{"id": "6169772", "revid": "1442080", "url": "https://it.wikipedia.org/wiki?curid=6169772", "title": "Per la gloria dell'impero", "text": "Per la gloria dell'impero \u00e8 un romanzo storico di Simon Scarrow ambientato nel 52 d.C., pubblicato in Italia nel novembre del 2016 dalla casa editrice Newton Compton.\n\u00c8 il quattordicesimo romanzo della \"Eagles of the Empire Series\" con protagonisti Macrone e Catone.\nTrama.\n\u00c8 il 52 d.C., dodicesimo anno del regno dell'Imperatore Claudio, Macrone e Catone sono al comando delle loro coorti nell'avamposto soprannominato \"Imperatoris Stultitia\". Di ritorno da una missione esplorativa, Macrone viene ferito ad una gamba da una freccia scoccata nel corso di un'imboscata. Si decide quindi che Macrone rimarr\u00e0 a presidiare l'accampamento, mentre il prefetto Catone guider\u00e0 la Seconda Coorte che partir\u00e0 per la campagna contro i druidi, penetrando nelle colline ancora poco esplorate dai romani.\nPrima della partenza Quintato, che in attesa del nuovo governatore \u00e8 la massima autorit\u00e0 nella provincia di Britannia, confida a Catone che la fretta di affrontare e sconfiggere i druidi, e le popolazioni da loro coalizzate, sia dovuta alla sua ambizione personale per farsi attribuire meriti ed onori che altrimenti passerebbero al nuovo governatore. Inoltre Quintato costringe Catone, con velate minacce di ritorsione verso i suoi familiari che si trovano a Roma, a passare dalla sua parte, che \u00e8 quella di Pallante, non servendo pi\u00f9 gli intrighi di Narciso. Sempre per dimostrare a Catone di avere informazioni sulla sua famiglia, gli comunica che da pochi mesi sua moglie Giulia ha dato alla luce un bambino a cui ha dato il nome di Lucio, in onore dell'amico fraterno di Catone. \nCatone guida l'avanguardia dell'esercito, attraverso il territorio dei deceangli, ma giunto presso una fortificazione nemica cade in un'imboscata. I britanni tengono in scacco i legionari in quanto, oltre ad essere barricati in un fortino, sono anche pronti a far rotolare dei massi gi\u00f9 dalla montagna che sovrasta le loro postazioni. Infatti la prima ondata viene respinta grazie alla frana generata dai difensori che travolge i romani, tra i quali perde la vita il centurione Crispo.\nCatone decide che non vale la pena continuare attacchi frontali, e, presa una parte dei suoi uomini, scala la montagna e prende alle spalle i britanni che erano pronti a gettare altri massi sui legionari. Dopo di che saranno i romani stessi a vendicarsi gettando i massi sulle postazioni dei britanni.\nFrattanto, nell'avamposto \"Imperatoris Stultitia\", Macrone si dedica alla formazione delle nuove reclute e dei rinforzi, che per\u00f2 non sono all'altezza dei suoi legionari, e promuove il legionario anziano Lucio Diodoro ad Optio assegnandogli il compito di addestrare le nuove reclute che sono giunte al forte al seguito del centurione Fortuno. Per rendere l'addestramento pi\u00f9 completo Macrone fa disputare anche delle partite di arpasto. Per assicurarsi che il nemico non lo colga alla sprovvista, Macrone manda di continuo pattuglie a perlustrare i boschi e le vallate che costellano la zona. Proprio una di queste, guidata dall'Optio Pandaro, scopre un folto assembramento di guerrieri britanni presso una fattoria nascosta in una piccola e remota valle. Macrone intuisce che questo gruppo di britanni sicuramente sta tentando di prendere alle spalle l'esercito di Catone, quindi si mette a capo di un piccolo gruppo di legionari per andare ad avvisare Catone e Quintato. \nIntanto Quintato raggiunge l'avanguardia di Catone con il resto dell'esercito e comunica al Prefetto che un mercante di nome Petronio Deano gli ha indicato la posizione della capitale dei deceangli. Quintato costringe il mercante a recarsi nel villaggio nemico per spiarne le difese ed il quantitativo di guerrieri presenti, per poi ritornare a riferire. Poich\u00e9 passati due giorni Petronio non \u00e8 ritornato, Quintato ritenendo che questi sia scappato, decide di assaltare comunque la capitale dei deceangli. Catone guida gli uomini che per primi scavalcano le palizzate della capitale, ma quando entra nella citt\u00e0 si accorge che questa \u00e8 stata abbandonata, e nei pressi della tenda abbandonata del re, rinviene il cadavere orrendamente mutilato del mercante Petronio Deano. \nQuintato decide senza indugi di proseguire l'inseguimento dei durotrigi con l'obiettivo di raggiungere la costa antistante l'Isola di Mona dove, con il supporto della flotta, intende pianificarne l'espugnazione. Giunti sulla spiaggia scoprono che la flotta \u00e8 stata dispersa da una tempesta e solo una trireme e quattro biremi sono riuscite ad approdare ed hanno cominciato a costruire un accampamento fortificato. Mancano per\u00f2 del tutto le navi da trasporto che avrebbero dovuto utilizzare per far attraversare lo stretto all'esercito.\nA questo punto l'unica soluzione \u00e8 procedere ad assaltare le fortificazioni dei Druidi che si trovano sulla spiaggia antistante l'isola, e proteggono la zona guadabile durante la bassa marea. Tale operazione per\u00f2 allungher\u00e0 di molto i tempi della campagna, che prevedeva il rientro nel territorio controllato dai romani prima dell'inverno. Quintato comanda l'assalto alle fortificazioni che risulta molto pi\u00f9 difficile del previsto e solo un'intuizione di Catone permette ai Romani di irrompere nella fortezza e sconfiggere i Deceangli. Ci si muove quindi alla volta del guado che permette di arrivare all'isola, ma i ripetuti assalti da parte dei romani finiscono duramente annientati dall'ottima posizione in cui sono asserragliati i britanni.\nContemporaneamente Macrone, mentre cerca di raggiungere l'esercito di Quintato il prima possibile, salva giusto in tempo un piccolo convoglio di salmerie che, aggredito dai nativi, rischiava di essere annientato. Tra i superstiti vi \u00e8 Gaio Porcino Glabro, inviato in avanscoperta dal nuovo governatore della Britannia, Aulo Didio Gallo, per pianificare con Quintato il passaggio di consegne. Questi saputo che tra gli ufficiali di Quintato vi \u00e8 anche Catone, anticipa a Macrone che Giulia circa un mese dopo aver dato alla luce il piccolo Lucio \u00e8 deceduta per le conseguenze del parto. Assieme quindi raggiungono Catone e Quintato per avvisarli del pericolo imminente, con Macrone fortemente angosciato dalla possibile reazione dell'amico alla comunicazione della morte di Giulia.\nUna volta appresa la notizia Quintato la sottovaluta, ma dopo che anche delle sue pattuglie avvistano decine di migliaia di nemici che avanzano verso i romani, se ne deve fare una ragione ed interrompere l'attacco a Mona per fronteggiare la nuova minaccia. Catone intuisce il pericolo incombente e consiglia Quintato di far fuggire l'esercito lungo la costa per evitare l'accerchiamento. Quintato ascolta il consiglio ma ordina a Catone ed ai suoi Corvi Sanguinari di coprire la ritirata. Catone riesce ad assolvere il compito ed a ricongiungersi poi con il resto dell'esercito gi\u00e0 in fuga, nonostante sia sconvolto psicologicamente dall'aver appreso della morte della sua amata Giulia.\nLa ritirata nella neve e senza viveri diviene sempre pi\u00f9 drammatica, con centinaia di vittime al giorno che abbandonano la colonna lasciandosi morire o di stenti o una volta raggiunti dagli inseguitori. Come al solito si distinguono Catone e Macrone che con le loro coorti, in ben due occasioni, organizzano delle imboscate agli inseguitori uccidendone centinaia e rallentandone l'inseguimento. Quintato in un ultimo tentativo organizza un drappello con a capo Glabro per tentare di raggiungere la fortezza di Mediolanum e chiedere soccorso. Nel giro di pochi giorni si scoprir\u00e0 che Glabro \u00e8 stato intercettato ed ucciso dalla cavalleria nemica che sta sopraggiungendo dal versante opposto con l'intento di chiudere in una morsa i fuggitivi.\nOrganizzato un accampamento Quintato ed il suo stato maggiore sta decidendo se barricarsi ed attendere i nemici o affrontare la cavalleria nel tentativo di proseguire verso Mediolanum, quando Livonio comunica di aver scoperto che uno stretto sentiero di montagna che parte dall'accampamento e si dirige ripido verso la montagna non \u00e8 altro che uno dei sentieri che nell'avanzata verso Mona aveva percorso al contrario con gli esploratori. Pertanto si decide di utilizzare questa via per ritornare sul sentiero percorso all'andata lasciando per\u00f2 tutti i feriti e cinquecento tra volontari ed estratti a sorte a presidiare l'accampamento per rallentare nuovamente gli inseguitori. La strategia riesce e grazie al sacrificio dei compagni, tra cui anche molti Corvi Sanguinari di Catone, i superstiti riescono a raggiungere la valle e poi il luogo del loro primo scontro con i deceangli.\nCatone e Macrone decidono che con le loro coorti, circa trecento uomini, avrebbero ostacolato per l'ultima volta gli inseguitori costruendo delle barricate nella stretta gola. Mentre il resto dell'esercito li sta salutando per incamminarsi verso la salvezza, Quintato raggiunge Catone e gli comunica che rimarr\u00e0 anche lui con i difensori della barricata. La protezione della ritirata riesce ma a carissimo prezzo, morir\u00e0 Quintato, e Macrone e Catone riescono a scampare al massacro quali ultimi superstiti delle coorti a loro affidate per poi riuscire e raggiungere dopo tre giorni la fortezza di Mediolanum.\nAnalisi.\n\"Per la gloria dell'impero\" \u00e8 il terzo romanzo consecutivo che vede i protagonisti in Britannia. Infatti per ben sei romanzi precedenti le vicende di Macrone e Catone sono state ambientate in giro per il resto dell'Impero romano.\n\u00c8 il terzo, di tre romanzi consecutivi, in cui si narrano le vicende della Seconda coorte Tracia di cavalleria soprannominata \"I corvi sanguinari\"."}
{"id": "6169775", "revid": "184755", "url": "https://it.wikipedia.org/wiki?curid=6169775", "title": "Serie B 2016-2017 (pallamano maschile)", "text": "La Serie B 2016-2017 \u00e8 la 45\u00aa edizione del torneo di secondo livello del campionato italiano di pallamano maschile, organizzato dalla Federazione Italiana Giuoco Handball."}
{"id": "6169776", "revid": "107474149", "url": "https://it.wikipedia.org/wiki?curid=6169776", "title": "Toby Cavanaugh", "text": "Toby Cavanaugh \u00e8 un personaggio immaginario della serie televisiva Pretty Little Liars, tratto dalla serie di romanzi di Sara Shepard. Toby \u00e8 interpretato da Keegan Allen e nella versione italiana \u00e8 doppiato da Alessio Nissolino.\nPersonaggio.\nFratellastro di Jenna Marshall, viene inizialmente considerato il responsabile della morte di Alison DiLaurentis. Con l'aiuto di Spencer Hastings, sua futura ragazza, riuscir\u00e0 ad essere scagionato. Stringe una forte amicizia con Caleb Rivers.\nNasce il 19 marzo 1993 a Rosewood, figlio della deceduta Marion Cavanaugh e di Daniel Cavanaugh, con il nome anagrafico Tobias.\nAll'inizio della prima stagione conosce Emily Fields, poich\u00e9 entrambi sono iscritti al medesimo corso di biologia. Nel libro i due intraprendono una relazione perch\u00e9 Emily pensa che in questo modo riuscir\u00e0 a nascondere a se stessa la sua omosessualit\u00e0; la relazione giunge al capolinea la mattina in cui Toby viene ritrovato morto. Nella serie tv sono solo amici, in quanto Toby si rende conto immediatamente del fatto che Emily sia innamorata di Maya St. Germain.\nDopo l'arresto e il conseguente rilascio, Toby conoscer\u00e0 Spencer Hastings, innamorandosi di lei. Comincer\u00e0 a lavorare come carpentiere, inizialmente per Peter Hastings, successivamente per clienti non specificati, che lo porteranno ad allontanarsi da Rosewood per alcuni periodi.\nNella terza stagione entra nell'A-Team per proteggere Spencer. I due si rimetteranno insieme dopo che Toby le avr\u00e0 confessato di essersi aggiunto solo per proteggerla.\nNella quarta stagione diventa un ufficiale della polizia, sempre per proteggere Spencer, ma questo suo nuovo impiego diventer\u00e0 motivo di discussioni e litigi con la sua ragazza. \nDopo il time-jump, Toby e Spencer si sono lasciati, dopo che lei aveva rischiato di rimanere incinta. Toby si sta per sposare con Yvonne Philips. I due proveranno ad abbandonare Rosewood, ma poco dopo aver superato il cartello, avranno un incidente. Yvonne muore dopo il grave colpo mentre Toby sopravvive e disperato si consola nelle braccia di Spencer. Alla fine della stagione i due finiscono insieme, ma senza nessun lieto fine. Loro si amano.\n2 anni dopo dalla fine della serie, grazie allo spin-off \" Pretty Little Liars: The Perfectionist \", si scopre che Toby e Spencer si sono sposati e abitano fuori Rosewood. "}
{"id": "6169778", "revid": "712828", "url": "https://it.wikipedia.org/wiki?curid=6169778", "title": "Zeno (Dragon Ball)", "text": ""}
{"id": "6169782", "revid": "965985", "url": "https://it.wikipedia.org/wiki?curid=6169782", "title": "Smokefest Underground", "text": "Smokefest Underground \u00e8 un album di raccolta del rapper Snoop Dogg, pubblicato nel 1998."}
{"id": "6169803", "revid": "124123", "url": "https://it.wikipedia.org/wiki?curid=6169803", "title": "Margherita di Roucy", "text": "Biografia.\nMargherita di Roucy (o Margherita di Pierrepont), era figlia di Ugo II di Pierrepont (\u20201395), conte di Roucy e Braine, e di Bianca di Coucy (\u20201437).\nSpos\u00f2 nel 1403 Tommaso III di Saluzzo, marchese di Saluzzo, alla morte del quale nel 1416, resse il marchesato con il di lui figlio illegittimo Valerano di Saluzzo fino al 1424.\nDiscendenza.\nMargherita e Tommaso ebbero cinque figli:"}
{"id": "6169814", "revid": "1128027", "url": "https://it.wikipedia.org/wiki?curid=6169814", "title": "Consultellum", "text": ""}
{"id": "6169815", "revid": "767487", "url": "https://it.wikipedia.org/wiki?curid=6169815", "title": "Her Last Fling", "text": "Her Last Fling \u00e8 un film pornografico statunitense del 1976, diretto da Carlos Tobalina (con lo pseudonimo \"Bruce Van Buren\"), che contribu\u00ec in larga parte alla fama di Annette Haven e John Holmes e alla diffusione di pellicole di questo genere.\nTrama.\nLa giovane e adorabile Sandy perde le sue inibizioni e decide di concedersi felicemente in orge di gruppo a San Francisco e Las Vegas dopo che il suo medico l'ha informata che le restano solo poche settimane di vita."}
{"id": "6169818", "revid": "184755", "url": "https://it.wikipedia.org/wiki?curid=6169818", "title": "Snoop Dogg Presents The Big Squeeze", "text": "Snoop Dogg Presents The Big Squeeze \u00e8 un album di raccolta del rapper Snoop Dogg, pubblicato nel 2007.\nTracce.\nBonus tracks"}
{"id": "6169820", "revid": "109893", "url": "https://it.wikipedia.org/wiki?curid=6169820", "title": "Episodi di Vega$ (seconda stagione)", "text": "Questa voce contiene trame, dettagli e crediti dei registi e degli sceneggiatori della seconda stagione della serie televisiva \"Vega$\"\nNegli Stati Uniti, la stagione \u00e8 stata trasmessa per la prima volta dalla ABC dal 19 settembre 1979 e al 7 maggio 1980.\nIn Italia, la seconda stagione \u00e8 andata in onda in syndication sulle emittenti locali affiliate al consorzio televisivo GRT."}
{"id": "6169823", "revid": "120848572", "url": "https://it.wikipedia.org/wiki?curid=6169823", "title": "Gbadolite", "text": "Gbadolite \u00e8 una citt\u00e0 ed un territorio della Repubblica Democratica del Congo, la citt\u00e0 \u00e8 il capoluogo della Provincia del Nord Ubangi. Secondo il censimento del 1984 aveva 27.063 abitanti, mentre stime del 2004 indicano 42.647 abitanti.\nSi trova nel Congo settentrionale, poco a sud del fiume Ubangi che segna il confine con la Repubblica Centrafricana.\nLa citt\u00e0 \u00e8 servita dall'aeroporto Gbadolite (IATA: BDT, ICAO: FZFD)."}
{"id": "6169824", "revid": "965985", "url": "https://it.wikipedia.org/wiki?curid=6169824", "title": "Stoner's EP", "text": "Stoner's EP \u00e8 un EP del rapper Snoop Dogg, pubblicato nel 2012."}
{"id": "6169837", "revid": "481666", "url": "https://it.wikipedia.org/wiki?curid=6169837", "title": "Taxi! Taxi!", "text": ""}
{"id": "6169841", "revid": "1699816", "url": "https://it.wikipedia.org/wiki?curid=6169841", "title": "Lay Low", "text": "Lay Low \u00e8 un singolo del rapper Snoop Dogg, pubblicato nel 2001 ed estratto dall'album \"Tha Last Meal\"."}
{"id": "6169845", "revid": "965985", "url": "https://it.wikipedia.org/wiki?curid=6169845", "title": "Just a Baby Boy", "text": "Just a Baby Boy \u00e8 un singolo del rapper Snoop Dogg, interpretato insieme a Tyrese e Mr. Tan. Il brano \u00e8 stato pubblicato nel 2001 ed estratto dalla colonna sonora del film \"Baby Boy - Una vita violenta\". Inoltre \u00e8 presente nel secondo album in studio di Tyrese, ossia \"2000 Watts\"."}
{"id": "6169848", "revid": "714843", "url": "https://it.wikipedia.org/wiki?curid=6169848", "title": "Ordine del santo principe Daniele di Mosca", "text": "L'Ordine del Santo Principe Daniele Di Mosca () \u00e8 un riconoscimento della Chiesa ortodossa russa, istituito nel 1978. Comprende tre classi.\nStoria.\nL'Ordine \u00e8 stato creato dal patriarca di Mosca Pimen I durante il Santo Sinodo del 28 dicembre 1988, per celebrare il 1000\u00ba anniversario della conversione al cristianesimo della Rus' di Kiev.\nEleggibilit\u00e0.\nIl riconoscimento pu\u00f2 essere conferito a esponenti del clero, laici e in casi eccezionali ad organizzazioni e viene attribuito per opere a favore della vita spirituale in Russia.\nDescrizione.\nL'Ordine \u00e8 composto di tre gradi:\nI Classe\nLa medaglia \u00e8 una croce bizantina di alpacca (con le travi mozzate al centro e leggermente concave agli estremi). Al centro della croce si trova, in rilievo e smaltato d'oro, un ritratto a mezzo busto di San Daniele, contenuto in un ovale incorniciato da due rami di palma smaltati di blu scuro. Sull'ampio nastro che collega i due rami di alloro, \u00e8 scritto per esteso il nome dell'ordine. Sui quattro assi della croce sono scritti in caratteri d'oro della Chiesa Slava, \"Fedele\" in alto, \"KNZ\" a sinistra, \"DANIIL\" a destra e \"ISKCON\" in basso (Pio Principe Daniele di Mosca). Lungo le diagonali della croce, adiacenti all'ovale, si trovano quattro corone, ognuna decorata con strass e con al termine una corona a quattro punte. Nella parte superiore della medaglia si trova un trifoglio araldico\nII Classe\nSimile alla I Classe, ma fatta di alpacca argentata, al posto delle corone sonoraffigurati dei raggi cche partono dal centro della medaglia. Lo sfondo dell'immagine centrale di San Daniele \u00e8 di colore rossastro con un nastro dorato.\nIII Classe\nSimile alla II Classe, ma realizzata con la tecnica dell'annerimento. L'alloro dell'immagine centrale di San Daniele \u00e8 di smalto blu.\nRegole di abbigliamento.\nLa medaglia va portata nella parte sinistra del petto. "}
{"id": "6169852", "revid": "767487", "url": "https://it.wikipedia.org/wiki?curid=6169852", "title": "Taxi! Taxi! (film 1927)", "text": "Taxi! Taxi! \u00e8 un film muto del 1927 diretto da Melville W. Brown. La sceneggiatura, firmata dallo stesso regista, si basa su \"Taxi! Taxi!\", un racconto di George Weston pubblicato a puntate su \"The Saturday Evening Post\"\ndal 25 luglio all'8 agosto 1925. Il film viene considerato perduto.\nTrama.\nPeter Whitby, che lavora come disegnatore in un grande studio di architettura, viene incaricato di andare a ricevere alla stazione Rose, la nipote di Zimmerman, presidente dell'azienda. La ragazza \u00e8 favorevolmente impressionata da Peter e chiede di averlo come accompagnatore nel suo giro per la citt\u00e0. I due vanno a mangiare in un ristorante dove lo zio di Rose le aveva proibito di andare. Nel locale, Zimmerman sta avendo un abboccamento con Parmalee, un ricco imprenditore. Rose e Peter, per non farsi vedere dallo zio, se ne vanno, suscitando per\u00f2 i sospetti di un investigatore. Non riuscendo a trovare un taxi, Peter ne compera uno ignorando che si tratta del \"taxi bianco\", un'auto usata in alcune rapine e omicidi. Zimmerman vuole mandare a casa Rose, mentre Peter cerca di andare a prendere la ragazza. Inseguiti dalla polizia, da Zimmerman e da Parmalee, i due giovani riescono ad arrivare da un giudice di pace che li sposa mentre, nel frattempo, i veri malviventi del \"taxi bianco\" vengono arrestati.\nProduzione.\nIl film fu prodotto dall'Universal Pictures come una produzione Universal Jewel e venne girato negli Universal Studios, al100 di Universal City Plaza, ad Universal City.\nDistribuzione.\nIl copyright del film, richiesto dalla Universal Pictures Corp., fu registrato il 14 ottobre 1926 con il numero LP23237.\nDistribuito dall'Universal Pictures e presentato da Carl Laemmle, il film usc\u00ec nelle sale cinematografiche statunitensi il 24 aprile 1927 dopo essere stato presentato in prima a New York il 14 febbraio. Nel Regno Unito, fu distribuito dalla European Motion Picture Company il 4 luglio 1927. Il 7 aprile 1930, il film usc\u00ec anche in Portogallo.\nNon si conoscono copie ancora esistenti della pellicola che viene considerata presumibilmente perduta."}
{"id": "6169858", "revid": "1699816", "url": "https://it.wikipedia.org/wiki?curid=6169858", "title": "Loosen' Control", "text": "Loosen' Control \u00e8 un singolo del rapper statunitense Snoop Dogg, interpretato insieme a Butch Cassidy e pubblicato nel 2001 come estratto dall'album \"Tha Last Meal\"."}
{"id": "6169886", "revid": "1305772", "url": "https://it.wikipedia.org/wiki?curid=6169886", "title": "Wrong Idea", "text": "Wrong Idea \u00e8 un singolo dei rapper statunitensi Snoop Dogg e Bad Azz, pubblicato nel 2001. Il brano vede anche la partecipazione di Kokane e Lil' \u00bd Dead."}
{"id": "6169889", "revid": "111838850", "url": "https://it.wikipedia.org/wiki?curid=6169889", "title": "Neva Have 2 Worry", "text": "Neva Have 2 Worry \u00e8 un singolo del rapper statunitense Snoop Dogg, pubblicato nel 2008 ed estratto dall'album \"Ego Trippin\". Il brano vede la partecipazione di Uncle Chucc."}
{"id": "6169891", "revid": "111839070", "url": "https://it.wikipedia.org/wiki?curid=6169891", "title": "Life of da Party", "text": "Life of da Party \u00e8 un singolo del rapper statunitense Snoop Dogg, pubblicato nel 2008 ed estratto dall'album \"Ego Trippin\". Il brano vede la partecipazione di Too Short e Mistah F.A.B.."}
{"id": "6169892", "revid": "110157", "url": "https://it.wikipedia.org/wiki?curid=6169892", "title": "Solid Rock (The Temptations)", "text": "Solid Rock \u00e8 un album del gruppo musicale statunitense The Temptations, pubblicato dalla Gordy, un'etichetta discografica della Motown, nel 1972.\nIl disco \u00e8 prodotto da Norman Whitfield.\nDall'album vengono tratti i singoli \"It's Summer\", \"Superstar (Remember How You Got Where You Are)\" e \"Take a Look Around\"."}
{"id": "6169894", "revid": "693190", "url": "https://it.wikipedia.org/wiki?curid=6169894", "title": "Ego Trippin", "text": ""}
{"id": "6169897", "revid": "287204", "url": "https://it.wikipedia.org/wiki?curid=6169897", "title": "Gaetano Pinto", "text": "Carriera.\nCresce formandosi calcisticamente nel settore giovanile del Napoli (allora allenato da William Garbutt) e successivamente passa al Catania, squadra in cui milita dal 1937 al 1943.\nNella stagione 1937-1938, trasferitosi alla squadra siciliana allenata da Giovanni Degni, disputa il girone E nel campionato di serie C, ottenendo 31 punti e classificandosi al quarto posto.\nNel torneo successivo la squadra vince il girone H a 12 squadre, conquistando il primo posto con 36 punti e accedendo al girone finale. In quest'ultima fase della stagione 1938-1939, raggiunge con la squadra la tanto attesa promozione al Campionato di Serie B.\nNel campionato 1939-1940, la squadra fatica a competere nella seconda divisione italiana, ma il 29 ottobre 1939, allo Stadio Cibali di Catania, Gaetano Pinto regala una gioia ai tifosi, siglando al sedicesimo minuto il goal del vantaggio contro i rivali del Palermo."}
{"id": "6169902", "revid": "15756", "url": "https://it.wikipedia.org/wiki?curid=6169902", "title": "HMS Victory (1737)", "text": "La HMS \"Victory\" era un vascello di prima classe a tre ponti da 100 cannoni della Royal Navy, costruito negli anni trenta del XVIII Secolo. Fu l\u2019ultima nave di linea della Royal Navy ad essere armata con cannoni di bronzo.\nStoria.\nIl vascello di primo rango HMS \"Victory\" fu ordinato l\u201911 settembre 1733, e impostato presso il cantiere navale di Portsmouth nel 1736 utilizzando del legname salvato dal precedente vascello da 100 cannoni HMS \"Victory\" perso per incendio nel febbraio 1721. Il \"Victory\" era bruciato fino alla linea di galleggiamento, e fu ricostruito secondo un processo chiamato \"breaming\" seguito dal maestro d\u2019ascia Joseph Allin. Tale procedimento cost\u00f2 ufficialmente 38.239 sterline per la ricostruzione e altre 12.652 per il completamento della nave. Varato il 23 febbraio 1737 il nuovo \"Victory\" entr\u00f2 ufficialmente in servizio nel 1740 al comando del capitano di vascello Thomas Whitney, che aveva come secondo Samuel Faulkner.\nIl 16 luglio 1739 divenne nave ammiraglia della Channel Fleet, allora al comando dell\u2019ammiraglio Sir John Norris. Il vascello prese parte alla Guerra dell\u2019orecchio di Jenkins scoppiata tra Spagna e Gran Bretagna, inquadrato in una squadra navale di 16 vascelli che incroci\u00f2 nella parte sud del Canale della Manica per impedire la prevista invasione franco-spagnola dell\u2019Inghilterra.\nIl 23 aprile 1744, durante la guerra di successione austriaca, l\u2019ammiraglio Sir Charles Hardy lasci\u00f2 la rada di Spithead al comando di una squadra navale composta dai vascelli \"Victory\", \"Duke\", \"Sandwich\", \"St. Georges\", \"Princess Royal\", \"Cornwall\", \"Shrewsbury\", \"Princess Amelia\", e dalla fregate \"Preston\" e \"Roebuck\". La squadra navale doveva scortare un convoglio di vitale importanza, composta da circa 200 navi, in arrivo, mentre le due fregate trasportavano a Gibilterra il nuovo comandante in capo della Mediterranean Fleet, l\u2019ammiraglio Sir Thomas Mathews. Arrivato a Lisbona il 3 maggio Hardy, non avendo trovato il convoglio, ritorn\u00f2 in Gran Bretagna arrivando a Spithead il 20 dello stesso mese.\nL\u2019ammiraglio Sir John Balchen fu richiamato dalla pensione per assumere il comando di una squadra navale anglo-olandese che doveva liberare il precedente convoglio, considerato di vitale importanza, intrappolato nell\u2019estuario del fiume Tago, in Portogallo, da una squadra navale francese al comando dell\u2019ammiraglio Fran\u00e7ois-C\u00e9sar de Vimeur de Rochambeau. Balchen aveva ai suoi ordini 25 navi inglesi e 8 olandesi\nLa spedizione ebbe successo, il 30 agosto l\u2019ammiraglio Balchen riusc\u00ec a sbloccare il convoglio senza impegnare combattimento, scortandolo a Gibilterra, e catturando anche sei navi da carico (Indiaman) della Compagnia francese delle Indie Orientali cariche di mercanzie. In seguito Balchen effettu\u00f2 il blocco del porto spagnolo di Cadice dove si erano rifugiate le 12 navi francesi di de Rochambeau, mantenendolo fino al 28 settembre quando ripart\u00ec per rientrare a Spithead. Raggiunto il Canale della Manica il 3 settembre 1744, il giorno seguente la squadra inglese fu colpita da una grande tempesta. La \"Victory\" venne separata dal resto della squadra alle 15.30, quando si trovava in prossimit\u00e0 delle Isole del Canale e scomparve dalla vista della altre navi.\nQuando la tempesta si fu calmata numerose fregate vennero spedite attraverso il Canale della Manica per cercare la \"Victory\" dove era stata vista l'ultima volta all'orizzonte il 4 ottobre. Alla fine il capitano Thomas Grenville della \"Falkland\" sbarc\u00f2 a Guernsey e interrog\u00f2 la gente del posto a riguardo di un pezzo di nave arenatosi sulla spiaggia dell\u2019isola. Ulteriori indagini confermarono che il relitto era davvero appartenuto alla \"Victory\" , che si credeva naufragata sul \"Black Rock\", appena fuori dai Casquets, un gruppo di rocce nelle vicinanze. Altri relitti approdarono sulle isole di Jersey e Alderney, i cui abitanti avevano sentito colpi di cannone di soccorso la sera prima del naufragio, ma non erano stati in grado di fornire alcun aiuto a causa della violenta tempesta. Il guardiano del faro di Alderley fu sottoposto a corte marziale perch\u00e9 accusato di non essere riuscito a tenere accesa la luce durante la tempesta.\nIl ritrovamento del relitto della \"Victory\".\nPer oltre 260 anni si \u00e8 creduto che la \"Victory\" fosse affondata appena fuori \"les Casquets\", con la perdita di tutto il suo equipaggio, in quanto non fu mai trovata nessuna traccia di uno qualsiasi dei 1.150 marinai presenti a bordo. Da subito corsero voci su un presunto tesoro che si trovava sulla della nave. Infatti gi\u00e0 il 18 novembre 1744, un mese dopo che la nave era andata perduta, la pubblicazione finanziaria olandese \"Amsterdamsche Courant\" scrisse che: \"Le persone sostengono che a bordo della \"Victory\" ci fosse una somma di 400.000 sterline che stava portando da Lisbona per i nostri mercanti\". Inoltre si credeva che fossero state imbarcate grandi quantit\u00e0 di monete d\u2019oro e d\u2019argento prese dalle navi nemiche catturate da Balchin, per un valore di 120.000 sterline dell\u2019epoca.\nSecondo l\u2019autore Frank Howard nel suo libro dal titolo \"Sailing Ships of War 1400-1860\" la \"Victory\" and\u00f2 persa per un difetto costruttivo in quanto la nave aveva bordi troppo alti sul livello del mare risultando cos\u00ec instabile a causa del peso dell\u2019armamento installato.\nIl 1 febbraio 2009 l'Associated Press rifer\u00ec che la Odyssey Marine Exploration, con sede a Tampa, Florida, Stati Uniti d'America, aveva affermato di aver trovato il relitto nel maggio 2008, e recuperato due dei cento cannoni di bronzo. Situato nel Western Approaches fra l'Inghilterra e la Francia il relitto, in quanto militare, rimaneva legalmente di propriet\u00e0 del governo britannico secondo le leggi del salvataggio marino. Il \"Victory\" \u00e8 stato trovato a pi\u00f9 di 80\u00a0km (43\u00a0nm), da dove si pensava fosse affondato, e secondo il CEO della Odyssey Marine Exploration Gregg Stemm, giace a 100\u00a0m (330\u00a0ft) di profondit\u00e0.\nQuesto significa che la nave non era affondata a causa dei Casquets come era stato ipotizzato, ma a 49\u00b0 42.5' N di latitudine e 3\u00b0 33.3' W di longitudine. La Odyssey Marine Exploration annunci\u00f2 ufficialmente al pubblico il ritrovamento del relitto il 2 febbraio 2009, dichiarando che stava avviando un negoziato con il governo britannico per il suo recupero. Il 26 marzo 2009 lo show televisivo Treasure Quest, che aveva ha seguito la nave della compagnia \"Odyssey Explorer\" durante le varie campagne di esplorazione di differenti siti di naufragio, mand\u00f2 in onda due ore di filmati delle scoperte iniziali dell\"Odissea Explorer\" sul relitto nave. Lo spettacolo comprendeva filmati sui mebri dell'equipaggio dell\"Odyssey Explorer\" che ritrovavano un cannone da 42 libbre, accertandone la provenienza dal vascello \"Victory\". L'equipaggio dell\"Odissea Explorer\" riport\u00f2 in superficie un cannone da 42 libbre e uno da 12 libbre.\nNel gennaio 2012 fu comunicato che i resti della HMS \"Victory\" dovevano essere risollevati dal fondo del mare per essere consegnati alla Maritime Heritage Foundation, e che si prevedeva di impiegare la Odyssey Marine Exploration nell\u2019effettuazione del recupero. I termini del contratto con la Odyssey Marine Exploration rimangono controversi in quanto numerosi esperti, e parte dell\u2019opinione pubblica, erano contrari al fatto che investitori stranieri traessero profitto da una propriet\u00e0 della Royal Navy considerata come un sacrario militare."}
{"id": "6169904", "revid": "767487", "url": "https://it.wikipedia.org/wiki?curid=6169904", "title": "Ammutinamento del Mar Nero", "text": "Con ammutinamento del Mar Nero si intende una serie di disordini e agitazioni che colpirono nell'aprile 1919 le navi della Marina militare francese stanziate nelle acque del Mar Nero, durante i pi\u00f9 ampi eventi dell'intervento alleato nella rivoluzione russa.\nLa decisione del governo di Georges Clemenceau di appoggiare direttamente la lotta delle forze dell'Armata Bianca contro-rivoluzionaria nella loro sanguinosa guerra civile con i bolscevichi port\u00f2, alla fine del 1918, allo sbarco di truppe francesi in varie localit\u00e0 della costa meridionale dell'Ucraina; in un'operazione mal progettata e con risorse insufficienti, le forze francesi si ritrovarono ben presto a mal partito sotto le offensive dell'Armata Rossa, e tra il marzo e l'aprile 1919 dovettero essere frettolosamente evacuate con il concorso della flotta. Fu in questo scenario che, alla fine di aprile, a bordo delle navi francesi ancorate a Sebastopoli e Odessa si verificarono svariati episodi di insubordinazione sfociati in agitazioni e ammutinamenti su diverse unit\u00e0: le agitazioni rientrarono solo dopo alcuni giorni grazie all'opera dialogante degli ufficiali superiori, non prima per\u00f2 che una manifestazione di marinai francesi e civili russi nelle strade di Sebastopoli fosse stata repressa nel sangue dalle truppe alleate. Gli eventi del Mar Nero furono poi di ispirazione per una seconda e pi\u00f9 estesa serie di ammutinamenti che interess\u00f2 l'intera flotta francese nei mesi seguenti.\nBench\u00e9 gli ambienti della sinistra francese abbiano nel tempo mitizzato questi eventi, pi\u00f9 che dagli ideali della rivoluzione d'ottobre propagandati dai bolscevichi gli ammutinati furono mossi da esigenze molto pi\u00f9 contingenti, legate alle pessime condizioni di vita a bordo delle vetuste unit\u00e0 francesi, al generale senso di stanchezza seguente la conclusione della prima guerra mondiale e all'incomprensione dei motivi posti alla base dell'intervento della Francia nelle questioni della rivoluzione russa; conseguentemente, le condanne inflitte dalle corti marziali francesi furono relativamente contenute tanto nell'ampiezza delle pene quanto nel numero dei condannati, tutti del resto amnistiati nei primi anni 1920.\nAntefatti.\nLa spedizione francese nel Mar Nero.\nLa sconfitta degli Imperi centrali sancita dalla firma dell'armistizio di Compi\u00e8gne l'11 novembre 1918 pose il problema agli Alleati vittoriosi di che cosa fare con la Russia, paese ormai in preda a una violenta rivoluzione. Le potenze alleate consideravano il nuovo governo bolscevico, insediatosi in Russia a seguito degli eventi della rivoluzione d'ottobre, come un avversario da abbattere: la firma del trattato di Brest-Litovsk il 3 marzo 1918 tra il governo bolscevico di Lenin e gli Imperi centrali fu vissuta dagli Alleati come un tradimento che quasi cost\u00f2 loro la guerra, visto che l'accordo liber\u00f2 le truppe tedesche dal gravoso impegno del fronte orientale e consent\u00ec loro di concentrarsi a ovest per lanciare una serie di violente offensive sul fronte occidentale da marzo a luglio 1918; il massacro della famiglia imperiale russa, lo scoppio della violenta guerra civile russa e le uccisioni imperanti nel corso del cosiddetto \"terrore rosso\" portarono i governi occidentali a considerare i bolscevichi come dei \"barbari\". Tra il 27 ottobre e il 21 novembre 1918, prima ancora che l'armistizio con la Germania fosse siglato, il presidente del consiglio francese Georges Clemenceau emise una serie di ordini che portarono infine all'intervento delle forze francesi nella Russia meridionale; la decisione di intervenire fu presa senza consultare gli alleati, a seguito di una certa rivalit\u00e0 sorta in particolare con il Regno Unito circa la spartizione dei territori del morente Impero ottomano: con la fine della Grande Guerra, la tradizionale rivalit\u00e0 anglo-francese tornava a prendere vigore.\nLa spedizione francese nella Russia meridionale si andava a inserire in un pi\u00f9 ampio intervento alleato nella rivoluzione russa, volto a contenere se non arrestare l'espansione delle idee del bolscevismo in Europa: reparti alleati sbarcarono nella Russia settentrionale a Murmansk e Arcangelo, la Royal Navy britannica invi\u00f2 squadre navali nel mar Baltico e nel Mar Nero, forze turche penetrarono nel Caucaso mentre truppe statunitensi e giapponesi occupavano Vladivostok. Questi interventi si rivelarono comunque abbastanza contenuti, visto che le forze impiegate erano limitate e generalmente impiegate per dare supporto alle \"Armate Bianche\" dei nazionalisti russi anti-bolscevichi che circondavano da tutti i lati il territorio controllato dai rivoluzionari; Clemenceau, al contrario, punt\u00f2 ad andare oltre elaborando una gigantesca operazione di supporto indiretto ai \"bianchi\": il piano francese prevedeva di occupare i principali porti della Russia meridionale e quindi di penetrare nell'interno del paese per prendere il controllo del bacino carbonifero del Donbass. Clemenceau voleva anche inviare dei tecnici la cui missione fosse quella di \u00abcontribuire alla ricostruzione economica del paese, estendendo le sue attivit\u00e0 nel campo industriale e commerciale\u00bb.\nPer questa grande operazione furono mobilitate, oltre alle navi della 2\u00aa Squadra del viceammiraglio Jean-Fran\u00e7ois-Charles Amet, le divisioni francesi dell'Armata alleata in Oriente prima di stanza nei Balcani; si faceva poi affidamento sui circa 500.000 soldati tedeschi stanziati in Ucraina dopo la pace di Brest-Litovsk al fine di mantenervi l'ordine, i quali, in ossequio alle clausole dell'armistizio di Compi\u00e8gne, attendevano di essere rilevati dai francesi.\nUn'operazione mal progettata.\nL'operazione francese necessitava di grossi movimenti logistici. La smobilitazione della flotta mercantile nazionale era gi\u00e0 in atto, fatto che limitava la disponibilit\u00e0 di navi trasporto truppe per le esigenze delle forze armate, e gli ammiragli francesi furono obbligati a fare ricorso alle navi mercantili russe reperibili nel Mar Nero, per un totale di appena 125.000 tonnellate di stazza; queste navi dovettero essere equipaggiate con uomini presi dalle unit\u00e0 da guerra francesi, visto che a volte si trovavano con solo i due terzi del loro equipaggio regolamentare: addestrati a operare nel Mediterraneo, i marinai francesi ebbero molto a soffrire per il clima che trovarono nei Balcani, stante l'inverno molto freddo che si svilupp\u00f2 a cavallo tra il 1918 e il 1919. Il viceammiraglio Amlet fu costretto a chiedere supporto logistico allo squadrone britannico presente nel bacino, in particolare per i rifornimenti di carbone.\nLa politica interventista di Clemenceau si dimostr\u00f2, alla prova dei fatti, velleitaria, basata come era in parte su un obiettivo ideologico \"a priori\" (distruggere il bolscevismo) e in parte su una grave mancanza di informazioni. Il fallimento dei servizi d'intelligence francesi in Russia fu quasi completo: a Parigi si pensava che la popolazione locale avrebbe bene accolto l'arrivo delle truppe francesi, senza considerare il risentimento che covava dopo i quattro anni di blocco dati dalla guerra. Clemenceau aveva in odio i turchi e conduceva di conseguenza una politica filo-ellenica, ma ci\u00f2 rendeva difficile operare nel Mar Nero: l'ammiraglio Ferdinand-Jean-Jacques de Bon, presente a Costantinopoli per sorvegliare l'applicazione delle clausole dell'armistizio con l'Impero ottomano e fine osservatore politico, auspicava un accordo con i turchi ma non trov\u00f2 ascolto nel governo francese. Il generale Louis Franchet d'Esp\u00e8rey, comandante dell'Armata d'Oriente, incitava alla prudenza: egli fece osservare che i soldati della sua armata erano galvanizzati dalle vittorie ottenute nei Balcani durante la Grande Guerra, ma non erano assolutamente entusiasti di dover proseguire le operazioni in Ucraina e paventava gi\u00e0 l'influenza sulle truppe della propaganda bolscevica; per quanto riguardava poi i soldati delle truppe coloniali, una grossa percentuale dell'Armata d'Oriente, li si riteneva inadatti a operare in Russia per via del clima.\nNella sua spedizione la Francia si ritrov\u00f2 a fianco solo un pugno di truppe greche, un appoggio fornito dalla Grecia come garanzia per ottenere l'annessione della Tracia e di parte della Macedonia all'imminente conferenza di pace. Per quanto riguardava i reparti francesi, il loro numero continu\u00f2 a diminuire a causa della smobilitazione postbellica e dell'epidemia di influenza spagnola, e delle dodici divisioni inizialmente previste per l'operazione solo tre, poi ridotte a due, furono in realt\u00e0 rese disponibili; lo spostamento di queste forze si svolse lentamente a causa della mancanza di navi da trasporto, mentre l'improvvisazione era tale che il comando della spedizione era frammentato tra Parigi, Atene, la Romania, l'ammiragliato e varie sedi diplomatiche, con conseguente susseguirsi di ordini e contrordini in mezzo a una forte rivalit\u00e0 tra comandi dell'esercito e della marina.\nEra in queste circostanze che i primi reparti francesi sbarcarono a Odessa il 18 dicembre 1918 e a Sebastopoli il 26 dicembre seguente; uno squadrone navale britannico partecipava alla spedizione cos\u00ec come truppe polacche, ceche e romene, dando un carattere \"alleato\" a tutta l'operazione. Non fu fino al gennaio 1919 che i reparti francesi andarono a occupare Cherson, per poi raggiungere il 31 gennaio Nikolaev (sede di importanti cantieri navali russi) e Ker\u010d'. Come prima sgradita sorpresa, i reparti scoprirono che le popolazioni locali erano offese nella loro suscettibilit\u00e0 nazionale da questa spedizione, e sotto l'opera della propaganda bolscevica si dimostrarono subito ostili verso gli occupanti; i lavoratori portuali, in preda alla miseria pi\u00f9 profonda, accusarono il blocco navale alleato, ancora in vigore anche dopo la firma dell'armistizio con l'Impero ottomano, di aver gravemente compromesso le attivit\u00e0 industriali e commerciali locali (in particolare la redistribuzione del carbone del bacino del Donbass, da cui dipendeva gran parte dell'industria della zona): di conseguenza, i portuali boicottarono le navi francesi obbligando gli stessi equipaggi dei bastimenti a farsi carico, oltre che delle loro normali spettanze, di tutto il lavoro di scarico e immagazzinamento dei materiali. Altra sgradita sorpresa fu la scoperta che la gran parte dei 500.000 soldati tedeschi dislocati in Ucraina per mantenervi l'ordine si era volatilizzata dopo la notizia della firma dell'armistizio, facendo spontaneamente marcia verso casa e lasciando dietro di s\u00e9 solo poche migliaia di sbandati senza valore militare; i tedeschi abbandonarono anche grossi quantitativi di materiali bellici, di cui approfittarono le varie bande armate che imperversavano in lungo e in largo per la regione. Infine, i francesi scoprirono che le truppe \"bianche\" erano guidate da signori della guerra incapaci, volubili e molto ostili a un intervento straniero che pure veniva in loro aiuto; come osserv\u00f2 il generale d'Esp\u00e8rey: \u00abl'armata di Denikin [principale comandante \"bianco\" della regione] \u00e8 un fastidio pi\u00f9 che un aiuto [...] ha tutti i difetti del vecchio esercito russo e nessuna delle sue qualit\u00e0\u00bb.\nLa posizione delle truppe francesi dispiegate in questo immenso teatro si rivel\u00f2 subito estremamente precaria. Sei settimane dopo il primo sbarco a Odessa, solo 3.000 uomini erano stati dispiegati per l'occupazione dell'intera Ucraina, un territorio pi\u00f9 grande della Francia stessa, il che rese impossibile qualunque avanzata nell'interno. Il morale era molto basso: le truppe non capivano quello che stavano facendo in quella regione e si dimostravano riluttanti a ogni operazione; come scrisse il generale d'Esp\u00e8rey, \u00abi nostri soldati, lavorando attraverso un'intensa propaganda bolscevica, non pensavano a combattere contro un paese con il quale la Francia non \u00e8 ufficialmente in guerra\u00bb. La propaganda che incitava le truppe a disobbedire e a unirsi alla rivoluzione russa divenne una paranoia per lo stato maggiore francese; se in parte ci\u00f2 era dovuto all'effettiva presenza di disertori francesi nei ranghi dei rivoluzionari, gli osservatori pi\u00f9 attenti notarono tuttavia che a minare il morale dei soldati, pi\u00f9 che la propaganda bolscevica, era la stanchezza per la guerra gi\u00e0 trascorsa e la visibile mancanza di una giustificazione per l'intervento militare in corso: dopo l'armistizio dell'11 novembre 1918 la guerra era ormai stata archiviata nel pensiero di molti, e se la Russia voleva fare la rivoluzione non si capiva perch\u00e9 la Francia dovesse immischiarsi nei suoi affari interni. Un ufficiale di stanza a Sebastopoli not\u00f2 che la propaganda bolscevica aveva scarso effetto sulle truppe, ma l'atteggiamento ostile della popolazione locale aveva un impatto molto profondo.\nA Odessa, il generale Henri Berthelot stim\u00f2 che occorressero venti divisioni per poter garantire il successo dell'intervento e di conseguenza avanz\u00f2 richiesta per l'invio di rinforzi: il generale chiese l'invio di otto divisioni romene, tre greche e nove francesi purch\u00e9 \u00abpoliticamente molto affidabili\u00bb, altrimenti bisognava \u00abprendere in considerazione il rapido ritiro di tutti i nostri reparti, quali che siano le conseguenze morali immediate\u00bb. Nel febbraio 1919 il generale Ferdinand Foch, comandante in capo delle forze armate francesi, progett\u00f2 un vasto piano d'azione che tuttavia fu subito accantonato: con l'apertura dei negoziati di pace, il governo francese non poteva varare un'operazione militare su grande scala perch\u00e9 sarebbe stato difficile giustificarla davanti al Parlamento e all'opinione pubblica. A questo si sommarono le reticenze degli alleati: durante le prime discussioni a Versailles, tanto il primo ministro britannico quanto il presidente statunitense riaffermarono la loro ostilit\u00e0 al comunismo, ma non approvarono che un'azione limitata in Russia. Senza rinforzi, l'intervento francese fu condannato a improvvisare mentre sul terreno la situazione andava deteriorandosi continuamente: isolate, mal rifornite, con scarso appoggio d'artiglieria dato dalle navi della flotta e dalla logistica incerta, le truppe terrestri iniziarono ad accumulare gi\u00e0 a gennaio una serie di rifiuti di obbedienza all'interno dei reparti, con vari episodi a Cherson, Odessa e Bendery; in febbraio, un distaccamento di fanteria e truppe da montagna si rifiut\u00f2 di attraversare il Dniestr per attaccare Tiraspol.\nGli scontri con l'Armata Rossa.\nLa caduta di Cherson e Odessa.\nNella Russia meridionale la situazione era confusa, ma i combattimenti crebbero rapidamente in intensit\u00e0: da un lato l'Armata Rossa bolscevica inizi\u00f2 a mietere vittorie, conquistando Kharkov il 4 gennaio 1919 e Kiev il giorno successivo, mentre dall'altro lato l'Armata Bianca di Denikin ottenne un certo successo nel costringere i bolscevichi a ritirarsi a nord del Caucaso; a met\u00e0 febbraio, tuttavia, le varie armate bianche, mal coordinate tra di loro, furono sconfitte sul Donets e sul Don e la progressione dell'Armata Rossa verso sud riprese. Tra il 2 e il 9 marzo, le truppe francesi dovettero fronteggiare gli attacchi in successione dei soldati al comando di Nikifor Grigoriev, un signore della guerra noto anche come \"Ataman Grigoriev\" recentemente passato dalla parte dell'Armata Rossa e che aveva intimato agli Alleati di lasciare le citt\u00e0 nel sud dell'Ucraina. Il 2 marzo le forze di Grigoriev attaccarono Cherson, difesa da 700 soldati greci, 150 francesi e un pugno di truppe \"bianche\"; la battaglia infuri\u00f2 per sette giorni, con la Marina che si dimostr\u00f2 incapace di fornire supporto d'artiglieria con le sue corazzate e incrociatori a causa dei fondali troppo bassi del porto di Cherson, posto all'interno dell'estuario del fiume Dnepr: solo alcuni avvisi poterono avvicinarsi abbastanza per fornire fuoco d'artiglieria e sbarcare alcuni rinforzi greci. La popolazione locale si schier\u00f2 con le forze di Grigoriev nell'attaccare gli occupanti, mentre due compagnie del 176\u00ba Reggimento fanteria francese arrivate in rinforzo l'8 marzo si rifiutarono categoricamente di combattere. La mattina del 9 marzo Grigoriev controllava la stazione ferroviaria (dove fu catturato un treno corazzato) e il porto, mentre la guarnigione franco-greca era asserragliata nella cittadella; nel pomeriggio gli alleati riuscirono tuttavia a organizzare un contrattacco con forze terrestri e navali: un battaglione greco riusc\u00ec a prendere terra, a riconquistare la zona del porto e a ristabilire un collegamento con le truppe nella cittadella grazie a un intenso fuoco di sbarramento da parte delle navi francesi al largo (il posamine \"Pluton\", gli avvisi \"Algol\", \"Altair\" e \"Aldebaran\" e la torpediniera \"Mameluck\"). I superstiti della guarnigione furono quindi rapidamente evacuati dalla citt\u00e0, evitando di stretta misura un disastro ma lasciando la vittoria alle forze di Grigoriev.\nApprofittando della vittoria a Cherson, Grigoriev marci\u00f2 su Nikolaev: con i suoi cantieri navali, i suoi arsenali e gli immensi depositi, la citt\u00e0 era di tutto un altro valore rispetto a Cherson; il centro era tenuto da appena 500 soldati greci e due compagnie di francesi anche se vi stazionavano ancora tra i 10.000 e i 12.000 soldati tedeschi, ma la popolazione locale era sempre pi\u00f9 ostile nei confronti degli occupanti. Il viceammiraglio Amet voleva che la citt\u00e0 fosse tenuta, ma il generale d'Esp\u00e8rey temeva un'insurrezione generale della popolazione e considerava l'abitato come intenibile con le ridotte forze a disposizione; Grigoriev tuttavia decise di non attaccare e avanz\u00f2 l'offerta di una tregua, il che consent\u00ec alla flotta di evacuare la guarnigione di Nikolaev tra il 12 e il 14 marzo. Per Grigoriev fu un'ottima vittoria ottenuta senza combattere, visto che i francesi abbandonarono il porto senza rendere inutilizzabili le navi ancora in costruzione sugli scali e ritirando altres\u00ec l'ingombrante contingente tedesco; i bolscevichi si impadronirono di grossi quantitativi di materiale militare tedesco e francese abbandonati nel corso della ritirata senza essere distrutti, fatto che gett\u00f2 nella costernazione l'alto comando francese. Il 19 marzo fu invece Mariupol' ad essere attaccata: posta sul fondo del bacino del Mar d'Azov, all'estremit\u00e0 pi\u00f9 orientale della zona interessata dalla spedizione francese, questa cittadina industriale era alquanto isolata. Il porto fu tuttavia efficacemente difeso dal capitano di corvetta \u00c9mile Muselier: le compagnie da sbarco della nave da battaglia \"Jean Bart\" e degli avvisi \"Scarpe\", \"Hussard\", \"Ph\u00e9nix\" ed \"Enseigne Henry\" riuscirono a respingere due assalti dei bolscevichi, e sempre sotto la protezione dei cannoni della flotta la postazione fu infine abbandonata il 30 marzo.\nLa caduta di Cherson, Nikolaev e Mariupol' accrebbe il prestigio dei bolscevichi. Odessa, situata sulla costa meridionale dell'Ucraina un poco pi\u00f9 a sud di Cherson e Nikolaev, si ritrov\u00f2 ben presto sotto pressione, ma un telegramma di Clemenceau del 14 marzo ordin\u00f2 di tenere la citt\u00e0. Il generale Philippe Henri Joseph d'Anselme, comandante della piazza, cerc\u00f2 di stabilire un perimetro difensivo, ma l'assenza di rinforzi lasciava poche prospettive, in particolare dopo i rapporti degli ufficiali presenti a Cherson e Nikolaev i quali indicavano che le truppe di Grigoriev oltre che numerose erano anche attrezzate e disciplinate, contrariamente a quello che era il pensiero prima dominante nello stato maggiore francese; in citt\u00e0, dove dilagavano la povert\u00e0, l'inflazione e l'insicurezza, la popolazione cresceva di giorno in giorno a causa dell'afflusso di profughi dalle campagne, facendo temere un'esplosione sociale. Manifestazioni di protesta e sabotaggi iniziarono a succedersi a mano a mano che l'Armata Rossa si avvicinava; il 18 marzo i bolscevichi conquistarono Berezovka, a 80 chilometri da Odessa, respingendo le truppe coloniali algerine, i greci e i \"bianchi\" che tenevano la posizione e catturando diversi carri armati Renault FT; pi\u00f9 a est anche O\u010dakiv dovette essere abbandonata e i soldati \"bianchi\", in pieno sbandamento, furono evacuati dalle navi francesi. Il perimetro difensivo andava riducendosi sempre di pi\u00f9, mentre rapporti segnalavano lo scoppio di insurrezioni nella zona a ovest di Odessa che mettevano in pericolo le linee di comunicazione terrestri con le forze del generale Henri Berthelot stanziate in Romania.\nIl 20 marzo Franchet d'Esp\u00e8rey, che sorvegliava lo svolgimento delle operazioni dal suo quartier generale di Costantinopoli, arriv\u00f2 in visita ad Odessa dove si imbatt\u00e9 in truppe demoralizzate, ufficiali superiori pessimisti e una citt\u00e0 quasi a corto di vettovaglie; bench\u00e9 alcuni rinforzi fossero in arrivo, d'Esp\u00e8rey condivise le opinioni dei suoi subordinati e trasmise un messaggio a Foch sostenendo che la posizione fosse intenibile. Il comandante delle forze greche in citt\u00e0, generale Nik\u00f3laos Plast\u00edras, giunse alle medesime conclusioni e si consult\u00f2 con il suo governo per stabilire le modalit\u00e0 dell'evacuazione; questa fu preparata senza informare le forze bianche di Denikin, di cui non ci si fidava pienamente, e senza avvisare gli abitanti della citt\u00e0 per evitare di scatenare il panico. Il 1\u00ba aprile, dopo aver ottenuto l'autorizzazione da Clemenceau, Franchey d'Esp\u00e8rey diede il via all'evacuazione; l'operazione fu imponente, ma si svolse in buon ordine e decine di migliaia di persone furono imbarcate sotto la protezione dei cannoni della flotta. Parte delle truppe fu portata via dal mare, ma il grosso dei soldati francesi e greci lasci\u00f2 la citt\u00e0 via terra e, attraversato il Dniester e la Bessarabia, raggiunse a piedi la vicina Romania; per il 6 aprile l'evacuazione era terminata, e il giorno seguente Grigoriev fece il suo ingresso a Odessa.\nSebastopoli sotto assedio.\nIn mani francesi rimanevano solo Sebastopoli e la Crimea. Mentre preparava l'evacuazione di Odessa, d'Esp\u00e8rey esamin\u00f2 con lucidit\u00e0 l'eventuale prosieguo delle operazioni e domand\u00f2 a Foch la \u00abliquidazione della nostra azione nella Russia meridionale\u00bb, sebbene Clemenceau continuasse a insistere di mantenere la Crimea e di farne un bastione per eventuali future operazioni nella regione: la penisola era in posizione centrale nel Mar Nero, grazie al porto di Sebastopoli era possibile ospitarvi un grosso quantitativo di truppe e, a partire dalla base dell'isola di Tendra, si poteva mantenere il blocco navale di Odessa. La guarnigione alleata era al comando del colonnello Trousson, e dopo l'arrivo delle truppe evacuate da Odessa ammontava a 5.000 soldati in maggioranza greci; da parte francese, per rinforzare le difese furono sbarcate a terra compagnie di marinai dalle navi della flotta, ma il grosso del contingente era composto da truppe coloniali algerine e senegalesi: come a Odessa, il morale e la disciplina erano bassi, e tra le truppe inviate di rinforzo si erano gi\u00e0 avuti dei casi di rifiuto degli ordini al momento dell'imbarco da Costanza. Vi erano poi pi\u00f9 di 6.000 soldati bianchi, i quali erano in rapporti cos\u00ec difficili con lo stato maggiore alleato che non veniva fatto molto affidamento su di loro, mentre il governo provvisorio della Crimea era paralizzato dalle lotte intestine. A Sebastopoli scioperi e manifestazioni si succedevano, i giornali cessarono di uscire e la citt\u00e0 rimase senza corrente elettrica; il generale d'Esp\u00e8rey e il viceammiraglio Amet, dopo un giro d'ispezione delle difese, arrivarono alla logica conclusione che la posizione era intenibile, e Clemenceau dovette dirsi d'accordo.\nL'offensiva bolscevica, iniziata mentre ancora era in corso l'evacuazione di Odessa, fece precipitare gli eventi. Il 3 aprile le difese dell'Istmo di Perekop cedettero dopo una resistenza simbolica dei \"bianchi\"; l'Armata Rossa avanz\u00f2 verso sud esponendo Sebastopoli a un attacco diretto. Il 12 aprile fu concordata l'evacuazione della citt\u00e0, ma i comandanti dell'esercito e della marina non riuscirono a mettersi d'accordo sulle modalit\u00e0: d'Esp\u00e8rey voleva portare rapidamente a termine l'operazione, ma dovette mobilitare un considerevole apparato logistico il che richiese tempo; inoltre, erano ancora in corso le operazioni per il recupero della nave da battaglia \"Mirabeau\", finita incagliata davanti a Sebastopoli nel corso di una tempesta nel febbraio precedente, e per evitare di lasciare un simile trofeo al nemico il viceammiraglio Amet ottenne una dilazione dell'evacuazione fino al 15 aprile. Per quanto riguarda la popolazione civile, una parte di essa, ammontante a varie migliaia di persone appartenenti alla borghesia urbana che temeva le violenze dei bolscevichi, inizi\u00f2 ad ammassarsi sui moli sperando in un imbarco sulle navi degli francesi. In tale atmosfera, il 16 aprile l'Armata Rossa lanci\u00f2 un attacco contro Sebastopoli, infine respinto grazie al fuoco dei cannoni pesanti delle navi alleate (le corazzate \"France\", \"Jean Bart\", \"Vergniaud\" e \"Justice\", l'incrociatore \"Du Chayla\", la torpediniera \"Dehorter\", alcune unit\u00e0 greche e la portaerei britannica HMS \"Empress\"); fu concordata una tregua di diversi giorni da cui entrambe le parti avrebbero potuto trarre beneficio: i francesi avrebbero avuto il tempo di concludere ordinatamente l'evacuazione, mentre i bolscevichi avrebbero potuto attendere tranquillamente che la citt\u00e0 cadesse in mani loro. Fu allora che iniziarono i disordini all'interno della squadra navale francese.\nLe due ondate di ammutinamenti.\nGli ammutinamenti di Sebastopoli.\nL'ammutinamento ebbe inizio il 16 aprile sulla torpediniera \"Protet\", ancorata davanti al porto fluviale romeno di Gala\u021bi: un gruppo di marinai capitanati da un ufficiale meccanico (Andr\u00e9 Marty, ufficiale di macchina della nave) decise di prendere il controllo della nave durante la prossima missione e di consegnarla ai bolscevichi; se si fosse dimostrato necessario, i congiurati erano pronti a usare le armi, ad avvelenare gli ufficiali e, in caso di insuccesso, a far saltare in aria la nave. Il complotto fu tuttavia scoperto e l'ufficiale meccanico Marty fu arrestato, ma tre giorni pi\u00f9 tardi l'ammutinamento esplose sulle navi stazionate al largo della Crimea, andando a toccare in particolare le navi da battaglia \"France\" e \"Jean Bart\". Sulla \"France\" gli uomini furono irritati dalla notizia della fissazione di un faticoso turno di carico di carbone per il giorno di Pasqua (ignorando tuttavia che la disposizione era stata nel frattempo annullata), e i primi incidenti furono registrati nella notte di sabato 19 aprile quando un ufficiale intim\u00f2 l'ordine a un gruppo di marinai che chiacchieravano sulla spiaggia di andare a letto: risuonarono grida e insulti, l'ufficiale venne spintonato dai marinai e il gruppo si mise a cantare \"L'Internazionale\". Il canto fu ripreso da bordo della \"Jean Bart\" che era ancorata nelle vicinanze, per poi estendersi unitamente ai fischi in direzione degli ufficiali da un bastimento all'altro: gli uomini corsero agli alloggi svegliando i compagni, vandalizzando parte dell'equipaggiamento e cercando di liberare i marinai agli arresti per mancanze disciplinari. Sulla \"France\" il comandante in seconda cerc\u00f2 di parlamentare con una delegazione di tre marinai scelti dall'equipaggio, mentre gli altri ufficiali e i sottufficiali cercavano di nascosto di armarsi e di bloccare la nave; quando gli ammutinati, che parevano pian piano acquietarsi, scoprirono queste disposizioni, i tumulti ripresero vigore. Un piccolo gruppo di uomini salt\u00f2 a bordo di un battello a vapore e si mise a girare per la rada di Sebastopoli cercando supporto: il battello accost\u00f2 alla \"Jean Bart\", da cui risuonavano ancora le note de \"L'Internazionale\", ma non ottenne risultati quando si avvicin\u00f2 alle navi da battaglia \"Justice\", \"Mirabeau\" e \"Voltaire\" e agli incrociatori \"Algol\" e \"Du Chayla\", con il comandante di quest'ultimo che minacci\u00f2 di aprire il fuoco. Sulla \"France\" il viceammiraglio Amet cerc\u00f2 di calmare gli uomini con la promessa di un rapido ritorno a casa e di non provvedere a sanzioni nei loro confronti, ma fu abbondantemente fischiato dall'equipaggio e decise di lasciare la nave; il tumulto continu\u00f2 fino a mezzanotte con canti de \"L'Internazionale\" e grida di \u00abA Tolone! A Tolone!\u00bb.\nAlla mattina del 20 aprile, una bandiera rossa era stata issata sugli alberi delle corazzate \"France\" e \"Jean Bart\" al posto del tricolore nazionale, e i marinai si rifiutano di alzarsi prima delle 08:00. Gli ufficiali tentarono di calmare gli equipaggi: il capitano di vascello Henri du Cou\u00ebdic de Ker\u00e9rant, comandante della \"Jean Bart\", riusc\u00ec ad ottenere dagli uomini l'abbassamento della bandiera rossa che sventolava sulla corazzata, ma sulla \"France\" i marinai rifiutarono ogni proposta e ricominciarono con i canti de \"L'Internazionale\". Entrambi gli equipaggi decisero di unirsi a una manifestazione organizzata dai russi per le strade di Sebastopoli e si rifiutarono di incontrare nuovamente il viceammiraglio Amet, mentre lo stato maggiore francese era in preda alla confusione per via delle iniziative contraddittorie avanzate dai vari comandanti: il comandante della flotta, ad esempio, viet\u00f2 a tutti i marinai di recarsi a terra, il che provoc\u00f2 proteste tanto tra gli equipaggi della \"France\" e della \"Jean Bart\" quanto tra quelli della \"Justice\" e della \"Vergniaud\"; per placare queste ulteriori agitazioni, il comando cambi\u00f2 idea e decise di autorizzare le licenze di sbarco regolarmente concesse agli uomini. Nel primo pomeriggio gli uomini in licenza scesero quindi a terra, il che permise una certa distensione della situazione a bordo delle navi; tuttavia, un gruppo di agitatori determinati cerc\u00f2 di impossessarsi di armi e munizioni recandosi nei forti a nord di Sebastopoli, tenuti dalle truppe francesi, e spacciandosi per uomini addetti ai rifornimenti, ma il trucco non riusc\u00ec e i marinai dovettero riconsegnare le armi nelle mani di un ufficiale. In citt\u00e0, la maggior parte dei marinai in licenza fu accolta con grande favore dai civili russi, tra i quali si nascondevano agenti bolscevichi che tentavano di pungolare i francesi perch\u00e9 proseguissero nella rivolta; si form\u00f2 un piccolo e chiassoso corteo di russi e francesi, che si precipit\u00f2 in citt\u00e0 sventolando bandiere rosse: un ufficiale francese incontrato per strada fu malmenato, ma quando i manifestanti si imbatterono in un distaccamento di soldati greci questi, innervositi dal clima da assedio che si respirava in citt\u00e0, non esitarono ad aprire il fuoco. Nello scontro intervenne anche una pattuglia francese che riusc\u00ec a disperdere il corteo: i manifestanti si sparpagliarono per poi cadere vittima del fuoco indiscriminato delle truppe russe \"bianche\", lasciando a terra una cinquantina di vittime tra cui un morto e cinque feriti tra i marinai francesi. \nLa notizia degli scontri in citt\u00e0 caus\u00f2 proteste considerevoli a bordo delle navi, e gli equipaggi chiesero a gran voce vendetta per l'accaduto. Il marinaio ferito a morte era un membro dell'equipaggio della \"Vergniaud\", e il fatto spinse i compagni alla rivolta unitamente alla ciurma della \"Mirabeau\" che era ancorata l\u00ec vicino; la \"Justice\", al cui equipaggio apparteneva uno dei feriti, fu colpita dai tumulti a sua volta, e il comandante della nave dovette ricorrere a tutte le sue capacit\u00e0 diplomatiche per impedire che gli uomini montassero una spedizione punitiva a danno dei greci. Alla mattina del 21 aprile vi erano ormai cinque corazzate e un incrociatore che, a gradi diversi, erano in preda all'ammutinamento; tuttavia i ribelli non rappresentavano la maggioranza degli uomini e gli ufficiali, attraverso il dialogo, evitarono uno spargimento di sangue a bordo. Una certa distanza inizi\u00f2 poi a crearsi tra gli elementi pi\u00f9 radicali della rivolta e la maggioranza degli uomini che voleva semplicemente tornare a casa, e il viceammiraglio Amet ottenne infine l'abbassamento delle bandiere rosse dietro la promessa di un pronto rientro in patria e dell'assenza di sanzioni disciplinari per i ribelli. Il 23 aprile il comando francese decise prudentemente di allontanare dalla zona la \"France\", l'unit\u00e0 pi\u00f9 colpita dai disordini; la confusione tuttavia dilag\u00f2 tra i leader dei ribelli pi\u00f9 coinvolti nell'ammutinamento, i quali temevano un arresto al momento del loro rientro in Francia e che tentarono di ritardare la partenza della nave: il richiamo del rientro in patria fu tuttavia pi\u00f9 forte, e il 29 aprile la \"France\" giunse tranquillamente nella base di Biserta.\nL'ammutinamento del \"Waldeck-Rousseau\".\nL'ammutinamento tocc\u00f2 poi l'incrociatore \"Waldeck-Rousseau\" che, con a bordo il contrammiraglio Caubert, stazionava davanti a Odessa per osservare gli sviluppi a terra. Il 23 aprile l'equipaggio inizi\u00f2 ad agitarsi quando apprese che l'ufficiale meccanico Marty, arrestato per il fallito complotto sulla torpediniera \"Protet\", si trovava detenuto a bordo dello stesso incrociatore; la situazione rimase tesa fino al 25 aprile, quando la nave rifornimento \"Suippe\" arriv\u00f2 da Sebastopoli: alcuni marinai dell'unit\u00e0 informarono i compagni del \"Waldeck-Rousseau\" degli incidenti accaduti nei giorni precedenti a Sebastopoli, e gruppi iniziarono a riunirsi nella parte di prua dell'incrociatore cantando \"L'Internazionale\". Alla mattina del 26 aprile comparve il primo manifestino che invitava l'equipaggio alla rivolta, e i marinai iniziarono a riunirsi segretamente e a restare in silenzio al passaggio degli ufficiali; il 27 aprile furono rinvenuti altri due manifesti che invitavano l'equipaggio a seguire l'esempio dei compagni di Sebastopoli. Inquieto, il contrammiraglio Caubert fece trasferire discretamente Marty (che aveva cercato di entrare in contatto con l'equipaggio) a bordo della \"Protet\" perch\u00e9 fosse rapidamente trasferito a Costantinopoli, ma dopo il pranzo scoppiarono i primi incidenti a bordo: un centinaio di marinai, raccoltisi a prua, elessero un vero e proprio \"soviet\" dell'incrociatore, e una delegazione fu ricevuta dal comandante della nave per ascoltare le richieste dell'equipaggio circa l'immediato ritorno in Francia, l'incomprensione generale sulle ragioni di questa guerra lontana, le lamentele per la mancanza di posta da casa, i permessi inesistenti e la disciplina troppo severa. Caubert, che dubitava che questo approccio fosse rappresentativo di tutti gli uomini, fece suonare l'adunata per cercare di ragionare con l'equipaggio facendo appello al suo orgoglio e al suo senso dell'onore e del sacrificio; egli promise, come aveva fatto il suo superiore viceammiraglio Amet, un ritorno in Francia il pi\u00f9 presto possibile e senza sanzioni disciplinari. Non ottenne alcun risultato: fischi coprirono il discorso e il tumulto fu generale; per alcune ore la nave sfugg\u00ec totalmente al controllo dei suoi ufficiali al punto che Caubert temette di essere consegnato ai bolscevichi a Odessa dai suoi stessi uomini.\nCaubert riusc\u00ec a guadagnare tempo attraverso il dialogo, e si avvalse dei suoi ufficiali per radunare a poco a poco gli elementi dell'equipaggio pi\u00f9 sensibili alla sua persuasione; l'equipaggio si calm\u00f2 dopo l'annuncio di Caubert che la nave avrebbe levato l'\u00e0ncora per dirigere su Costantinopoli, e dopo una notte tranquilla l'incrociatore raggiunse l'isola di Tendra. Gli uomini sembravano divenuti \u00abpi\u00f9 sobri\u00bb e i 51 delegati del \"soviet\" di bordo, temendo sanzioni severe, si impegnarono a ristabilire l'ordine a bordo; nel porto di Tendra, tuttavia, approd\u00f2 anche il trasporto \"Bruix\" giunto da Sebastopoli con a bordo sessanta uomini destinati al \"Waldeck-Rousseau\", e l'arrivo di questi fece da stimolo per rilanciare le agitazioni: ancora una volta, un centinaio di uomini si riun\u00ec a prua e procedette all'elezione di una delegazione pi\u00f9 energica della prima. Caubert e il comandante dell'incrociatore decisero di reagire immediatamente, e riunirono a poppa una forte guardia armata composta da ufficiali, sottufficiali e uomini decisi a mantenere l'ordine: alla testa di queste truppe, il contrammiraglio avanz\u00f2 in direzione degli ammutinati che, impressionati, finirono con il capitolare e disperdersi uno dopo l'altro.\nL'onda lunga degli ammutinamenti.\nTra il 28 e il 29 aprile l'evacuazione dei reparti alleati da Sebastopoli ebbe termine; sebbene sia stato pi\u00f9 volte riportato il contrario, l'imbarco delle truppe francesi non fu in alcun modo causato dall'ammutinamento della flotta, visto che l'operazione era stata decisa ben prima dell'inizio dei disordini in ragione della vittoriosa offensiva dell'Armata Rossa. Secondo il viceammiraglio Amet, gli ammutinamenti complicarono le procedure di evacuazione, ma i bolscevichi, ormai alle porte della citt\u00e0, non seppero trarre profitto dalla situazione perch\u00e9 non vennero a conoscenza dei disordini che avevano colpito la flotta: questa ignoranza della situazione indicherebbe che gli ammutinati non furono guidati dai bolscevichi, nonostante la presenza di agenti agitatori all'interno della citt\u00e0. Evacuata Sebastopoli le navi fecero ritorno in Francia, anche se la presenza militare francese nel Mar Nero non ebbe del tutto termine; l'ammutinamento stesso era stato piuttosto breve (quattro giorni a Sebastopoli e due sul \"Waldeck-Rousseau\" davanti a Odessa, mentre a Gala\u021bi era stato stroncato sul nascere) e complessivamente contenuto, nonostante gli scontri a fuoco intercorsi al porto. Alcune unit\u00e0 non erano state minimamente interessate dai disordini e molte altre sperimentarono solo brevi agitazioni. La censura militare riusc\u00ec a nascondere la maggior parte degli avvenimenti al pubblico in Francia, con la stampa e l'opinione pubblica concentrata sulla conferenza di pace di Versailles che era ormai nel pieno dei lavori.\nLa situazione sembrava tornata alla normalit\u00e0, ma durante l'estate i disordini ripresero con una seconda ondata di ammutinamenti anche pi\u00f9 gravi di quelli di primavera; le agitazioni durarono settimane e si acquietarono solo in autunno dopo aver toccato quasi tutti i luoghi in cui le navi francesi erano di stanza: nel Mediterraneo orientale sulla corazzata \"Diderot\" e sull'incrociatore \"Guichen\" ancorati nel golfo di Patrasso, e poi in tutte le principali basi navali in Francia e Nordafrica come Brest, Tolone, Cherbourg, Lorient e Biserta. A Brest, l'ammiraglio \u00c9mile Gu\u00e9pratte riusc\u00ec a stroncare sul nascere le rivendicazioni rivoluzionarie grazie al suo immenso prestigio e impegnando la sua parola personale; il centro di agitazione pi\u00f9 importante fu a Tolone, a bordo della nave da battaglia \"Provence\": le agitazioni scossero il porto avanzando la richiesta di revoca delle azioni adottate contro i marinai coinvolti negli ammutinamenti del Mar Nero, e quando l'ammiraglio Lucien Lacaze, alquanto inquieto, prese misure per \"proteggere la citt\u00e0\" un ammutinamento scoppi\u00f2 l'11 giugno a bordo della \"Provence\". Si rincorsero voci secondo cui gli anarchici locali, in collaborazione con gli ammutinati, avevano l'intenzione di formare un \"soviet\" militare e operaio che avrebbe preso il controllo di Tolone, e per solidariet\u00e0 con gli ammutinati della \"Provence\" che avevano issato la bandiera rossa gli equipaggi di tutte le altre navi ancorate in rada si rifiutarono di prendere servizio; in citt\u00e0, un corteo di soldati, marinai e civili lanci\u00f2 fischi in direzione di Clemenceau e chiese l'amnistia per gli uomini incarcerati di ritorno dal Mar Nero. Mentre gli ammutinati esitavano su come procedere il prefetto marittimo chiese l'invio in citt\u00e0 di reparti della XV Regione militare, ma a riportare la calma fu l'annuncio del Ministero della marina circa l'invio in congedo delle classi di leva 1909, 1910 e 1911. La censura militare, ancora in vigore nel paese, non permise alla stampa di indagare pi\u00f9 di tanto su questi fatti; \u00e8 anche vero, del resto, che il 1919 in Francia fu un anno caratterizzato da una forte tensione sociale impossibile da nascondere per il governo e che cattur\u00f2 l'attenzione dei commentatori pi\u00f9 di quanto avveniva all'interno dei porti militari, pesantemente sorvegliati.\nUn ammutinamento rivoluzionario?\nLa mitizzazione politica che invest\u00ec alcuni dei partecipanti all'ammutinamento, come Charles Tillon e Andr\u00e9 Marty, port\u00f2 a un oscuramento della realt\u00e0 dei fatti: i due, militanti di sinistra e animatori dell'ammutinamento su due unit\u00e0 della flotta, si videro successivamente attribuire un ruolo chiave nei fatti, al punto da essere reclutati nel Partito Comunista Francese (fondato nel 1921) e vedere la propria immagine politicamente sfruttata per decenni. A partire dalle ricerche di Philippe Masson nel 1982, l'analisi di questi fatti fu rivista a fondo ed \u00e8 oggi pi\u00f9 autorevole.\nIl punto di partenza \u00e8 lo stato di malcontento latente, spesso risalente a molto prima, accentuato per la Marina dal prolungamento delle operazioni dovuto dall'innestarsi di una nuova guerra sul conflitto precedente. Nei fatti, le grandi unit\u00e0 navali da guerra, a partire dai primi importanti giorni del conflitto nel 1914, trascorsero la maggior parte del tempo ancorate in porti protetti a causa della minaccia costituita dagli attacchi dei sommergibili tedeschi: gli equipaggi dovettero passare oziosamente il tempo a bordo di corazzate e incrociatori fermi dietro gli sbarramenti e le reti anti-siluro nei porti di Biserta, Malta, Moudros e Corf\u00f9. Inoltre, la flotta da battaglia fu utilizzata come serbatoio di personale esperto per equipaggiare le nuove flottiglie anti-sommergibili, cui era ormai conferito un ruolo di primo piano nella nuova guerra navale dell'epoca: a poco a poco, equipaggi e ufficiali si videro privare degli uomini migliori trasferiti alla lotta anti-sommergibili e a un servizio quotidiano sulle unit\u00e0 leggere in grado di garantire avanzamenti di carriera pi\u00f9 veloci, da cui un rapido scadimento quantitativo e soprattutto qualitativo delle ciurme di corazzate e incrociatori. Nel 1918 la flotta da battaglia disponeva solo di un terzo della sua ordinaria forza alle armi, sebbene gli equipaggi fossero stati gradualmente integrati da \"volontari\": tra questi ultimi, tuttavia, vi erano molti giovani e alcuni che avevano scelto il servizio in Marina perch\u00e9 era risaputo che le possibilit\u00e0 di sopravvivenza a bordo delle navi da guerra erano pi\u00f9 grandi che stando in trincea. All'inizio del 1918 la disciplina sulle grandi unit\u00e0 era alquanto rilassata: gli uomini in servizio ambivano certamente alla vittoria nella Grande Guerra, ma una volta che ci\u00f2 fu acquisito la stragrande maggioranza degli equipaggi non aveva alcuna intenzione di partecipare a un altro conflitto lontano dalla Francia.\nLe condizioni di servizio nel Mar Nero aggiunsero altre rimostranze. Abituati agli inverni relativamente miti del Mediterraneo orientale, gli equipaggi si ritrovarono immersi, nel dicembre 1918, nel terribile inverno del Mar Nero, con le sue tempeste di neve e il freddo intenso per il quale le navi non erano adatte. L'intendenza non era in grado di porre rimedio alla situazione perch\u00e9 a Tolone l'influenza di spagnola sconvolse e disorganizz\u00f2 le unit\u00e0 addette al rifornimento di abiti per i marinai; a questo si aggiunse poi la sfortuna: la nave da trasporto \"Evangeline\" carica di otto tonnellate di abiti and\u00f2 perduta per incaglio a dicembre e la \"Chaouia\" fece naufragio mentre dirigeva sul Mar Nero con a bordo una notevole quantit\u00e0 di stivali e indumenti caldi. A bordo delle navi gli equipaggi morivano di freddo: a volte un marinaio che si alzava dalla cuccetta doveva chiedere in prestito le calzature a un compagno che smontava dal servizio, gli uomini lamentavano la carenza di tabacco e sapone e dovevano sopportare la sporcizia delle loro navi colpite dalla ruggine; il cibo era per lo pi\u00f9 povero e rare le notizie dalla Francia; le distrazioni, gi\u00e0 misurate a Corf\u00f9, Moudros o Costantinopoli, divennero inesistenti una volta giunti a Odessa e Sebastopoli. Il regime disciplinare rigoroso rendeva la sopportazione della situazione ancora pi\u00f9 critica: a bordo della \"France\", ad esempio, era negato il permesso di scendere a terra ai marinai che avessero riportato infrazioni disciplinari nei due anni precedenti.\nL'8 febbraio 1919, la corazzata \"Mirabeau\" fin\u00ec arenata all'ingresso di Sebastopoli dopo essere incappata in una tempesta di neve e per disincagliarla fu necessario rimuovere parte dell'artiglieria e della corazzatura, operazione che richiese diverso tempo a causa delle ridotte risorse disponibili a bordo; i permessi e le licenze furono concessi con il contagocce, visto che con un equipaggio insufficiente alle prese con un lavoro indispensabile la presenza di ogni uomo diventava insostituibile. Sulla \"France\", dove l'equipaggio era sotto organico di decine di uomini, fino a 180 marinai furono assegnati alle operazioni di carico e scarico in banchina da svolgersi giorno e notte: sono riportati turni di servizio a terra dalle 18:00 il pomeriggio alle 08:00 la mattina dopo, seguiti da una ripresa del servizio a bordo fino a mezzogiorno e poi di nuovo lavori di corv\u00e9e a terra fino alle 23:00, prima di tornare sulle navi per svolgere i normali servizi di manutenzione; come rilev\u00f2 lo stesso viceammiraglio Amet, \u00ababbiamo cos\u00ec trasformato, nonostante il nostro parere contrario, i nostri marinai in scaricatori di porto e magazzinieri\u00bb. Il 19 aprile, sugli 850 uomini a bordo della \"France\" 418 non ricevevano il permesso di riposo dal servizio (della durata di 20 giorni) da dieci mesi, 280 da un anno, 106 da quindici mesi e 7 da diciotto mesi. L'influenza spagnola contribu\u00ec a disorganizzare gli equipaggi: per interrompere l'epidemia che affliggeva l'equipaggio dell'incrociatore \"Jules Michelet\", furono aumentati i turni di corv\u00e9e delle ciurme della corazzata \"Justice\" e dell'incrociatore \"Ernest Renan\".\nQuesto cocktail di sofferenze e privazioni, accumulatesi nell'arco di mesi, fu una delle cause degli ammutinamenti, ma non \u00e8 da solo sufficiente a giustificare lo scoppio della rivolta: l'ammutinamento ebbe inizio su navi presenti nel teatro del Mar Nero da relativamente pochi giorni (43 giorni per la \"France\", 44 per la \"Jean Bart\" e 52 per la \"Vergniaud\", quando unit\u00e0 marginalmente interessate dalle agitazioni come la \"Justice\" e la \"Mirabeau\" erano invece presenti in teatro rispettivamente da 131 e 127 giorni) e dopo il ripristino di un servizio postale ordinario con la madrepatria; fu in particolare l'arrivo di marinai di fresca leva, molti dei quali non avevano vissuto l'esperienza della guerra, e il ristabilimento del servizio postale a contribuire allo scoppio della rivolta. Nel corso della conferenza di pace di Versailles, gli Alleati pervennero infine alla decisione di non impegnarsi in una massiccia azione militare contro i bolscevichi, ma di limitarsi a supportare con invii di armi e denaro le armate \"bianche\" e di fornire assistenza ai paesi limitrofi alla Russia per bloccare la diffusione delle idee rivoluzionarie; per mancanza di mezzi, la spedizione francese era gi\u00e0 divenuta \"de facto\" un intervento limitato, ma quando infine la discussione sull'operazione giunse sui banchi dell'Assemblea nazionale per tre giorni, il 24, 26 e 29 marzo 1919, i deputati socialisti sfidarono vigorosamente il governo sulle ragioni della presenza francese nella Russia meridionale. Poche settimane dopo, il discorso della Sezione Francese dell'Internazionale Operaia che chiedeva il ritorno in patria delle navi e delle truppe arriv\u00f2 nel pi\u00f9 legale dei modi possibili agli uomini nel Mar Nero grazie alle relazioni fornite dalla gazzetta ufficiale della Repubblica francese e ai ritagli di stampa inviati per posta ai marinai; la diffusione di questi dibattiti fu immediata tra gli equipaggi, e si formarono rapidamente nuclei di agitatori attorno ad alcuni leader spesso molto giovani. Tuttavia, per gli equipaggi che si ammutinarono, l'azione era solo uno \"sciopero\" volto a ottenere il rimpatrio in Francia, e quando gli elementi pi\u00f9 radicali decisero di andare oltre e di sostenere apertamente i bolscevichi la maggior parte degli uomini si dissoci\u00f2: la cospirazione di Andr\u00e9 Marty volta a consegnare ai bolscevichi la torpediniera \"Protet\" a Gala\u021bi fu rapidamente scoperta e soppressa, e per quanto gli ammutinati che si impossessarono delle corazzate a Sebastopoli chiedessero il rilascio di Marty l'obiettivo fondamentale dell'agitazione rimase il ritorno in Francia, non l'adesione alla rivoluzione d'ottobre e alle idee dichiarate dalla propaganda comunista. Come spesso accadeva, nel mondo chiuso di una grande nave da guerra giocarono elementi contraddittori: la popolarit\u00e0 o l'impopolarit\u00e0 dello stato maggiore e degli ufficiali (alcuni dei quali simpatizzarono con i motivi dell'ammutinamento) e, all'opposto, la personalit\u00e0 pi\u00f9 o meno affermata e accettata dei leader della rivolta, alcuni dei quali non esitarono a condurre un doppio gioco. La promessa di non infliggere alcuna sanzione ai ribelli soffoc\u00f2 il tutto, e del resto l'ordine di evacuazione dal Mar Nero era gi\u00e0 stato impartito da prima dello scoppio dell'ammutinamento.\nIl contesto della seconda ondata di ammutinamenti fu diverso. Questa infatti si verific\u00f2 sullo sfondo di agitazioni sindacali generali, come anche contemporaneamente a uno dei momenti pi\u00f9 critici della rivoluzione russa: se nel mese di marzo le offensive dell'Armata Rossa, sostenute dalla popolazione delle citt\u00e0 costiere dell'Ucraina, sembravano irresistibili, l'avanzata dei contro-rivoluzionari data dalle vittoriose controffensive nell'estate del 1919 dell'Armata Bianca di Denikin provocarono una crisi acuta dei bolscevichi; il governo Lenin si attiv\u00f2 allora per impedire a tutti i costi un nuovo intervento delle potenze europee che avrebbe potuto portare ai bianchi un aiuto decisivo per vincere la guerra civile. Questa seconda ondata di ammutinamenti fu quindi in parte orchestrata dall'esterno, anche se la difficile situazione economica e sociale in Francia nel 1919 (come del resto in tutta Europa) rimase la motivazione principale delle agitazioni; come nel Mar Nero, anche questa volta i marinai non seguirono i leader che volevano condurli verso un vero e proprio movimento rivoluzionario: Charles Tillon, che anim\u00f2 nel porto di Patrasso l'ammutinamento contro il comandante dell'incrociatore \"Guichen\", fu neutralizzato con sufficiente rapidit\u00e0. L'atteggiamento degli ufficiali, che videro perfettamente lo stato di esaurimento degli equipaggi, contribu\u00ec fortemente a calmare le agitazioni attraverso il dialogo e senza spargimenti di sangue.\nConseguenze.\nLe sanzioni agli ammutinati.\nMalgrado le promesse degli ufficiali sull'assenza di sanzioni per i ribelli, la giustizia militare inflisse diverse condanne ai danni degli ammutinati, azione inevitabile vista la gravit\u00e0 dei fatti e per tale ragione eseguita senza particolari indagini o attenuazioni di pena per i leader della rivolta che pure avevano provato a calmare gli animi. Le sanzioni furono pesanti: un centinaio di marinai, alcuni dei quali a mala pena di 17-18 anni d'et\u00e0, fu condannato dalla corte marziale a pene che andavano dalla morte (commutata in 20 anni di carcere) al lavoro forzato (10 e 20 anni), come pure alla condanna ai lavori pubblici (da 6 a 8 anni) e a brevi periodi di detenzione (da uno a cinque anni); lo storico Jean Meyer ha tuttavia rilevato che, considerando il numero delle navi interessate dagli ammutinamenti e il numero di uomini coinvolti nei fatti in un modo o nell'altro (molte centinaia o migliaia, se si considerano le due ondate di disordini), queste sanzioni furono relativamente moderate. Dei ventisei processati per i fatti sulla \"France\", sei furono condannati alla degradazione e a pene detentive dai 5 ai 15 anni; sul \"Waldeck-Rousseau\" vi furono sei processati di cui tre con pena sospesa e gli altri condannati a 10 anni di carcere; vi furono solo tre incriminati per i fatti a bordo della \"Jean Bart\", mentre sulla \"Guichen\", colpita nella seconda ondata di ammutinamenti, Charles Tillon ottenne una condanna a cinque anni di carcere da scontarsi in Marocco.\nAndr\u00e9 Marty, il solo ufficiale a partecipare attivamente agli ammutinamenti (era un militare di carriera fin dal 1908), fece parte degli uomini che furono condannati pi\u00f9 severamente, ma scamp\u00f2 a conseguenze peggiori: le sentenze pronunciate tra il 4 e il 9 luglio 1919 gli inflissero la pena di morte, subito per\u00f2 commutata in 20 anni di lavori forzati insieme alla degradazione e a 20 anni di esilio, condanna condivisa con il quartiermastro meccanico Badina che era il suo principale complice. Se l'ammutinamento fosse avvenuto nel 1917, come accadde all'esercito, i due sarebbero stati certamente condannati alla fucilazione, ma l'atmosfera generale nel 1919-1920 non era la stessa: il governo, preoccupato di non rompere con la sinistra, minimizz\u00f2 le rivolte e punt\u00f2 a chiudere rapidamente la questione con un colpo di spugna. Alla fine del 1920 solo ventuno prigionieri si trovavano ancora a scontare le pene inflitte loro, ma furono tutti liberati per effetto di un'amnistia generale proclamata nel luglio 1922, ad eccezione di Andr\u00e9 Marty che non fu rilasciato fino al 1923; nel frattempo, il neonato partito comunista francese aveva portato avanti una campagna per chiedere la liberazione dei prigionieri, e tanto Marty quanto Tillon trovarono logicamente posto nel movimento: attorno a loro fu costruita una sorta di leggenda, secondo cui questi militanti esemplari avrebbero dato un forte contributo al fallimento dell'intervento francese nel Mar Nero. Marty scrisse una serie di libri su questi avvenimenti, mentre il cinema sovietico mise in scena una rappresentazione glorificante degli ammutinati nel film del 1930 \"Le Mirabeau\".\nLa presa di coscienza delle carenze della flotta.\nPer quanto riguarda la flotta, anche durante gli eventi dell'ammutinamento essa fu impegnata su diversi fronti di guerra nonostante la debolezza delle sue risorse nel Mediterraneo orientale: quasi contemporaneamente ai fatti del Mar Nero, l'ammiraglio De Bon aveva assicurato l'occupazione della Siria con lo sbarco dei reparti a Beirut nel marzo 1919, mentre una limitata squadra navale francese (una corazzata a fronte di sei analoghe unit\u00e0 britanniche) sorvegliava i movimenti in Turchia dei rivoluzionari di Mustafa Kemal Atat\u00fcrk; contro ogni previsione, le navi francesi rimasero a incrociare nel Mar Nero ancora per un paio di mesi dopo l'ammutinamento, anche se solo per osservare la situazione a terra e condurre missioni umanitarie come l'evacuazione dei civili in fuga dall'Armata Rossa dopo la sconfitta delle forze di Denikin nel Caucaso meridionale. Questi compiti furono rinnovati nel 1922, quando le navi francesi parteciparono all'evacuazione da Smirne delle popolazioni greche dell'Asia minore in fuga dalle vittorie dei turchi di Mustafa Kemal, azioni che conclusero l'intervento della Marina francese nella regione.\nPer la Marina, le conseguenze di questi ammutinamenti andarono ben oltre le sanzioni imposte dalle varie corti marziali. Il caso era sufficientemente grave da richiedere la costituzione di una commissione d'inchiesta, presieduta dall'esponente della Sezione Francese dell'Internazionale Operaia \u00c9douard Barthe, per analizzare e investigare pi\u00f9 approfonditamente sulle cause degli eventi; nei suoi meticolosi appunti, la commissione rilev\u00f2 che la condizione materiale della flotta, impegnata in un'operazione subito dopo un conflitto estenuante, fu la causa principale dei disordini: \u00abtroppe cause convergenti nel lungo periodo su tutte le unit\u00e0, e sulla \"France\" pi\u00f9 che altrove, crearono una situazione esplosiva. Una volta creata tale situazione, la deflagrazione era possibile anche solo grazie a una scintilla\u00bb. La commissione rilev\u00f2 errori di gestione e ammise di essere rimasta \u00abmolto fastidiosamente impressionata dall'inerzia di tutti i sottufficiali\u00bb; gli ufficiali furono biasimati per la loro mancanza di coordinamento, che accentu\u00f2 il disordine e di cui beneficiarono gli ammutinati. Un parere condiviso anche dalle autorit\u00e0 militari (perlomeno quelle che dimostravano una pi\u00f9 ampia lungimiranza) concluse che furono le carenze materiali, molto pi\u00f9 della propaganda bolscevica, ad essere la causa principale delle rivolte; come scrisse lo storico Jean-Luc Barr\u00e9, \u00abraramente una commissione d'inchiesta mostr\u00f2 tutte le qualit\u00e0 di giudizio, e in particolare l'imparzialit\u00e0, come la commissione Barthe. Rese il miglior servizio alla Marina individuando gli ammutinamenti al loro vero livello, vale a dire senza esagerare la loro importanza e sottolineando il reale malessere che stava attraversando all'epoca la flotta. C'era bisogno urgente di rinnovare, ringiovanire i suoi regolamenti, modernizzare la vita a bordo per quanto riguardava la mentalit\u00e0\u00bb.\nLa commissione ricevette un supporto inatteso da parte dell'esercito. Quest'ultimo, in conseguenza dell'allargamento dell'impero coloniale francese, era sospettoso nei confronti dei britannici e prendeva in considerazione la possibilit\u00e0 di un nuovo conflitto nel 1921 contro Germania e Italia, ed era di conseguenza preoccupato per lo stato della flotta: se pure l'esercito tedesco era ridotto a poca cosa, il capo di stato maggiore Philippe P\u00e9tain aveva serio timore di un attacco a sorpresa e necessitava quindi di una flotta efficiente per trasportare con urgenza truppe di rinforzo dalle colonie per completare la mobilitazione generale delle forze francesi, stante la piena crisi demografica in cui era incappata la Francia. La flotta era al momento in uno stato pietoso: oltre alla crisi umana rivelata dai disordini, si erano dovute registrare forti perdite a causa degli eventi bellici (tra il 1914 e il 1918 la Marina aveva perduto quattro corazzate, cinque incrociatori corazzati, un incrociatore leggero, 16 cacciatorpediniere e 12 sommergibili) e una forte usura delle restanti unit\u00e0; con poche eccezioni, le corazzate e gli incrociatori in servizio erano obsoleti o troppo vecchi. Questo messaggio fu bene accolto dal ministero della marina, mentre la situazione finanziaria del paese era difficile e l'opinione pubblica non dimostrava interesse per questi problemi: il ministro Georges Leygues, in carica dal 1917 nel gabinetto di guerra di Clemenceau e poi ininterrottamente fino ai primi anni 1930, diede il via a una politica attiva di modernizzazione della flotta."}
{"id": "6169909", "revid": "109893", "url": "https://it.wikipedia.org/wiki?curid=6169909", "title": "Episodi di Vega$ (terza stagione)", "text": "Questa voce contiene trame, dettagli e crediti dei registi e degli sceneggiatori della terza stagione della serie televisiva \"Vega$\"\nNegli Stati Uniti, la stagione \u00e8 stata trasmessa per la prima volta dalla ABC dal 5 novembre 1980 al 3 giugno 1981.\nIn Italia, la terza stagione \u00e8 andata in onda su Rete 4."}
{"id": "6169913", "revid": "767487", "url": "https://it.wikipedia.org/wiki?curid=6169913", "title": "Paulinho (calciatore 1985)", "text": "Carriera.\nClub.\nMaritimo, Onisillos Sotira e Progresul Bucarest.\nNato a Funchal, nell'isola di Madera, in Portogallo inizia a giocare nella squadra della sua citt\u00e0, il , facendo il suo esordio nel calcio il 13 novembre 2004 nell'1-1 casalingo di campionato contro il . Nelle prime due stagioni ottiene 7 presenze nel massimo campionato portoghese, alla terza viene retrocesso nel , la squadra filiale. In seguito gioca per una stagione nella seconda serie cipriota all' e per una e mezza in quella rumena al .\nAstra Ploiesti.\nA marzo 2009 passa all', con cui esordisce nella stagione successiva, il 2 agosto, alla prima di campionato, in casa contro il , sfida persa per 1-0. La prima rete in carriera arriva il 3 ottobre nella sconfitta esterna per 3-1 contro il in Liga I, nella quale realizza il momentaneo 2-1. Resta 4 stagioni nelle quali raccoglie 48 presenze e 8 gol.\nConcordia Chiajna.\nA fine mercato invernale 2012 viene acquistato dal , con cui trova spazio solo a fine campionato, debuttando il 3 maggio, nella vittoria esterna per 3-1 contro il in campionato, nella quale realizza anche il momentaneo 1-1. Ottiene un totale di 6 presenze e realizza 3 gol.\nU Cluj.\nNella stagione successiva cambia la sua quarta squadra rumena, andando all'. Esordisce il 20 luglio 2012 nella sconfitta per 6-2 sul campo del in campionato. Segna le sue prime reti il 2 settembre, realizzando una doppietta nel 2-0 esterno contro il , sua ex squadra. In 6 mesi di permanenza gioca 17 gare segnando in 3 di esse.\nGoztepe.\nA gennaio 2013 passa ai turchi del , in seconda serie, debuttando il 10 marzo in campionato, nella sconfitta esterna per 2-1 contro l'. Il 23 dello stesso mese segna il primo gol, decisivo nella vittoria per 1-0 sul campo del in 1. Lig. Termina il prestito dopo aver giocato 5 volte e segnato una.\nPandurii Targu Jiu.\nDopo mezza stagione torna in Romania, al , con il quale fa il suo esordio nelle coppe europee, il 19 settembre 2013 nella sconfitta interna per 1-0 nel girone di Europa League contro il . Scender\u00e0 in campo solo 5 volte prima di svincolarsi ad aprile.\nOtelul Galati e Limianos.\nAd agosto 2014 firma con l', con cui gioca per\u00f2 soltanto una volta, il 17 agosto, nella sconfitta per 1-0 in casa contro il in campionato, prima di rescindere e tornare in Portogallo, al , in terza serie, nel quale resta una stagione e mezza ottenendo 10 presenze e 2 gol alla seconda stagione.\nBerceni e Pro Italia Galatina.\nA met\u00e0 stagione 2015-2016 torna di nuovo in Romania, al , in seconda serie, esordendo il 27 febbraio 2016 nella vittoria per 2-1 sul campo del in campionato, nella quale segna anche un gol, quello del momentaneo 1-0. Nei 6 mesi di permanenza gioca 7 volte, segnando 1 gol, tra stagione regolare e play-out. Nell'estate 2016 si trasferisce in Italia, ai pugliesi della , in Eccellenza.\nStatistiche.\nPresenze nei club.\n\"Statistiche aggiornate al 29 aprile 2016\"."}
{"id": "6169918", "revid": "1185701", "url": "https://it.wikipedia.org/wiki?curid=6169918", "title": "Paulo Dinarte Gouveia Pestana", "text": ""}
{"id": "6169928", "revid": "729019", "url": "https://it.wikipedia.org/wiki?curid=6169928", "title": "Bosco delle Penne Mozze", "text": "Il bosco delle Penne Mozze \u00e8 un\u2019area naturale e protetta compresa tra le Prealpi Trevigiane e il sistema collinare dell'Alta Pianura Trevigiana. Precisamente si trova in via Tofane numero 3, nella Valle di San Daniele, a Cison di Valmarino. Il paesaggio di Cison si presenta con diversi elementi quali boschi di latifoglie e conifere, distese di vigneti (le colline di queste zone sono molto famose e conosciute per i vini prodotti, in primis il Prosecco di Valdobbiadene DOCG e DOC), prati, pascoli e frutteti.\nStoria.\nNel 1968 il bosco delle Penne Mozze inizi\u00f2 a prendere forma. A ricordo degli Alpini caduti in guerra, \u00e8 stata posta una scultura in legno, chiamato il \u201cCristo degli Alpini\u201d ai cui piedi \u00e8 stata incisa una frase sulla roccia del basamento, che riporta: \"Alle penne mozze ovunque sepolte perch\u00e9 riposino ora e tutte sotto il segno della redenzione\u201d. Da quel momento il Bosco assunse un valore morale immenso, tanto che gli alpini decisero di acquistare i terreni circostanti per creare un luogo sacro, per ricordare in modo vivo e concreto i fratelli caduti in guerra.\nDal 1972 iniziarono le prime opere sostanziali, piantando nuovi alberi e ponendo diverse stele in acciaio in cui furono incisi i nomi degli alpini trevigiani che avevano dato la vita nelle guerre. Nello stesso anno fu inaugurato il bosco con il Primo Raduno degli Alpini delle sezioni del territorio. Il cerimoniale che precede tali momenti, \u00e8 tuttora caratterizzato, dall\u2019 alza bandiera, la deposizione di una corona d\u2019alloro alla quale segue un breve momento di raccoglimento durante il quale viene cantata la canzone \u201cPenne Mozze\u201d scritta da Mario Altarui e Giulio Salvadoretti, due dei fondatori del Bosco.\nPer rendere tale luogo maggiormente caratteristico e significativo, nel 1981, in occasione del raduno annuale venne donata al bosco una Madonna in bronzo, per ricordare le madri che hanno perso i loro figli a causa delle guerre. Venne anche inaugurata la statua dell\u2019Alpino distrutta a Brunico durante il Secondo conflitto mondiale. Tale statua fu costruita nel 1938 su richiesta di Mussolini per ricordare la guerra in Etiopia.\nNell\u2019ottobre 1987 il bosco ed i territori limitrofi, furono colpiti dal diluvio ed i danni furono piuttosto ingenti. Le stele e i monumenti non subirono particolari danni ma i detriti portati dall\u2019impeto della piena del fiume portarono disagi e molto lavoro per ripristinare il Bosco in tutta la sua bellezza.\nNegli anni seguenti oltre a costruire un altare ove celebrare le messe venne anche posizionata la \u201cCampana Votiva\u201d.\nIn occasione del raduno del 2002 fu inaugurato l\u2019\"Albero del Ricordo\", una struttura in acciaio che da quell\u2019anno in poi sar\u00e0 ornato delle foglie ideali delle Sezioni ANA di tutta Italia, che vorranno apporne una foglia in ricordo dei loro defunti. I primi a porvene una furono un gruppo di alpini abruzzesi.\nIl 29 ottobre 2005 venne inaugurata la stele dell\u2019 \"Associazione Nazionale Paracadutisti d\u2019Italia\u201d dedicata agli alpini paracadutisti caduti in servizio.\nGli artefici del bosco (dal ricordo dell\u2019alpino Giulio Salvadoretti).\nMario Altarui (1926 - 1989) fu l\u2019ideatore, il sostenitore per eccellenza ed il custode del Bosco delle Penne Mozze. Uomo di fede, egli amava la sua terra e aveva profondo rispetto per la sua patria e per i fratelli caduti per la sua libert\u00e0. Nel 1978, egli volle costituire l\u2019associazione \u201cPenne Mozze\u201d, con lo scopo di \u201drivivere gli Alpini Caduti in tutte le guerre\u201d[2]. Lui e la moglie Antonia, in occasione delle nozze d\u2019argento, donarono al Bosco, tramite l\u2019As.Pe.M., una \u201cMadonna delle Penne Mozze\u201d, opera in bronzo dell\u2019artista Marcello Cagnato, in seguito benedetta dal vescovo Mons. Antonio Cunial, cappellano militare di un reparto Alpino, durante la seconda guerra mondiale. L\u2019opera \u00e8 situata in uno dei luoghi pi\u00f9 suggestivi del Memoriale. Il signor Alturi ebbe una vita molti intensa, caratterizzata sempre dalla sua attenzione alla Penna Nera, che port\u00f2, anche durante la sua lunga malattia e da una profonda ricerca storica sulle Truppe Alpine e sulla citt\u00e0 di Treviso, colpita dalla guerra. Scrittore brillante, produsse molte opere letterarie, di cui ne citiamo alcune: \u00e8 considerato il padre di almeno cinque periodici: \u201cFamejia Alpina\u201d della sezione ANA di Treviso; \u201cFiamme Verdi\u201d alla sezione di Conegliano e \u201cPenne Mozze\u201d. Scrisse anche la \u201dPreghiera dei Caduti in tutte le guerre\u201d e la canzone delle Penne Mozze con Giulio Salvadoretti, armonizzata in seguito da Efrem Casagrande.\nMarcello De Rosso (Moriago della Battaglia, 2 gennaio 1901- 24 novembre 1975) eletto sindaco di Cison dal 1964 e riconfermato fino al 1975, onor\u00f2 il suo compito con dedizione assoluta. Sin dalla fase iniziale della creazione del Bosco, egli si dimostr\u00f2 entusiasta dell\u2019idea, sia perch\u00e9 contribuiva a dare dignit\u00e0 al ruolo degli alpini, ma anche perch\u00e9 il Bosco avrebbe rappresentato un richiamo di molte persone e gruppi interessati al Memoriale. Si attiv\u00f2 quindi per trovare i fondi necessari alla creazione del Bosco e a tutti gli aspetti organizzativi che ne conseguivano. Sin dall\u2019inizio, egli fece parte del gruppo promotore del Bosco. Nel 1975 egli ricevette il \u201cSegno di Riconoscenza\u201d dal comitato del Bosco delle Penne Mozze per i meriti acquisiti. Questo non fu il punto di arrivo del suo contributo, ma anzi egli successivamente si rec\u00f2 a Treviso, non senza difficolt\u00e0, e defin\u00ec con Mario Altarui la denominazione del piazzale antistante l\u2019accesso al Bosco donato dal Comune, che propose di chiamare \u201cPiazzale degli Alpini\u201d. Il signor De Rosso mor\u00ec improvvisamente il 24 novembre 1975, ma la sua proposta trov\u00f2 attuazione, ed il nome viene ricordato nell\u2019acciaio di ingresso del Bosco.\nMarino Dal Moro (2 febbraio 1942 - 31 luglio 1993) inizi\u00f2 il suo percorso di semplice Alpino durante il servizio militare in cui, dal 1963 al 1965, inquadrato nell'8\u00b0 Reg. Alpini, Divisione Julia con CAR all\u2019Aquila e corso Marconisti a San Giorgio a Cremano, venne aggregato alla Compagnia Comando a Chiusaforte. Dopo il congedo, si concentr\u00f2 sul lavoro e divent\u00f2 direttore dell\u2019area amministrativa dell\u2019Istituto presso il quale svolgeva la sua attivit\u00e0 a soli 47 anni. Si iscrisse all\u2019ANA con l\u2019orgoglio di avere servito la Patria e di portare la penna nera.\nNel poco tempo libero, si dedic\u00f2 all\u2019edicola in Valle S.Daniele a ricordo di tutti i morti in montagna ed in particolare agli Alpini del Comune Caduti o Dispersi ovunque.\nNel 1970 divenne presidente del gruppo ANA di Cison.\nConosciuto il prof Altarui, contribu\u00ec con lui alla nascita e alla realizzazione del Bosco delle Penne Mozze. Il Bosco ha rappresentato per lui un luogo sacro ed importante di cui era geloso ed orgoglioso. La domenica mattina si recava presso il Memoriale e contribuiva con la mente e con il braccio a prendersi cura di esso.\nDivenne, dopo la dipartita di Mario Altarui, presidente del Comitato del Bosco.\nMarino se ne and\u00f2 improvvisamente il 31 luglio 1993, nel giorno del compleanno dell\u2019amata moglie.\nVirgilio Floriani (Cison, 29 giugno 1906 - Milano, 2000) fu un ingegnere fondatore della \"Telettra\u201d che diventer\u00e0 negli anni successivi un punto di riferimento per la telefonia in ambito nazionale. Nel 1976 egli cedette la ditta alla FIAT e la Telettra prese il nome di Alcatel Lucent.\nCostitu\u00ec nel 1977 la fondazione Floriani, che ancora oggi \"ha lo scopo di promuovere iniziative atte a migliorare la qualit\u00e0 della vita di persone affette da malattie altamente invalidanti e in fase terminale\".\nNon dimentic\u00f2 mai la sua terra d\u2019origine e le sue radici; infatti, egli sostenne il lavoro del Bosco e offr\u00ec i mezzi necessari per la sua realizzazione.\nSimon Benetton (Treviso, 24 ottobre 1933) artista famoso in Italia e nel mondo, collabor\u00f2 alla realizzazione del Bosco. Nel 1970 il prof. Altarui gli diede l\u2019incarico di progettare il complesso monumentale delle Penne Mozze: esso venne concepito da Benetton come uno spazio vivibile che si estendeva nella vallata di Cison ai piedi delle montagne e rendeva possibile creare dei percorsi e degli spazi dove collocare quasi tremila stele in ferro forgiato, simboli degli Alpini Caduti o Dispersi. Nel grande piazzale si trova il Monumento principale \u201cTre Penne Mozze\u201d, ricavate dal ferro massiccio modellato a caldo. Vi sono poi altri stemmi scultorei delle Divisioni Alpine. Al lato dei sentieri creati nel Bosco vi sono altri monumenti simbolici che ricordano le varie associazioni.\nOgni stele ha una piastra tagliata con la fiamma ossidrica che permette di creare un taglio segmentato e nella parte centrale si trova una croce modellata a caldo con notevole forza. La stele vuole rappresentare lo spirito di pace nel mondo. La realizzazione dell\u2019intero complesso richiese molti anni di lavoro e grazie all\u2019unione fra l\u2019ANA e le famiglie degli Alpini Caduti o Dispersi, opera per la quale si deve molto a Simon Benetton, \u00e8 mantenuta in perfette condizioni.\nFrancesco Jelmoni, laureato in scienze agrarie ed in Scienze forestali, oper\u00f2 dal 1943 nell\u2019Amministrazione forestale dello Stato. All\u2019epoca della creazione del Bosco egli era a capo dell\u2019Ispettorato ripartimentale delle foreste di Treviso e Venezia. Egli dimostr\u00f2 il suo apprezzamento per l\u2019iniziativa.\nDescrizione.\nIl bosco delle Penne Mozze \u00e8 un vero e proprio museo immerso nella natura, in un\u2019area di 15.956 m\u00b2 ove sono presenti 15 sentieri, ognuno dedicato alle 15 Medaglie d\u2019Oro al valor militare agli alpini trevigiani.\nIn questi sentieri sono site le lapidi, suddivise per guerre e raggruppate per i comuni di nascita di tutti gli alpini della provincia di Treviso, deceduti durante tutte le guerre del 1900. Il sentiero \u00e8 suddiviso per settori colorati i quali stanno ad indicare i caduti durante le diverse guerre per cui troveremo nel settore arancio i caduti della battaglia di Adua del 1896, il settore rosa accoglie i caduti della guerra in Libia del 1911-1912, nel settore giallo ci sono gli alpini morti nella Grande Guerra, 1915-1918, i caduti per la conquista dell\u2019Africa avvenuta nel 1935-1936 li troviamo nel settore viola, nel \"settore\" verde troviamo quelli deceduti nella Seconda Guerra Mondiale e infine nel \"settore\" azzurro ci sono coloro che sono morti in servizio.\nSu ogni stela \u00e8 inciso nome, cognome, data e comune di nascita, il reggimento di appartenenza, il luogo e la data di morte e a oggi sono presenti 2403 stele.\nAll'interno del Bosco \u00e8 presente \"L'Albero del ricordo\u201d, su di esso vengo poste delle medaglie per ricordare tutti i caduti alpini italiani, sulle quali \u00e8 inciso il nome della sezione, a oggi sono presenti 42 targhe.\nGli alpini e il bosco.\nIl bosco delle Penne Mozze, come si \u00e8 visto, \u00e8 situato su una vasta superficie, pertanto la sua manutenzione richiede l'investimento di molte energie. Nel libro \"Il bosco delle Penne Mozze... per non dimenticare\" viene riportato che gli alpini dedicano particolari attenzioni alla cura del bosco, sia per rispettare il significato di tale luogo sia perch\u00e9 vengono svolti eventi al suo interno. Le quattro sezioni Vittorio Veneto, Conegliano, Valdobbiadene e Treviso svolgono regolarmente le loro mansioni di riordino della piccola foresta. Le prime due hanno il compito di tagliare l\u2019erba, la terza di sistemare i sentieri del bosco mentre alla sezione di Cison spetta la manodopera restante. Il mese di luglio lo dedicano a un riordino generale dell\u2019intero bosco, mentre gli altri mesi svolgono il necessario per garantire un luogo sicuro e ordinato.\nCome riportato sopra gli alpini svolgono da diversi anni alcuni eventi. \nRicordiamo:\nOltre agli eventi annuali gli alpini accolgono le iniziative che vengono loro proposte. Ad esempio per la ricorrenza di San Daniele, l'associazione di calcio del luogo richiede la collaborazione delle Penne Mozze per realizzare al meglio il loro evento.\nInoltre vi sono scolaresche e persone dall'estero che vanno a visitare il bosco. Il 2016 \u00e8 stato un anno ricco di visite, circa settanta comitive hanno manifestato la loro attenzione per tale luogo ricco di storia. Altri incontri presso il bosco, i quali sono stati introdotti tre anni fa. Ricordiamo la Festa degli alberi, l'8 marzo, viene svolta in collaborazione con le scuole elementari di Cison. Mentre il 15 aprile assieme alla cittadina vicina a Cison, Follina, viene effettuata una giornata dedicata al ricordo, infatti l'evento viene intitolato \"Per ricordare\". Informazioni presenti sul sito dedicato al Bosco delle Penne Mozze,"}
{"id": "6169931", "revid": "73843", "url": "https://it.wikipedia.org/wiki?curid=6169931", "title": "Giro delle Fiandre 1924", "text": "Il Giro delle Fiandre 1924, ottava edizione della corsa, fu disputato il 18 marzo 1924, per un percorso totale di 284\u00a0km. Fu vinto dal belga Gerard Debaets, al traguardo con il tempo di 10h00'19\", alla media di 28,380\u00a0km/h, davanti ai connazionali Ren\u00e9 Vermandel e F\u00e9lix Sellier.\nI ciclisti che partirono da Gand furono 63 mentre coloro che tagliarono il traguardo, sempre a Gand, furono 17."}
{"id": "6169934", "revid": "84497915", "url": "https://it.wikipedia.org/wiki?curid=6169934", "title": "Lidia Mazzolani", "text": ""}
{"id": "6169936", "revid": "54253", "url": "https://it.wikipedia.org/wiki?curid=6169936", "title": "Episodi di Kazinsky", "text": "Questa voce contiene trame, dettagli e crediti dei registi e degli sceneggiatori dell'unica stagione della serie televisiva \"Kazinsky\"\nNegli Stati Uniti, la serie \u00e8 andata in onda sulla CBS. L'episodio pilota \u00e8 stato trasmesso per la prima volta il 14 aprile 1978. Gli altri episodi sono stati trasmessi dal 10 settembre 1978 al 22 aprile 1979.\nIn Italia, la serie \u00e8 andata in onda dal giugno 1982 su Rete 4."}
{"id": "6169959", "revid": "436907", "url": "https://it.wikipedia.org/wiki?curid=6169959", "title": "Ali e radici", "text": ""}
{"id": "6169961", "revid": "1718925", "url": "https://it.wikipedia.org/wiki?curid=6169961", "title": "Novella Cantarutti", "text": "Biografia.\nNata nel 1920 a Spilimbergo, comune della provincia di Pordenone, dopo gli studi classici, si \u00e8 laureata in lettere all'Universit\u00e0 di Roma e ha insegnato italiano nelle scuole di Udine.\nCompone i suoi primi lavori letterari in lingua friulana nel 1941, ma solo dopo la fine della guerra, dal 1946, ha pubblicato alcune composizioni, sempre in lingua friulana, su riviste locali, quali \"Il strolic furlan\", \"Ce fastu?\" e \"Quaderno romanzo\" di Pasolini.\nUna raccolta di racconti della tradizione orale del Friuli, curata da Cantarutti, \u00e8 apparsa nel volume \"Oh, ce gran biela vintura!\" (1986). Gran parte della sua produzione poetica \u00e8 stata pubblicata nei volumi \"In polvara e rosa\" (1989) e \"Clusa\" (2004).\nHa collaborato intensamente con il periodico autonomista \"La patrie dal Fri\u00fbl\". \n\u00c8 morta a Udine, a ottantanove anni, nel 2009.\nBibliografia.\nEnzo Ronconi (a cura di), \"Dizionario della letteratura italiana contemporanea\", 2 voll., Firenze, Vallecchi, 1973."}
{"id": "6169962", "revid": "1165513", "url": "https://it.wikipedia.org/wiki?curid=6169962", "title": "Brunaille", "text": "Il brunaille \u00e8 una tecnica di pittura o un dipinto in cui si usano principalmente le tonalit\u00e0 e le sfumature del colore bruno. Un dipinto di questo genere \u00e8 detto essere dipinto \"en brunaille\", dall'omonimo termine francese. \nIl \"brunaille\" ha le sue origini nelle vetrate del XII secolo fatte per i monasteri cistercensi, che proibirono l'uso del colore nell'arte nel 1134. Tuttavia, fu soltanto nel XVII secolo che il termine francese \u201c\"brunaille\"\u201d fu coniato per descrivere la pittura nelle sfumature e tonalit\u00e0 di marrone. I brunaille sono meno comuni dei dipinti in scala di grigio (\"grisaille\"), sebbene pi\u00f9 comuni di quelli nelle tonalit\u00e0 del verde (\"verdaille\")."}
{"id": "6169963", "revid": "1305772", "url": "https://it.wikipedia.org/wiki?curid=6169963", "title": "Riserva nazionale di fauna andina Eduardo Avaroa", "text": "La Riserva nazionale di fauna andina Eduardo Avaroa (in lingua spagnola \"Reserva Nacional de Fauna Andina Eduardo Avaroa\", abbreviata in REA) \u00e8 situata nella provincia di Sud L\u00edpez, nella parte sudoccidentale della Bolivia. \u00c8 considerata la pi\u00f9 importante area protetta del Dipartimento di Potos\u00ed in termini di flusso turistico e con gli oltre 40.000 visitatori all'anno \u00e8 la pi\u00f9 visitata area protetta del paese. La riserva \u00e8 intitolata all'eroe nazionale boliviano Eduardo Abaroa (1838-1879).\nCaratteristiche.\nLa riserva \u00e8 ubicata in una regione con rilievi irregolari, caratterizzata da estese pianure e altopiani fiancheggiati a ovest dalla catena vulcanica della Cordillera Occidental, il cui picco pi\u00f9 importante \u00e8 dato dal vulcano Licancabur. La riserva culmina proprio sulla falda nordest dell'imponente vulcano, a circa due terzi del pendio ad una altitudine di 5.415\u00a0m s.l.m., nel punto pi\u00f9 a sudovest della Bolivia, a 22\u00b0 49' 41\" di latitudine sud e 67\u00b0 52' 35\" di longitudine ovest, dove passa la frontiera con il Cile.\nLa riserva si trova ad un'altitudine compresa tra 4200\u00a0m e 5400\u00a0m e si estende su un'area di 7147\u00a0km\u00b2. Viene classificata di categoria IV dall'IUCN ed \u00e8 importante soprattutto per la protezione degli uccelli, in particolare i fenicotteri, che vivono e si riproducono nelle lagune della riserva. La riserva protegge parte dell'ecoregione oligoterma dell'Altiplano delle Ande centrali.\nTra le maggiori attrazioni all'interno della riserva sono da annoverare i vulcani ancora attivi, le sorgenti termali, i geyser, le fumarole, le alte montagne e le tre specie endemiche di fenicotteri.\nStoria.\nLa riserva faunistica \u00e8 stata istituita nel 1973 e intitolata all'eroe boliviano del XIX secolo Eduardo Abaroa (1838\u20131879). \nFu istituita con un \"Decreto Supremo\" (D.S.) del 13 dicembre 1973 ed ampliata con nuovo D.S. il 14 maggio del 1981. Dal 2009 l'intera riserva fa parte dei siti inclusi nella lista della Convenzione di Ramsar con il nome di \"Los L\u00edpez\".\nIdrografia.\nAll'interno della riserva si trovano specchi d'acqua e alcuni tra i laghetti salati che fanno parte delle Lagunas de colores, come la Laguna Colorada e la Laguna Verde, che hanno avuto origine dal prosciugamento di paleolaghi glaciali. La loro alimentazione \u00e8 assicurata da piccoli corsi d'acqua legati allo scioglimento dei vicini ghiacciai o da sorgenti sotterranee."}
{"id": "6169968", "revid": "1165513", "url": "https://it.wikipedia.org/wiki?curid=6169968", "title": "Verdaille", "text": "Un verdaille \u00e8 una tecnica pittorica o un dipinto eseguito interamente o principalmente nelle tonalit\u00e0 e nelle sfumature del verde. Un dipinto di questo genere \u00e8 descritto come essere dipinto \"en verdaille\", dall'omonimo termine francese. \nIl \"verdaille\" ha le sue origini nelle vetrate del XII secolo fatte per i monasteri cistercensi, che proibirono l'uso del colore nell'arte nel 1134. Questi dipinti sono meno comuni di quelli eseguiti in scala di grigio (\"grisaille\") o nelle tonalit\u00e0 del bruno (\"brunaille\")."}
{"id": "6169979", "revid": "62004", "url": "https://it.wikipedia.org/wiki?curid=6169979", "title": "Parigi-Camembert 1982", "text": "La Parigi-Camembert 1982, quarantatreesima edizione della corsa e valida come evento del circuito UCI categoria CB1.1, si svolse il 13 aprile 1982. Fu vinta dal francese Christian Jourdan, in 5h44'08\"."}
{"id": "6169986", "revid": "125996351", "url": "https://it.wikipedia.org/wiki?curid=6169986", "title": "La paranza dei bambini", "text": "La paranza dei bambini \u00e8 il terzo romanzo di Roberto Saviano, pubblicato nel 2016 dalla casa editrice Feltrinelli. \u00c8 il primo romanzo interamente di finzione di Saviano, pur se pesantemente ispirato alla realt\u00e0 della camorra napoletana degli anni 2010.\nTrama.\nNarra la storia di dieci ragazzi napoletani, in parte da Forcella e in parte da Ponticelli, guidati da Nicolas Fiorillo (\u2018O Maraja), nonch\u00e9 la loro ascesa nel mondo della camorra. L'autore utilizza l'analogia della \"paranza\", che in gergo camorristico indica un gruppo armato, riferendosi per\u00f2 nel senso pi\u00f9 letterale del termine a quei pesci non ancora adulti e di piccole dimensioni che accecati e al contempo attratti dalla intensa luce delle lampare si staccano dal fondo del mare e salendo verso la superficie vengono inesorabilmente intrappolati nelle reti dei pescatori. Analogamente lo stesso accade a quella parte di giovent\u00f9 che accecata e attratta dal desiderio di denaro facile e di potere, pur di ottenerli, data anche l'impossibilit\u00e0 di ottenerli altrimenti, pur di sfoggiare l'elevato stile di vita imposto da una societ\u00e0 nichilista e consumista, basata sull'apparenza, opta per il crimine, la violenza e la sopraffazione come scelta di vita, pur sapendo che morir\u00e0 per raggiungere quel modello ideale di esistenza."}
{"id": "6169989", "revid": "196390", "url": "https://it.wikipedia.org/wiki?curid=6169989", "title": "Stade de Paris", "text": ""}
{"id": "6169991", "revid": "1543377", "url": "https://it.wikipedia.org/wiki?curid=6169991", "title": "Daniela Rossi", "text": "Biografia.\nSi \u00e8 laureata in Lettere e Filosofia a La Sapienza di Roma con 110 e lode. Inizia la sua carriera in et\u00e0 giovanile creando e producendo accessori per la moda con il marchio Da Roma.\nNel 1993 un suo diverbio con Giulia Mafai, allora presidente dell'associazione costumisti, fu riportato da \"L'Europeo\", Giulia Mafai dichiar\u00f2 nella rettifica di aver avuto modo di verificare l'alta stima professionale di cui gode la costumista Daniela Rossi.\nCarriera.\nAttiva in televisione e nel cinema come costumista in Italia e all\u2019estero. Per il piccolo schermo inizia negli anni ottanta con il variet\u00e0 \"Pronto, chi gioca?\", per poi continuare per quattro edizioni del programma televisivo, sempre targato RAI, \"Domenica in\" dal 1987 al 1991. Nello stesso periodo firma i costumi della trasmissione \"Stasera mi butto\" tra il 1990 e il 1991; ruolo che riprender\u00e0 nel 1993. Nel 1991 disegna i costumi del programma \"Non \u00e8 la Rai\" fino all'anno successivo. Inoltre, nel 1991, \u00e8 costumista in \"Primadonna\".\nNel 1992 firma i costumi per il suo primo lungometraggio dal titolo \"Gole ruggenti\" con la regia di Pier Francesco Pingitore, con cui la Rossi collaborer\u00e0 anche alla realizzazione del film \"Villa Ada\" qualche anno dopo. Nel 1994 disegna i costumi di scena del game show \"Il grande gioco dell'oca\" e per due edizioni del talent show \"I cervelloni\", ricoprendo lo stesso ruolo per il variet\u00e0 \"Seratissima\". Successivamente, nel 1995, collabora ancora in Mediaset per \"Cuori d'oro\" e firma il suo primo spettacolo teatrale dal titolo \"Misery non deve morire\" nel 1996.\nPer qualche edizione \u00e8 costumista della trasmissione \"Furore\" tra il 1997 e il 2001. Intanto, nel 1997 disegna i costumi della trasmissione televisiva \"Fantastica\" e collabora con il regista Carlo Vanzina per i lungometraggi \"Vacanze di Natale 2000\" nel 1999, \"Quello che le ragazze non dicono\" nel 2000, \"South Kensington\" nel 2001 e con Piero Chiambretti alla realizzazione della commedia \"Ogni lasciato \u00e8 perso\".\nDopo altre collaborazioni in televisione, nel 2008 \u00e8 costumista per il film per la televisione \"VIP\" e nel 2013 per la miniserie TV \"Rosso San Valentino\".\nNel 2016 contribuisce con il ruolo di consulente ai costumi per lo spettacolo teatrale dal titolo \"Fora el cente\u2026 fora el dolor\".\nAltre attivit\u00e0.\nDurante la sua carriera, Daniela Rossi \u00e8 direttore creativo di marchi di moda, collaborando con Gattinoni, Krizia, Fendissime, Closed GmbH, Energie, Byblos, Miss Sixty, Nolita, Diesel, Katharine Hamnett, Marith\u00e9 et Fran\u00e7ois Girbaud, Luigi Botto."}
{"id": "6169995", "revid": "120848605", "url": "https://it.wikipedia.org/wiki?curid=6169995", "title": "Gemena", "text": "Gemena \u00e8 una citt\u00e0 ed un territorio della Repubblica Democratica del Congo, la citt\u00e0 \u00e8 il capoluogo della Provincia del Sud Ubangi. Secondo il censimento del 1984 aveva 63.052 abitanti, mentre stime del 2004 indicano 113.879 abitanti.\nSi trova nel Congo settentrionale, lungo la Strada statale N6 del Congo che collega Libenge presso il confine con la Repubblica Centrafricana, con Dulia nel Basso Uele.\nLa citt\u00e0 \u00e8 servita dall'aeroporto Gemena (IATA: GMA, ICAO: FZFK)."}
{"id": "6170003", "revid": "300067", "url": "https://it.wikipedia.org/wiki?curid=6170003", "title": "Igor' Hri\u0161\u010duk", "text": ""}
{"id": "6170029", "revid": "1283780", "url": "https://it.wikipedia.org/wiki?curid=6170029", "title": "Acido di Mosher", "text": "L'acido di Mosher, o acido \u03b1-metossi-\u03b1-trifluorometilfenilacetico (MTPA), \u00e8 un acido carbossilico che venne usato per la prima volta da Harry Mosher come agente derivatizzante chirale. Esso \u00e8 infatti una molecola chirale di cui sono commercializzati entrambi gli enantiomeri R ed S.\nUtilizzi.\nPu\u00f2 reagire con alcol ed ammine chirali di configurazione assoluta ignota per formare esteri od ammidi. Si pu\u00f2 quindi determinare la configurazione assoluta del derivato (estere o ammide) cos\u00ec ottenuto tramite vari metodi, tra cui la spettroscopia 1H NMR ed 19F NMR.\nSpesso si utilizza il cloruro dell'acido di Mosher in sua vece, per la sua maggiore reattivit\u00e0."}
{"id": "6170032", "revid": "767487", "url": "https://it.wikipedia.org/wiki?curid=6170032", "title": "Lasciate fare a me", "text": "Lasciate fare a me (\"Geraldine\") \u00e8 un film del 1929 diretto da Melville W. Brown e basato su un romanzo di Booth Tarkington. Prodotto e distribuito dalla Path\u00e9 Exchange, aveva come interpreti Marian Nixon, Eddie Quillan, Albert Gran, Gaston Glass.\nAlla sua uscita, \u00e8 stato distribuito sia in versione muta che sonora.\nTrama.\nWygate, un ricco uomo d'affari, assume Eddie Able per prendersi cura di sua figlia Geraldine e farla diventare una donna bella ed elegante, in grado di conquistare Bellsworthy Cameron, un avvocato di cui lei \u00e8 innamorata ma che non le presta la minima attenzione. Eddie si innamora della ragazza e riesce fin troppo bene nel suo compito. Ma lei si accorge del suo amore solo quando lui evita che lei venga arrestata nel corso di un'irruzione della polizia in un locale.\nProduzione.\nIl film fu prodotto dalla Path\u00e9 Exchange. Girato muto, venne sonorizzato con il sistema RCA Photophone.\nDistribuzione.\nIl copyright del film, richiesto dalla Path\u00e9 Exchange, Inc., fu registrato l'8 gennaio 1929.\nDistribuito dalla Path\u00e9 Exchange, il film usc\u00ec nelle sale cinematografiche statunitensi il 20 gennaio 1929. In Irlanda, fu distribuito il 2 agosto 1929; in Finlandia, il 9 giugno 1930 come \"Y\u00f6llinen h\u00e4v\u00e4istysjuttu\"; in Francia, il 13 giugno 1930 con il titolo \"Dressez ma fille\". In Danimarca, prese il titolo \"Charm\u00f8ren fra Gaden\" mentre in Brasile usc\u00ec come \"Amar Dan\u00e7ando\". In Italia, fu distribuito dalla P.D.C. con il visto di censura numero 25867 con il titolo \"Lasciate fare a me\".\nCopie complete della pellicola si trovano conservate negli Archives du Film du CNC di Bois d'Arcy e in quelli del Det Danske Filminstitut di Copenaghen."}
{"id": "6170036", "revid": "84498974", "url": "https://it.wikipedia.org/wiki?curid=6170036", "title": "Alfred Krupp", "text": ""}
{"id": "6170039", "revid": "1979289", "url": "https://it.wikipedia.org/wiki?curid=6170039", "title": "ProtonMail", "text": "ProtonMail \u00e8 un servizio di posta elettronica criptata fondato nell'anno 2013 in Svizzera, presso il centro di ricerca CERN.\nStoria.\nIdeato da Jason Stockman, Andy Yen e Wei Sun.\nProtonMail utilizza la crittografia dal lato client per proteggere il contenuto della posta elettronica ed i dati degli utenti prima di inviarli ai server di ProtonMail (crittografia end-to-end), a differenza dei servizi di posta elettronica pi\u00f9 comuni come Gmail, Yahoo! Mail o Outlook.com.\nSi pu\u00f2 usufruire del servizio accedendo via World Wide Web oppure con le apposite applicazioni per Android e iOS.\nProtonMail \u00e8 gestito da Proton Technologies AG, un'azienda svizzera con sede nel Cantone di Ginevra. I suoi server si trovano in due localit\u00e0 in Svizzera, cio\u00e8 nel continente europeo, ma al di fuori della giurisdizione degli Stati Uniti e dell'Unione europea.\nIl servizio ha ricevuto finanziamenti iniziali attraverso una campagna di finanziamento collettivo.\nInizialmente solo su invito, \u00e8 stato aperto al pubblico a marzo del 2016. A partire da gennaio 2017, aveva oltre 2 milioni di utenti. Il dato aggiornato a due anni dopo (dicembre del 2018) \u00e8 invece di addirittura 10 milioni di utenti in tutto il mondo.\nL'impostazione predefinita dell'account \u00e8 gratuita ed il servizio \u00e8 supportato da servizi a pagamento facoltativi.\nCon la versione 3.12, ha rafforzato anche la sicurezza del suo contact manager \"ProtonMail Contacts\" al fine di proteggere ulteriormente i contatti salvati in rubrica dai propri utenti. La rubrica sicura di ProtonMail permette di salvare i contatti e-mail utilizzando la crittografia e la firma digitale; questo assicura che solo l\u2019utente potr\u00e0 accedere a tali informazioni, con un netto aumento della protezione contro gli attacchi hacker.\nInoltre, dal 19 gennaio 2017, i suoi utenti possono gi\u00e0 utilizzare il servizio dalla rete TOR (acronimo di \"The Onion Router\") collegandosi a un indirizzo \u00abonion\u00bb, ossia \"https://protonirockerxow.onion\".\nSviluppo.\nIl 16 maggio 2014, ProtonMail entr\u00f2 in beta pubblica. Nel giro di tre giorni, ricevette una risposta schiacciante e fu costretto a sospendere temporaneamente le registrazioni beta mentre lavoravano per espandere la capacit\u00e0 del server.\nIl 31 luglio 2014, ricevette circa euro ( dollari statunitensi) da donatori attraverso una campagna di finanziamento collettivo su Indiegogo, mentre puntava a circa euro ( dollari statunitensi).\nDurante la campagna, PayPal congel\u00f2 l'account PayPal di ProtonMail, impedendo in tal modo il ritiro di donazioni per un valore di circa euro ( dollari statunitensi). PayPal dichiar\u00f2 che il conto era stato congelato a causa di dubbi sulla legalit\u00e0 della crittografia, dichiarazioni che gli avversari dichiararono infondate. Le restrizioni furono revocate il giorno seguente.\nIl 18 marzo 2015, ProtonMail ricevette inoltre circa euro (2 milioni di dollari statunitensi) da Charles River Ventures e dalla Fondation Genevoise per l'Innovation Technologique (Fongit).\nIl 13 agosto 2015, rilasci\u00f2 la versione 2.0, che \u00e8 stato l'aggiornamento pi\u00f9 significativo nella sua storia ed incluse un nuovo codebase per la sua interfaccia web, introducendo miglioramenti significativi delle prestazioni. La sua squadra rilasci\u00f2 simultaneamente il codice sorgente per l'interfaccia web sotto una licenza open-source.\nIl 17 marzo 2016, ProtonMail rilasci\u00f2 la versione 3.0 che ha visto il lancio ufficiale di ProtonMail fuori dalla beta.\nApplicazione ProtonMail.\nCon una nuova interfaccia per il client web, la versione 3.0 includeva anche il lancio pubblico delle applicazioni beta iOS e Android. Queste applicazioni sono costruite nativamente per ciascuna rispettiva piattaforma mantenendo i gesti e le azioni familiari a ciascun sistema operativo. Le applicazioni mobili hanno dimostrato di essere un successo con rapporti di maggiore efficienza e la possibilit\u00e0 di lasciare altri provider di posta elettronica come Gmail a causa dell'usabilit\u00e0 e del set di funzionalit\u00e0 trovato in ProtonMail. Dopo aver ricevuto centinaia di migliaia di scaricamenti nella prima settimana e migliaia di recensioni, le applicazioni mobili di ProtonMail hanno ottenuto il punteggio pi\u00f9 alto nell'applicazione e nel Google Play Store.\nProtonMail Contacts.\nIl 21 novembre 2017, introdusse \"ProtonMail Contacts\", un gestore di contatti in crittografia ad accesso zero; i contatti di ProtonMail utilizzano anche le firme digitali per verificare l'integrit\u00e0 dei dati dei contatti.\nProtonMail Bridge.\nIl 6 dicembre 2017, lanci\u00f2 \"ProtonMail Bridge\", un'applicazione che fornisce la crittografia per posta elettronica end-to-end a qualsiasi client desktop che supporti IMAP e SMTP, come Microsoft Outlook, Mozilla Thunderbird ed Apple Mail per Windows e MacOS.\nAttacchi DDoS nel 2015.\nDal 3 al 7 novembre 2015, ProtonMail sub\u00ec numerosi attacchi DDoS che hanno reso il servizio largamente non disponibile per gli utenti.\nProtonMail riteneva di essere stato colpito da due attacchi separati, il primo guidato da un gruppo di hacker noto come \u00abCollettivo di Armada\u00bb (in inglese \"Armada Collective\") ed il secondo da un gruppo sconosciuto, tecnicamente pi\u00f9 avanzato e con abilit\u00e0 simili ad un gruppo sponsorizzato dallo stato.\nIl primo attacco fu legato ad un riscatto di 15 Bitcoin (all'epoca, circa dollari statunitensi), che ProtonMail alla fine pag\u00f2 a causa delle pressioni degli ISP e di altre societ\u00e0 colpite dall'attacco.\nGli attacchi DDoS, tuttavia, non si fermarono ed invece iniziarono ad assumere maggiore sofisticazione, con tassi superiori a 100\u00a0Gbit/s.\nLa societ\u00e0 ricevette un'e-mail dal Collettivo di Armada in cui negarono la responsabilit\u00e0 dell'attacco che era in corso.\nDurante l'attacco, la societ\u00e0 dichiar\u00f2 su Twitter che stava cercando un nuovo data center in Svizzera, dicendo che \u00abmolti hanno paura a causa della portata dell'attacco contro di noi\u00bb.\nDa allora dichiararono di avere \u00abuna soluzione completa a lungo termine che \u00e8 gi\u00e0 in fase di attuazione\u00bb.\nBlocco a livello nazionale in Bielorussia.\nIl 15 Novembre 2019, Proton ha confermato che la Bielorussia aveva emesso un blocco nazionale di indirizzi IP ProtonMail e ProtonVPN. Il blocco non era pi\u00f9 in vigore 4 giorni dopo. Nessuna spiegazione \u00e8 stata data a ProtonMail per il blocco, n\u00e9 per il blocco che \u00e8 stato revocato.\nInvio di e-mail.\nDa ProtonMail a ProtonMail.\nUn'email inviata ad un altro account ProtonMail viene automaticamente crittografata con la chiave pubblica del destinatario.\nUna volta crittografata, solo la chiave privata del destinatario pu\u00f2 decrittografare l'e-mail.\nQuando il destinatario accede, la sua password della casella di posta decodifica la chiave privata e sblocca la posta in arrivo.\nDa ProtonMail a non ProtonMail.\nI messaggi di posta elettronica ad indirizzi elettronici non ProtonMail possono essere facoltativamente inviati con crittografia dall'inizio alla fine poich\u00e9 si possono anche inviare semplicemente in formato testo, con il sistema di codifica base64.\nCon la crittografia, l'e-mail viene crittografata con AES con una password fornita dall'utente. Il destinatario riceve un collegamento al sito web ProtonMail sul quale \u00e8 possibile inserire la password e leggere l'e-mail decrittografata. ProtonMail presume che il mittente ed il destinatario abbiano scambiato questa password attraverso un canale posteriore.\nTali e-mail possono essere impostate per autodistruggersi dopo un periodo di tempo.\nCrittografia.\nProtonMail utilizza una combinazione di crittografia a chiave pubblica e protocolli di crittografia simmetrica per offrire una crittografia dall'inizio alla fine.\nQuando un utente crea un account, il suo browser genera una coppia di chiavi RSA pubbliche e private: la chiave pubblica viene utilizzata per crittografare i messaggi di posta elettronica ed altri dati; la chiave privata, in grado di decifrare i dati dell'utente, viene simmetricamente crittografata con la password della casella di posta elettronica. Questa crittografia simmetrica avviene nel browser Web dell'utente utilizzando AES-256.\nProtonMail inizialmente offriva agli utenti l'accesso solo con modalit\u00e0 a due password, che richiedeva una password di accesso ed una password della casella di posta. Quella di accesso veniva utilizzata per l'autenticazione; quella della casella di posta elettronica crittografava la casella contenente le e-mail ricevute, i contatti e le informazioni utente, nonch\u00e9 una chiave di crittografia privata. Al momento del login, l'utente doveva fornire obbligatoriamente entrambe le password; questo per accedere all'account, alla casella postale crittografata ed alla sua chiave di crittografia privata; la decrittografia avveniva sul lato client in un browser Web o in una delle applicazioni mobili; la chiave pubblica e la chiave privata crittografata erano entrambe archiviate sui server ProtonMail e pertanto ProtonMail memorizzava le chiavi di decodifica solo nella loro forma crittografata, in modo che gli sviluppatori di ProtonMail non erano in grado di recuperare le e-mail degli utenti n\u00e9 di reimpostare le password delle caselle di posta.\nAttualmente, dopo la registrazione dell'account, viene richiesto di fornire una sola password di accesso per il proprio account e la modalit\u00e0 di accesso con le due password \u00e8 diventata facoltativa.\nQuesto sistema assolve ProtonMail da:\nProtonMail supporta esclusivamente HTTPS e utilizza TLS con scambio di chiavi effimero per crittografare tutto il traffico Internet tra utenti e server ProtonMail.\nIl loro certificato SSL RSA 4096 bit \u00e8 firmato da QuoVadis Trustlink Schweiz AG e supporta Extended Validation, Certificate Transparency, Public Key Pinning e Strict Transport Security.\nProtonmail.com detiene una valutazione A+ di Qualys SSL Labs.\nA settembre 2015, ProtonMail ha aggiunto il supporto nativo alla loro interfaccia web e app mobile per Pretty Good Privacy (PGP). Ci\u00f2 consente a un utente di esportare la sua chiave pubblica codificata con ProtonMail PGP ad altri al di fuori di ProtonMail, consentendo loro di utilizzare la chiave per la crittografia della posta elettronica.\nIl team di ProtonMail prevede di supportare la crittografia PGP da ProtonMail ad utenti esterni.\nCrittografia a curve ellittiche.\nNel marzo del 2018, ProtonMail rilasci\u00f2 la crittografia a curve ellittiche (in inglese: \"elliptic curve cryptography\") in OpenPGP, la libreria di crittografia open source che gestisce, consentendo a centinaia di app di sfruttare questa crittografia in fase di introduzione.\nAd agosto, OpenPGP super\u00f2 un controllo di sicurezza indipendente, aprendo la strada all'implementazione in ProtonMail.\nLe curve ellittiche stanno cos\u00ec attualmente sostituendo RSA per la crittografia a chiave pubblica e dal 2019 ProtonMail la sta offrendo per sicurezza avanzata e velocit\u00e0 pi\u00f9 elevate, rendendo disponibile questa tecnologia a tutti i suoi utenti ed in tutte le loro applicazioni per Web, dispositivi mobili e desktop.\nPropriet\u00e0.\nSe si dimenticano o si perdono le password di accesso della casella di posta ed in caso di invalidit\u00e0 delle stesse per errore umano o tecnico, si possono ripristinare entrambe ma il proprio account torna alla modalit\u00e0 con una sola password e purtroppo i messaggi di posta elettronica esistenti e conservati in casella (sia inviati che ricevuti e con i relativi allegati) diventano illeggibili riaccedendo le volte successive. Tuttavia, se si conosce la password della propria casella elettronica crittografata o la si ricorda in un secondo momento, \u00e8 possibile ripristinare i messaggi salvati seguendo alcune istruzioni.\nArchitettura del centro elaborazione dati.\nProtonMail mantiene e possiede l'hardware e la rete del server per evitare di fidarsi di terzi.\nSono in mantenimento due ridondanti centri elaborazione dati a Losanna e Attinghausen (nell'ex bunker militare K7 sotto i mille metri di roccia granitica). Poich\u00e9 i centri elaborazione dati si trovano in Svizzera, essi sono legalmente al di fuori della giurisdizione degli Stati Uniti e dell'Unione europea.\nSecondo la legge svizzera, tutte le richieste di sorveglianza provenienti da paesi stranieri devono passare attraverso un tribunale svizzero e sono soggette a trattati internazionali. Gli obiettivi di sorveglianza prospettici vengono notificati e possono presentare ricorso in tribunale.\nOgni centro elaborazione dati utilizza il bilanciamento del carico tra server web, posta e linguaggio informatico SQL (structured query language), ridondante power supply, dischi rigidi con crittografia completa del disco ed uso esclusivo sia di Linux che di altri software open source.\nNel dicembre 2014, ProtonMail ha aderito al RIPE NCC nel tentativo di avere un controllo pi\u00f9 diretto sull'infrastruttura Internet circostante.\nControversie.\nNel 2019, la compagnia ProtonMail \u00e8 stata accusata di aiutare volontariamente le forze dell'ordine a spiare gli utenti ma ha negato le accuse minacciando di intraprendere un'azione legale.\nA gennaio del 2020, ProtonVPN ha annunciato di aver reso pubblico il codice sorgente della propria Virtual Private Network, facendolo certificare da un ente terzo."}
{"id": "6170041", "revid": "129019", "url": "https://it.wikipedia.org/wiki?curid=6170041", "title": "Liberazione di Saigon", "text": ""}
{"id": "6170042", "revid": "287204", "url": "https://it.wikipedia.org/wiki?curid=6170042", "title": "Database parallelo", "text": "Un database parallelo \u00e8 un tipo di database in cui le prestazioni vengono ottimizzate tramite la parallelizzazione di varie funzionalit\u00e0, ad esempio il caricamento dei dati, la costruzione degli indici e la gestione delle interrogazioni. Nell'esecuzione parallela, molte operazioni sono eseguite contemporaneamente, al contrario dell'esecuzione seriale, dove le diverse fasi di elaborazione sono sequenziali. Sebbene i dati possono essere memorizzati in maniera distribuita, la loro suddivisione \u00e8 comandata unicamente da fattori legati alle prestazioni. I database paralleli migliorano l'elaborazione e la velocit\u00e0 di ingresso-uscita usando pi\u00f9 CPU e dischi fissi in parallelo. \nArchitetture parallele.\nLe principali architetture usate sono:"}
{"id": "6170044", "revid": "481666", "url": "https://it.wikipedia.org/wiki?curid=6170044", "title": "The Stolen Bride (film 1927)", "text": ""}
{"id": "6170047", "revid": "1924342", "url": "https://it.wikipedia.org/wiki?curid=6170047", "title": "Emma Louise", "text": "Ha raggiunto la notoriet\u00e0 internazionale nel 2013 con \"My Head Is a Jungle\", remix di Wankelmut del suo singolo \"Jungle\", uscito due anni prima.\nBiografia.\nHa debuttato nel 2011 con il singolo \"Jungle\", che ottenne un buon successo in Francia dove raggiunse il terzo posto in classifica, e supportando il gruppo indie rock Boy &amp; Bear. Nello stesso anno ha pubblicato l'EP di debutto \"Full Hearts and Empty Rooms\".\nHa raggiunto la notoriet\u00e0 internazionale nel 2013 grazie ad un remix del suo singolo d'esordio, realizzato insieme al disc jockey Wankelmut e intitolato \"My Head Is a Jungle\", che ha raggiunto la popolarit\u00e0 in tutta Europa e che le ha permesso di essere nominata agli ARIA Awards nel 2013 come \"Miglior artista femminile\" e vincere numerosi premi al Queensland Music Award. Nello stesso anno ha realizzato il suo album d'esordio, \"vs Head vs Hearts\", per l'Universal Music Group.\nNel 2014 ha inciso una cover del brano \"Never Tear Us Apart\" degli INXS, interpretato all'interno di uno spot pubblicitario del quale \u00e8 stata protagonista, e nello stesso anno ha duettato con i Flight Facilities nel singolo \"Two Bodies\".\nHa pubblicato il suo secondo album, \"Supercry\", nel 2016, supportando nello stesso periodo Sam Smith aprendo i concerti del suo tour in Oceania."}
{"id": "6170053", "revid": "1543377", "url": "https://it.wikipedia.org/wiki?curid=6170053", "title": "Israel Arts and Science Academy", "text": "Descrizione.\nLa Israel Arts and Science Academy (in ebraico: \u05d4\u05ea\u05d9\u05db\u05d5\u05df \u05d4\u05d9\u05e9\u05e8\u05d0\u05dc\u05d9 \u05dc\u05de\u05d3\u05e2\u05d9\u05dd \u05d5\u05d0\u05d5\u05de\u05e0\u05d5\u05d9\u05d5\u05ea?), o IASA in breve, \u00e8 una scuola superiore per studenti dotati, provenienti da tutta Israele. IASA \u00e8 stata fondata nel 1990 come un collegio per studiosi eccezionali in tutta Israele sia ebrei, musulmani o cristiani, laici o religiosi. La scuola, che si trova a Gerusalemme, fu fondata dal compianto Raphi Amram e dalla Societ\u00e0 per l'eccellenza attraverso l'Istruzione e sostiene di essere \"la scuola superiore pi\u00f9 integrata in Israele\". Circa 200 studenti vivono e studiano in IASA.\nGli studenti possono specializzarsi sia in scienze naturali, che in musica, arti visive o umanistiche, anche se la maggior parte dei soggetti studiano in classi miste (quelli che non sono legati alla loro area di interesse). Gli studenti di scienze scelgono un soggetto principale, come ad esempio: la fisica, la chimica, la biologia e devono anche imparare l'informatica e/o un altro soggetto.\nStoria.\nIl Dipartimento di Musica di IASA \u00e8 stato plasmato da visioni di tre educatori importanti: il compositore israeliano ed etnomusicologo Andre Hajdu (allievo di Zolt\u00e1n Kod\u00e1ly, Olivier Messiaen e Darius Milhaud), come pure il compositore ed educatore Michael Wolpe e l'insegnante di allenamento dell'orecchio, Bat Sheva Rubinstein. Il Dipartimento di Musica ha prodotto una generazione di giovani musicisti israeliani, diversi dalla corrente principale della scena musicale israeliana.\nGli studi nel reparto artistico consistono in pittura, scultura, fotografia, e le classi di videoarte. Gli studenti studiano anche la storia dell'arte moderna e l'arte classica. Nel secondo anno, gli studenti scrivono il proprio saggio accademico su qualsiasi argomento d'arte che hanno scelto. Nel loro terzo anno, gli studenti lavorano su una loro esposizione finale vera e propria.\nIl Dipartimento di Scienze Umanistiche.\nIl dipartimento di Discipline Umanistiche fu aperto durante l'anno scolastico 2007-2008. Era stato gi\u00e0 aperto in un formato sperimentale parziale nell'anno scolastico 2006-2007. Gli studenti imparano dal programma \"Grandi libri\", dove si sottolinea la lettura di fonti primarie, discussioni di gruppo, commenti, analisi e scritti accademici. Nel \"Programma Unico\" del Dipartimento, gli studenti partecipano a vari corsi che sono disposti in un ordine crono-storico, dalla Grecia antica all'era moderna. Ogni corso ha una disciplina dominante diversa, ma il programma \u00e8 interdisciplinare nella sua natura. Gli studenti sostengono in ogni corso diversi studi accademici in una scala variabile. Oltre al \"Programma Unico\", gli studenti sono obbligati ad altri tre requisiti:\nGli studenti spesso vanno in gita scolastica, di solito in luoghi che sono rilevanti per gli studi del \"Programma Unico\" (ad esempio il Deserto della Giudea, la Citt\u00e0 Vecchia di Gerusalemme, ecc). Dall'anno accademico 2012-2013 gli studenti e i docenti del dipartimento tengono un \"Book Discussion Club\". Ogni mese o gi\u00f9 di l\u00ec, tutti i membri leggono un'opera letteraria e conducono un incontro in cui discutere e analizzare il pezzo."}
{"id": "6170068", "revid": "266224", "url": "https://it.wikipedia.org/wiki?curid=6170068", "title": "Corese", "text": ""}
{"id": "6170073", "revid": "481666", "url": "https://it.wikipedia.org/wiki?curid=6170073", "title": "Silks and Saddles", "text": ""}
{"id": "6170077", "revid": "1924342", "url": "https://it.wikipedia.org/wiki?curid=6170077", "title": "Wankelmut", "text": "Ha raggiunto la notoriet\u00e0 internazionale nel 2012 grazie al singolo \"One Day/Reckoning Song\", che ha raggiunto la vetta delle classifiche di diversi paesi europei.\nBiografia.\nHa raggiunto la notoriet\u00e0 internazionale nel 2012, quando il suo remix del brano \"One Day\" di Asaf Avidan, inizialmente pubblicato sul suo account personale Soundcloud, ha raggiunto la vetta delle classifiche dei singoli di Svizzera, Germania, Austria, Paesi Bassi, Belgio e Italia. Nel novembre dello stesso anno ha pubblicato il suo primo album di remix, \"Wankelmoods Vol. 1\", pubblicato dall'etichetta discografica Poesie Musik.\nNei primi mesi del 2013 \u00e8 stato pubblicato come singolo un nuovo remix di un brano da lui realizzato, \"My Head Is a Jungle\", basato sul singolo \"Jungle\" di Emma Louise. che ha ottenuto un buon successo commerciale in tutta Europa.\nL'anno successivo, nel 2014, \u00e8 uscito il singolo \"Wasted So Much Time\", con la parte vocale curata da John Lamonica, che ha anticipato il secondo album di remix \"Wankelmoods Vol. 2\". Nel gennaio dello stesso anno ha pubblicato anche il suo primo EP, \"Wood &amp; Wine\", che \u00e8 stato seguito nel 2016 da \"Sirens\"."}
{"id": "6170100", "revid": "1718925", "url": "https://it.wikipedia.org/wiki?curid=6170100", "title": "Sarebbe bello...", "text": "Sarebbe bello... \u00e8 un album del cantautore italiano Sergio Endrigo, pubblicato dall'etichetta discografica Vanilla e distribuito dalla Fonit Cetra nel 1977.\nL'interprete compare come autore completo di 6 brani e partecipa alla stesura degli altri 4, mentre gli arrangiamenti sono curati da Gianfranco Lombardi."}
{"id": "6170101", "revid": "599013", "url": "https://it.wikipedia.org/wiki?curid=6170101", "title": "Nikolaj Komli\u010denko", "text": "Caratteristiche tecniche.\nPu\u00f2 giocare come prima o seconda punta.\nCarriera.\nClub.\nVanta 8 presenze e 4 gol in UEFA Europa League 2016-2017.\nNazionale.\nFa il suo esordio in Nazionale il 10 ottobre 2019, subentrando a Art\u00ebm Dzjuba in una gara contro la Scozia, valida per la qualificazione a EURO 2020."}
{"id": "6170102", "revid": "247222", "url": "https://it.wikipedia.org/wiki?curid=6170102", "title": "Sarebbe bello", "text": ""}
{"id": "6170106", "revid": "22475", "url": "https://it.wikipedia.org/wiki?curid=6170106", "title": "Debian GNU/NetBSD", "text": ""}
{"id": "6170108", "revid": "287204", "url": "https://it.wikipedia.org/wiki?curid=6170108", "title": "Solex 6000", "text": "Il Solex 6000 \u00e8 un ciclomotore francese, prodotto dal 1971 al 1977, successore diretto del Flash Solex.\nStoria.\nIl Solex 6000 nacque come evoluzione del Flash Solex, che aveva avuto una vita travagliata e ricca di problemi, rivista specialmente nella carrozzeria. Essa infatti era stata modificata specialmente al livello della carenatura della ruota posteriore e del parafango anteriore, dando al ciclomotore un aspetto pi\u00f9 classico.\nIl Solex 6000 fu presentato al Salone dell'automobile di Parigi e a quello di Torino del 1971.\nCome il Flash Solex, esso sarebbe dovuto inserirsi nella porzione di mercato dei ciclomotori tradizionali di fascia medio-alta, tradizionalmente tralasciata dalla \"Societ\u00e9 Industrielle Nouvelle de Fabrication pour l'Automobile et le Cycle\" (S.I.N.F.A.C.), sua produttrice, che aveva sempre puntato sullo spartano ed economico V\u00e9loSoleX.\nCon il passaggio della S.I.N.F.A.C. sotto il controllo della Motob\u00e9cane, la vendita del Solex 6000 continu\u00f2 fino al 1977, quando, probabilmente terminate le scorte di pezzi, se ne decise il termine della produzione. Questa decisione si pu\u00f2 anche far risalire alla volont\u00e0 della nuova proprietaria di eliminare la concorrenza interna, visto che il 6000 e la \"Mobylette\" si contendevano la stessa fascia di mercato.\nTecnica.\nLa serie cominci\u00f2 con il \u2116 , in continuit\u00e0 quindi con il Flash Solex."}
{"id": "6170109", "revid": "767487", "url": "https://it.wikipedia.org/wiki?curid=6170109", "title": "Silks and Saddles (film 1929)", "text": "Silks and Saddles \u00e8 un film muto del 1929 diretto da Robert F. Hill.\nTrama.\nIl fantino Johnny Spencer, che lavora per la ricca signora Calhoun, viene licenziato: Sybil, un'avventuriera, ha fatto in modo che Johnny trattenesse, durante una gara, Lady, il cavallo della signora Calhoun. Riesce a farsi riassumere solo quando il nuovo fantino si dimostra incapace di gestire Lady. Dopo aver vinto una gara, Johnny riguadagna la fiducia della sua padrona, conquistando anche l'amore di Lucy, la figlia della signora Calhoun.\nProduzione.\nIl film fu prodotto dall'Universal Pictures con i titoli di lavorazione \"Thoroughbreds\" e \"The Frog\".\nDistribuzione.\nDistribuito dall'Universal Pictures originariamente con il titolo \"Thoroughbreds\", il film usc\u00ec nelle sale cinematografiche USA il 20 gennaio 1929, dopo essere stato presentato in prima a New York il 27 novembre 1928. Nel Regno Unito, l'European Motion Picture Company lo distribu\u00ec il 28 gennaio 1929.\nCopia della pellicola \u00e8 stata riversata in DVD."}
{"id": "6170112", "revid": "481666", "url": "https://it.wikipedia.org/wiki?curid=6170112", "title": "Marion Nixon", "text": ""}
{"id": "6170113", "revid": "112266036", "url": "https://it.wikipedia.org/wiki?curid=6170113", "title": "Improvvisamente/Il soldato Gi\u00f2", "text": "Improvvisamente/Il soldato Gi\u00f2 \u00e8 il 50\u00ba singolo di Mina, pubblicato a settembre del 1962 su vinile a 45 giri dall'etichetta Italdisc, che anticipa l'album \"Renato\" di fine anno.\nIl disco.\nEntrambe le canzoni sono presenti nell'album \"Renato\" del 1962 e nella raccolta \"\" del 2010.\nTutti e due i brani sono stati anche usati nei caroselli pubblicitari per l'Industria Italiana della Birra, girati alla fine del 1962.\nImprovvisamente \u00e8 un pezzo scritto espressamente per il film di Mario Mattoli \"Appuntamento in Riviera\" (1962), del quale Gianni Ferrio ha composto la colonna sonora.\nTony De Vita con la sua orchestra accompagna Mina nei due brani."}
{"id": "6170117", "revid": "1573940", "url": "https://it.wikipedia.org/wiki?curid=6170117", "title": "Leucosticte atrata", "text": "Il fanello nero-rosato (Leucosticte atrata ) \u00e8 un uccello passeriforme appartenente alla famiglia dei Fringillidi.\nEtimologia.\nIl nome scientifico della specie, \"atrata\", deriva dal latino e significa \"vestita a lutto\", in riferimento alla livrea di questi uccelli.\nDescrizione.\nDimensioni.\nMisura 14-16 cm di lunghezza, per 20,7-32 g di peso.\nAspetto.\nSi tratta di uccelletti dall'aspetto robusto ma slanciato, con becco piccolo e conico, ali allungate e lunga coda squadrata dalla punta lievemente forcuta.\nIl piumaggio, come intuibile dal nome scientifico, \u00e8 dominato dalle tonalit\u00e0 scure: fronte, zona fra becco e occhi e gola sono di colore nero, mentre guance, dorso e petto sono bruno nocciola scuro, ali e coda sono anch'esse nere, mentre il ventre \u00e8 bruno con penne dalle punte rosate (colore questo che frutta il nome comune a questi uccellini), caratteristica questa riscontrabile anche sulle remiganti e le copritrici. Il sottocoda \u00e8 biancastro, mentre la parte superiore della nuca ed il sopracciglio sono di color grigio cenere. Il dimorfismo sessuale non \u00e8 molto evidente, con le femmine dalla colorazione meno carica, in special modo per quanto riguarda il bruno pettorale ed il rosa: in ambedue i sessi, zampe e becco sono di colore nerastro, mentre gli occhi sono di colore bruno scuro.\nBiologia.\nQuesti uccelli sono prettamente diurni e gregari, ed all'infuori del periodo degli amori si spostano in stormi anche numericamente consistenti, spesso in associazione con altre specie, come gli affini fanello rosato testagrigia e fanello rosato testabruna, coi quali sono noti anche casi di ibridazione. I vari esemplari si tengono in contatto costante fra loro tramite richiami ronzanti, e passano la maggior parte della giornata al suolo alla ricerca di cibo.\nAlimentazione.\nLa dieta di questi uccelletti \u00e8 essenzialmente granivora: essi si nutrono perlopi\u00f9 di semi e granaglie, oltre che di germogli e boccioli reperiti scandagliando le nevi in via di scioglimento e sporadicamente anche di piccoli insetti.\nRiproduzione.\nLa stagione riproduttiva si estende fra giugno e agosto: si tratta di uccelli rigidamente monogami, con i maschi che si dimostrano molto protettivi riguardo alla propria compagna durante il periodo degli amori.\nIl nido viene ubicato in aree isolate, come spaccature della roccia, burroni, falesie e miniere abbandonate: esso ha forma a coppa ed \u00e8 costruito dalla sola femmina, che si serve di steli d'erba e rametti per edificare la struttura esterna e di pelame e piumino per foderare l'interno. I nidi sono solitari o posti a una certa distanza fra loro: ambedue i \"partner\" si occupano di scacciare energicamente eventuali intrusi che si azzardassero ad avvicinarsi troppo.\nLe uova, in numero di 3-6, vengono covate dalla sola femmina, col maschio che stazione di guardia nei pressi del nido e si occupa di trovare il cibo per s\u00e9 e la compagna: la cova dura circa due settimane, mentre i \"pulli\" (ciechi ed implumi alla schiusa) vengono accuditi da ambedue genitori, che li imbeccano generosamente con semi ed insetti rigurgitati, per circa tre settimane, al termine delle quali sono pronti per l'involo, sebbene tendano a rimanere ancora per qualche giorno nei pressi del nido prima di disperdersi. Ciascuna coppia porta avanti solitamente una singola covata per ciascuna stagione riproduttiva.\nDistribuzione e habitat.\nIl fanello nero-rosato abita un'area che si estende fra il Gran Bacino e le Montagne Rocciose, attorno al Gran Lago Salato, negli Stati Uniti centro-occidentali. La specie \u00e8 riproduttrice solo in alcune zone (Montana meridionale, Nevada settentrionale, Wyoming occidentale, Utah settentrionale), mentre all'infuori del periodo riproduttivo si disperde in aree pi\u00f9 vaste.\nL\"'habitat\" di questi uccelli \u00e8 rappresentato dalle aree rocciose di tundra montana e submontana al di sopra della linea degli alberi, fino al limitare dei ghiacciai e delle aree pesantemente innevate."}
{"id": "6170118", "revid": "1123217", "url": "https://it.wikipedia.org/wiki?curid=6170118", "title": "Shi Jiayou", "text": "Il Minor Planet Center le accredita la scoperta di tre asteroidi, effettuate tutte nel 2007 in collaborazione con Ye Quanzhi."}
{"id": "6170119", "revid": "1781005", "url": "https://it.wikipedia.org/wiki?curid=6170119", "title": "Saab PhoeniX", "text": "La PhoeniX \u00e8 una concept car ibrida progettata dall'allora responsabile del design della casa svedese Jason Castriota, venne esposta al salone dell'automobile di Ginevra nel 2011.\nContesto.\nIl nome \"PhoeniX\" deriva dal vocabolo \"phoenix\", in italiano \"fenice.\" Il concept basato sulla nuova piattaforma PhoeniX, come la fenice che risorge dalle proprie ceneri, simboleggiava il nuovo corso della casa automobilistica Saab a seguito della formazione del gruppo Swedish Automobile (Saab Automobile AB-Spyker Cars). La piattaforma PhoeniX doveva essere la base per lo sviluppo delle nuove vetture. \nIl concept si ispira alla UrSaab nel padiglione in vetro a forma di goccia dal quale si elevano due vistose appendici che protendono verso la zona posteriore, zona posteriore inspirata alla coda tronca della Saab Sonett. L'auto ha una configurazione 2+2 e l'apertura delle portiere \u00e8 ad ala di gabbiano. Il cruscotto \u00e8 composto da uno schermo tattile da 8 pollici gestito dal \"Saab IQon\" che, oltre a gestire la vettura, permette di avere accesso ad internet e alle varie applicazioni.\nLa PhoeniX \u00e8 spinta da due propulsori: un 1.598\u00a0cm\u00b3 a benzina di origine Bmw che sviluppa 200\u00a0CV ed opera sulle ruote anteriori, un motore elettrico da 25\u00a0kW operante sulle ruote posteriori. La casa dichiara uno scatto da 0 a 100\u00a0km/h in meno di 6 secondi e una velocit\u00e0 massima limitata di 250 km/h.\nIl modelli di serie basati sulla piattaforma PhoeniX erano previsti per il 2013 ma non furono mai sviluppati a causa delle successive vicende che hanno interessato la casa svedese."}
{"id": "6170120", "revid": "86599", "url": "https://it.wikipedia.org/wiki?curid=6170120", "title": "283990 Randallrosenfeld", "text": "283990 Randallrosenfeld \u00e8 un asteroide della fascia principale. Scoperto nel 2004, presenta un'orbita caratterizzata da un semiasse maggiore pari a 2,3606429\u00a0UA e da un'eccentricit\u00e0 di 0,2052293, inclinata di 2,35329\u00b0 rispetto all'eclittica.\nL'asteroide \u00e8 dedicato al canadese Randall Rosenfeld, archivista della Societ\u00e0 Astronomica Reale del Canada."}
{"id": "6170121", "revid": "205250", "url": "https://it.wikipedia.org/wiki?curid=6170121", "title": "C\u00e9cile Chaminade", "text": ""}
{"id": "6170155", "revid": "1573940", "url": "https://it.wikipedia.org/wiki?curid=6170155", "title": "Leucosticte australis", "text": "Il fanello rosato testabruna (Leucosticte australis ) \u00e8 un uccello passeriforme appartenente alla famiglia dei Fringillidi.\nEtimologia.\nIl nome scientifico della specie, \"australis\", deriva dal latino e significa \"meridionale\", in riferimento all'areale occupato dalla specie.\nDescrizione.\nDimensioni.\nMisura 14-16,5\u00a0cm di lunghezza, per 23-33\u00a0g di peso.\nAspetto.\nSi tratta di uccelletti dall'aspetto robusto ma slanciato, con becco piccolo e conico, ali allungate e lunga coda squadrata dalla punta lievemente forcuta.\nLa livrea del fanello rosato testabruna (come intuibile dal nome comune) \u00e8 dominata da un caldo bruno nocciola, presente su testa, dorso, e petto: sul ventre e sul sottocoda la colorazione vira decisamente verso il rosa, stesso colore riscontrabile sulle copritrici alari, mentre il resto delle ali e la coda sono di colore nero, stesso colore di faccia, fronte e vertice, che sfuma nel grigio cenere sul sopracciglio e sulla nuca. Il dimorfismo sessuale \u00e8 presente ma poco evidente, con le femmine dalla colorazione meno carica e dalla minore estensione del rosa ventrale e alare: in ambedue i sessi, zampe e becco sono nerastri, mentre gli occhi sono di colore bruno scuro.\nBiologia.\nQuesti uccelli hanno abitudini diurne e gregarie: essi si spostano in stormi, tenendosi in contatto fra loro mediante richiami ronzanti e passando la maggior parte della giornata al suolo alla ricerca di cibo.\nAlimentazione.\nLa specie presenta una dieta essenzialmente granivora, nutrendosi di semi e granaglie soprattutto di piante erbacee e anche di germogli e boccioli, mangiando sporadicamente anche piccoli insetti e altri invertebrati.\nRiproduzione.\nLa stagione riproduttiva si estende fra giugno e settembre, mesi durante i quali viene generalmente portata avanti una singola covata. Come comunemente accade fra i fringillidi, anche i fanelli rosati testabruna sono monogami, coi maschi che difendono gelosamente la propria compagna dagli intrusi e la sorvegliano costantemente durante gli spostamenti, senza per\u00f2 aiutarla nelle prime fasi dell'evento riproduttivo.\nIl nido, a forma di coppa, viene costruito dalla femmina in spaccature della roccia, rupi o miniere abbandonate, intrecciando fibre vegetali e foderando l'interno con piumino e pelame, talvolta riutilizzando i nidi abbandonati delle rondini del genere \"Petrochelidon\". I nidi sono generalmente solitari, ma talvolta sono state osservate semicolonie con nidi distanziati fra loro di soli due metri: all'interno di essi, la femmina depone 3-6 uova che essa provvede da sola a covare, mentre il maschio sorveglia i dintorni (pronto a scacciare eventuali intrusi) e si occupa di procacciare il cibo per s\u00e9 e per la compagna. Le uova vengono covate per circa due settimane, al termine delle quali schiudono \"pulli\" ciechi ed implumi: essi vengono accuditi da ambedue i genitori con semi e insetti rigurgitati e sono pronti per l'involo attorno alle tre settimane dalla schiusa, sebbene tendano a rimanere ancora per qualche giorno nei pressi del nido prima di allontanarsene e disperdersi.\nDistribuzione e habitat.\nQuesta specie \u00e8 diffusa negli Stati Uniti centro-occidentali, dove occupa la porzione di Montagne Rocciose compresa fra il Wyoming meridionale ed il Nuovo Messico settentrionale.\nL\"'habitat\" di questi uccelli \u00e8 rappresentato dalle aree rocciose e dalla tundra montane e submontane, in prossimit\u00e0 di aree nevose e ghiacciai: la specie tende ad essere stanziale, pur spostandosi a minore altitudine durante il periodo invernale per sfuggire al clima eccessivamente rigido."}
{"id": "6170159", "revid": "287204", "url": "https://it.wikipedia.org/wiki?curid=6170159", "title": "Veralipride", "text": "La veralipride \u00e8 un neurolettico che presenta attivit\u00e0 antagonista della dopamina a livello dei recettori D2 e attivit\u00e0 antigonadotropica. Il farmaco agirebbe ripristinando l'equilibrio neurotrasmettitoriale ipotalamico responsabile delle manifestazioni cardiovascolari e psichiche che accompagnano la menopausa. Stimola, inoltre, la secrezione di prolattina.\nFarmacocinetica.\nIl farmaco viene bene assorbito per via orale e la concentrazione plasmatica massima si ottiene 2,5 ore dopo la somministrazione. L'emivita della molecola \u00e8 di 4 ore; la sua clearance totale \u00e8 di 775 ml/min mentre quella renale \u00e8 di 250 ml/min.\nLa DL50, nel topo e nel ratto rispettivamente, \u00e8 di 3300 e 5200\u00a0mg/kg per via orale e di 375 e 520\u00a0mg/kg per via intraperitoneale.\nImpiego.\nLa veralipride \u00e8 proposta nel trattamento dei sintomi psichici (irritabilit\u00e0, depressione) e cardiovascolari (vampate di calore) associati alla menopausa.\nLa dose orale di veralipride consigliata \u00e8 di 100\u00a0mg al giorno per 20 giorni. Il trattamento pu\u00f2 essere ripetuto a cicli con intervalli di 7-10 giorni l'uno dall'altro.\nEffetti collaterali.\nLa somministrazione orale di veralipride pu\u00f2 provocare aumento ponderale, galattorrea, sedazione, sonnolenza, discinesie neuromuscolari e sindromi extrapiramidali.\nA causa dell'azione prolattinogena il farmaco \u00e8 controindicato nei pazienti affetti da iperprolattinemia non funzionale. In presenza di feocromocitoma sono stati segnalati casi di gravi crisi ipertensive. La veralipride \u00e8 sconsigliata inoltre nei pazienti con porfiria acuta poich\u00e9 da studi in vitro e su animali \u00e8 emersa una sua azione porfirinogenica. La terapia a base di veralipride non corregge la carenza estrogena tipica della menopausa n\u00e9 pu\u00f2 essere d'aiuto nella profilassi dell'osteoporosi o nella cura delle distrofie della mucosa vaginale. Poich\u00e9 il farmaco pu\u00f2 causare sedazione si sconsiglia lo svolgimento di attivit\u00e0 che richiedono veglia e concentrazione, come la guida di autoveicoli.\nIl sovradosaggio pu\u00f2 produrre crisi discinetiche neuromuscolari localizzate o generalizzate.\nInterazioni con altri farmaci.\nLa veralipride potenzia l'effetto dei farmaci che inducono iperprolattinemia."}
{"id": "6170161", "revid": "1543377", "url": "https://it.wikipedia.org/wiki?curid=6170161", "title": "Hollister Peak", "text": "Hollister Peak \u00e8 un neck alto 430\u00a0m situato nei pressi di Morro Bay, citt\u00e0 costiera californiana della contea di San Luis Obispo. Il rilievo fa parte della catena di neck chiamata Nine Sisters e deve il suo nome ad una famiglia che viveva nei pressi della sua base nel 1884. Il picco ebbe una certa importanza religiosa per la trib\u00f9 indiana dei Chumash.\nHollister Peak giace completamente all'interno di una propriet\u00e0 privata e l'accesso ad esso non \u00e8 quindi consentito a chiunque ed in qualunque momento. Esistono comunque diversi percorsi che portano alla cima, cinque di questi sono visibili sulla parte orientale del rilievo mentre diversi altri sono presenti sulla parte occidentale che guarda verso la \"settima sorella\", Morro Rock."}
{"id": "6170174", "revid": "92723", "url": "https://it.wikipedia.org/wiki?curid=6170174", "title": "Skam (webserie)", "text": "Skam \u00e8 una webserie drammatica norvegese per ragazzi basata sulla vita quotidiana degli adolescenti della Hartvig Nissen School, un liceo nel ricco quartiere di Frogner, nell'estremit\u00e0 occidentale di Oslo. \u00c8 stata prodotta da NRK P3, che fa parte di NRK. Si tratta di una web-serie che va in onda soprattutto sul sito web di NRK.\nTrama.\n\"Skam s\"egue, in ogni stagione, le vicende di un nuovo personaggio. Durante la messa in onda, venivano pubblicate quotidianamente nuove clip, conversazioni o post sui social media sul sito web della NRK. Ogni stagione si concentra su argomenti particolari, e, durante la produzione, la creatrice Julie Andem ha avuto lunghe interviste di ore, con persone del target di riferimento per essere in grado di raccontare le loro storie. La prima stagione, che ha debuttato nel settembre 2015, si concentra su difficolt\u00e0 relazionali, solitudine, identit\u00e0 e appartenenza. La seconda stagione, che ha debuttato a marzo 2016, si concentra su una relazione travagliata, femminismo, disordini alimentari e violenza sessuale. La terza stagione, che ha debuttato nell'ottobre 2016, si concentra sulle difficolt\u00e0 del coming out, omosessualit\u00e0, malattie mentali e religione. La quarta e ultima stagione, che ha debuttato nell'aprile 2017, si concentra sulla religione islamica, sull'amore proibito, sul cyberbullismo e sul periodo Russefeiring in Norvegia. L'episodio finale della serie, in onda nel giugno 2017, si concentra su una variet\u00e0 di racconti attraverso clip individuali, tra cui la depressione di genitori, il rifiuto dell'amore e il supporto reciproco nelle relazioni. Per quanto riguarda la decisione di chiudere la serie , il capo della NRK P3 H\u00e5kon Moslet ha dichiarato che la realizzazione di \"Skam\" \u00e8 stata \u00abuno sport estremo\u00bb, e in un post su Instagram, la creatrice, sceneggiatrice e registra Julie Andem ha scritto che \u00ab\"Skam\" \u00e8 stato un lavoro di 24 ore su 24. \u00c8 stato anche incredibilmente divertente lavorarci, e credo davvero che abbia dato alla serie un'energia unica, e ci siamo assicurati che \"Skam\" continuasse a sorprendere e divertire. Abbiamo recentemente deciso che non ci sar\u00e0 una nuova stagione questo autunno. So che molti di voi l\u00ec fuori saranno sconvolti e delusi di sentire ci\u00f2, ma confido nel fatto che questa sia la decisione giusta.\u00bb\n\"Skam\" ha debuttato senza alcuna promozione dovuto al desiderio della produzione della rete affinch\u00e9 gli adolescenti lo trovassero da soli e diffondere le notizie senza che la generazione precedente si accorgesse della serie. Gli attori sono stati protetti dai media, senza interviste di lancio. Tuttavia, lo show ha superato i record di visualizzazioni. Il primo episodio originale, trasmesso per la prima volta a settembre 2015, \u00e8 uno degli episodi pi\u00f9 visti di qualsiasi serie sul servizio di streaming NRK TV di NRK, e la serie \u00e8 stata responsabile della met\u00e0 di tutto il traffico su NRK TV nella prima stagione di giugno 2016. La terza stagione, in onda alla fine del 2016, ha battuto tutti i record sullo streaming su NRK TV e in Norvegia. In seguito ai suoi accordi di licenza con diversi altri paesi europei, ha anche superato il record di visualizzazioni in Danimarca e in Svezia. A partire dalla terza stagione, lo show \u00e8 diventato virale, attirando fan internazionali sui social media, dove i fan hanno pubblicato traduzioni per aiutare a capire. Lo show \u00e8 stato un trend a livello mondiale in diverse occasioni, le location sono state visitate dai fan e gli attori hanno ricevuto attenzioni da tutto il mondo. Nel mese di gennaio 2017, NRK ha geo-bloccato il sito Web ai visitatori stranieri su richiesto dell'industria musicale, a causa dell'uso di musica concessa solo per il pubblico norvegese. NRK ha dichiarato che stava lavorando con l'industria musicale per trovare una soluzione che consentisse la visione internazionale di nuovo, e il blocco \u00e8 stato rimosso per i paesi nordici nell'aprile 2017.\n\"Skam\" ha ricevuto il plauso della critica e un riconoscimento significativo per il ritratto fatto sull'abuso sessuale nella seconda stagione e sull'omosessualit\u00e0 nella terza. La quarta stagione \u00e8 stata elogiata in Norvegia per aver parlato della religione, ma ha ricevuto un feedback scarso dai telespettatori internazionali per un finale \u00abbrusco\u00bb, trame oscurate e spiegazioni scialbe sull'islamofobia. La serie \u00e8 stata elogiata per il contributo alla promozione della lingua e della cultura norvegese, ed \u00e8 stata degna di nota per il modo di distribuzione basata su frammenti quotidiani in tempo reale unica al mondo. Ha vinto numerosi premi, tra cui \"Best TV Drama\", \"Best New Show\", \"Innovation of the Year\", e \"Newcomer of the Year\" at the 2016 Norwegian Gullruten awards, and \"TV Moment of the Year\", \"People's Choice Award\", \"Best Writing for a Drama\" and \"Best Directing for a Drama\" ai Gullruten Awards 2017. La serie \u00e8 stata adatta per uno spettacolo teatrale danese e per adattamenti televisivi in produzione negli Stati Uniti, Germania, Francia, Italia, Spagna, Paesi Bassi e Belgio.\nDistribuzione.\nLa prima scena \u00e8 stata pubblicata sul web il 22 settembre 2015, seguito dal primo episodio completo il 25 settembre in TV.\nLa seconda e la terza stagione della serie sono andate in onda rispettivamente nella primavera e nell'autunno del 2016.\nIl 9 dicembre 2016 \u00e8 stato annunciato che una versione statunitense della serie, dal titolo \"Shame\", entrer\u00e0 in produzione nel 2017. Nello stesso giorno \u00e8 stato annunciato che la quarta stagione della serie verr\u00e0 rilasciata nella primavera del 2017.\nIl 7 aprile 2017 \u00e8 stato rilasciato il trailer della quarta stagione che vede Sana Bakkoush come protagonista. Il debutto \u00e8 fissato per il 14 aprile 2017. Con lo stesso trailer viene annunciato che la quarta stagione sar\u00e0 la stagione conclusiva della serie.\nPersonaggi.\nEva \u00e8 la protagonista della prima stagione, ha sedici anni e si \u00e8 trasferita da Bergen ad Oslo a circa dodici anni, a seguito del divorzio dei genitori. Ha una relazione con Jonas, suo compagno di scuola. Sua madre sembra essere assente per gran parte della sua vita, a causa dei continui impegni lavorativi. \u00c8 una ragazza spiritosa, intelligente e simpatica, ma molto insicura, ci\u00f2 la porta ad andare spesso in confusione. \nAll'inizio della prima stagione la troviamo al primo anno alla Nissen e sembra non aver stretto amicizia con nessuno, motivo per cui sembri sprofondare in uno stato di sempre maggiori insicurezze. Questo la porter\u00e0 a conoscere quasi disperatamente quelle che diventeranno le sue migliori amiche, Vilde, Noora, Chris e Sana. Alternando cos\u00ec la forte amicizia che le lega con il dover fronteggiare i problemi con le sue precedenti amiche, Ingrid e Sara. Durante il corso della stagione si scopre, infatti, che Jonas aveva una relazione con Ingrid, migliore amica di Eva per molti anni, e che i due si siano lasciati a causa del tradimento di Jonas, innamoratosi di Eva. Alla fine della prima stagione, per\u00f2, anche la loro storia arriva al capolinea: Eva comprende quanto la loro relazione sia nociva per lei, che abbia bisogno di emergere da quella storia che non le da modo di trovare se stessa, troppo impegnata a compiacere Jonas e, in generale, gli altri. \nDalla seconda stagione in poi, il suo essere libera da situazioni sentimentali la porta a trovare rifugio in feste, alcool e relazioni da una notte, sviluppando per\u00f2 ugualmente un legame con Chris Schistad.\nNoora \u00e8 la protagonista della seconda stagione, \u00e8 la prima amica di Eva alla Nissen e la sua relazione con William Magnusson caratterizza la trama della seconda stagione. Agli occhi di Eva \u00e8 introdotta come una forza della natura: determinata, bellissima e sicura di s\u00e9. Durante la seconda stagione ogni certezza crolla e viene mostrato il suo lato pi\u00f9 umano e insicuro: cerca di evitare Vilde che, infatuata di William, viene tenuta all'oscuro della storia tra Noora e il ragazzo, ritenendo che siano ormai entrambi importanti nella sua vita per doversi allontanare o dall'uno, o dall'altro. Inoltre, crede di essere stata stuprata dal fratello di William, Nikolaj Magnusson, in un momento di crisi nella coppia. Questo la porta ad una forte depressione e chiusura nei confronti degli altri, anche dello stesso William, quando vorr\u00e0 aiutarla.\nAlla fine della seconda stagione va a vivere con William a Londra, costretto a trasferirsi per lavorare con il padre residente a Londra, per poi ritornare ad Oslo durante la terza stagione. Il motivo viene spiegato solo nella quarta.\nIsak \u00e8 il protagonista della terza stagione e la sua difficolt\u00e0 nell'accettare il suo orientamento sessuale, la sua relazione con Even e la malattia mentale di quest'ultimo ne caratterizzeranno la trama. \nDurante le stagioni si vengono a conoscere diversi aspetti della sua situazione familiare, specialmente sulla condizione mentale della madre, che lo porteranno a trasferirsi nell'appartamento di Noora, dopo il trasferimento di quest'ultima a Londra, diventando cos\u00ec il conquilino di Eskild e Linn. Proprio Eskild, omosessuale dichiarato, sar\u00e0 una fonte importante di nozioni e sicurezza per Isak nell'accettare la propria sessualit\u00e0, prima che ammetta apertamente di essere gay e di amare Even.\nNella quarta stagione i due vanno a vivere insieme, lasciando cos\u00ec di nuovo la camera a Noora, tornata a met\u00e0 della terza stagione da Londra.\nSana \u00e8 la protagonista della quarta e ultima stagione della serie. \u00c8 introdotta, nella prima stagione, come un personaggio forte, diffidente e determinato. In realt\u00e0, nel corso delle stagioni, viene fuori il vero carattere. \u00c8 infatti un'ottima amica, leale con chiunque conti per lei ed \u00e8, in realt\u00e0, una persona estremamente dolce e comprensiva. \u00c8 amica di Eva, Noora, Chris e Vilde, ma nel tempo stringe amicizia anche con Isak, diventando il collante tra tutti i gruppi centrali della storia.\nDurante la propria stagione attraversa una crisi a causa della cotta per Yousef Acar, uno dei migliori amici di suo fratello Elias, che sembra non essere musulmano, quindi non adatto ad una relazione con lei. Sembra inoltre che Noora sia interessata a Yousef e che il ragazzo ne ricambi le attenzioni, questo la porta ad un violento crollo emotivo.\nIl crollo di Sana, che vuole lasciare a Noora e Yousef pi\u00f9 spazio, nonostante la propria sofferenza, non fa che aumentare il peso che grava sulle sue spalle: l'essere una minoranza religiosa, che, oltre ad essere vista con distacco, non le lascia la libert\u00e0 di amare un ragazzo non musulmano. Sentendosi incompatibile con lo stile di vita delle sue amiche, se ne allontana. Il gruppo sembra spezzarsi in quanto tutte sembrano troppo occupate a preoccuparsi della nuova popolarit\u00e0 (data dalla nascente unione con le Pepsi Max, un gruppo di ragazze che si prepara al Russ 2018) per accorgersi di Sana e della sempre maggiore chiusura. Durante il Ramadan, inoltre, Sana si trova a compiere un atto di cyber bullismo nei confronti di una delle Pepsi-Max, verr\u00e0 per\u00f2 coperta di Isak che se ne prende tutte le colpe.\nQuando Sana decide di smettere di tenere tutti i problemi per s\u00e9, come \u00e8 solita fare, e di aprirsi un po' di pi\u00f9, ammette le proprie colpe e riesce a ritrovare la fiducia nella propria religione. Questo porta anche Eva, Chris, Noora e Vilde a fare un passo avanti: decidono di uscire dal nuovo gruppo Russ 'Flawless since '99', creato con le Pepsi Max, e di tornare ad essere solo loro cinque.\nSuccessivamente, Sana scopre che tra Yousef e Noora non esiste alcun tipo di storia.\n\u00c8 il fidanzato di Eva nella prima stagione e migliore amico di Isak, ma successivamente anche di Mahdi Disi e Magnus Fossbakken.\nNonostante nella prima stagione sia quasi messo in cattiva luce, a causa del modo in cui Eva inizia a vedere la loro storia, \u00e8 una persona estremamente gentile e comprensiva, prova a fare del suo meglio con gli amici ed \u00e8 un grande ascoltatore. Si rivela essere un ottimo sostenitore e supporto per Isak nell'accettazione di s\u00e9 stesso e quindi della propria sessualit\u00e0.\nNella quarta stagione \u00e8 il terzo protagonista di una clip dell'ultima puntata, in cui viene a galla una storia nascosta con Emma W. Larson (ex di Isak) e dei possibili sentimenti per Eva, dopo aver scoperto che tra lei e Christoffer potrebbe esserci una storia seria.\n\u00c8 il migliore amico di Chris Schistad e il fidanzato di Noora tra la seconda e la quarta stagione ed \u00e8 inizialmente descritto come uno degli studenti pi\u00f9 grandi della Nissen, che non si cura delle ragazze e dei loro sentimenti. Fa infatti parte dei 'Penetrators', il gruppo Russ maschile pi\u00f9 popolare della scuola, che sembra prendere in simpatia la cerchia di Eva, Chris, Vilde, Sana e Noora. La sua storia con quest'ultima mostra il suo lato pi\u00f9 protettivo e gentile, ma anche quello pi\u00f9 violento quando si sente minacciato.\nNella quarta stagione si scopre grazie ad Eva, a cui lo ha confidato Christoffer, che pare abbia una nuova ragazza a Londra: Noora ne viene a conoscenza dopo diverso tempo. Con sorpresa di tutti William torna ad Oslo, facendo la sua comparsa al diciottesiomo compleanno di Eva, dopo che Sana, per vendetta nei confronti di Noora, gli scrive una mail fingendosi la propria amica e chiedendogli di tornare, se la ama ancora. \n\u00c8 il fidanzato di Isak e soffre di disturbo bipolare. Prima di trasferirsi alla Nissen, frequentava la Elvebakken con Mikael, amico del fratello di Sana. \nDurante la quarta stagione si scopre che lui e la ragazza si conoscono, nonostante questo legame non venga mai menzionato durante la terza: Even era parte del gruppo di Elias, Mikael, Yousef e altri due amici di questo, Adam e Mutta. L'allontanamento tra il ragazzo di Isak e il resto del gruppo \u00e8 spesso collegato al fatto che Even abbia provato a baciare Mikael, ma Yousef spiega a Sana che in realt\u00e0 erano una serie di comportamenti strani del ragazzo, successivamente riconducibili al suo disturbo bipolare, che lo hanno visto tagliare tutti i legami con il vecchio gruppo di amici.\n\u00c8 il quinto protagonista a cui \u00e8 dedicata un clip dell'ultima puntata della quarta stagione, il cui nodo centrale \u00e8 l'importanza di Isak nella sua vita e sul voler sempre fare meglio per renderlo felice. \nAmica di Eva, Noora, Sana e Chris, \u00e8 una ragazza abbastanza insicura, ma anche ambiziosa e leale. Inizialmente ha una cotta per William, ma quando scopre che lui e Noora hanno una relazione riesce a superare il tradimento dell'amica e, alla fine della terza stagione, inizia una storia con Magnus, amico di Isak, Mahdi e Jonas. Durante le prime due stagioni soffre di disturbi alimentari, che riesce a superare grazie a Noora, e nella quarta questo suo problema viene deriso per vendetta da un paio di ragazze delle Pepsi Max. Ci\u00f2 non fa che aumentare il distacco successivo tra il suo gruppo di amiche e quello a cui si erano unite per il Russ.\nDurante la quarta stagione \u00e8 la protagonista della prima clip dell'ultima puntata, in cui viene mostrata la sua vita familiare. Infatti la madre sembra soffrire di depressione e lei appare come una persona totalmente differente da come \u00e8 stata mostrata per tutta la serie: si assume le responsabilit\u00e0 che il genitore non \u00e8 in grado di affrontare e cerca di essere l'adulta della situazione, anche se ha solo diciassette anni.\nAmica di Eva, Noora, Sana e Vilde, \u00e8 la pi\u00f9 divertente e spontanea del gruppo. \u00c8 quella sempre con la battuta pronta e non si tira mai indietro per partecipare ad una festa, o consolare un'amica, ha un carattere amichevole e non sembra arrabbiarsi mai: anche quando le altre litigano, \u00e8 l'unica che cerca di aggiustare la situazione e non si schiera da nessuna parte.\nVa molto d'accordo con Eva, con cui le piace uscire e divertirsi, e Sana che, essendo la pi\u00f9 schiva e diffidente del gruppo, ha bisogno a volte di qualcuno come Chris che la aiuti a metterla a suo agio. \nDalla seconda alla terza stagione ha una relazione con Kasper Folkstad, un ragazzo conosciuto durante una vacanza con le sue amiche nella baita messa a disposizione dalla nonna.\nDurante la quarta stagione, si viene a sapere che lei e Kasper non si frequentano pi\u00f9, nonostante i motivi siano ignoti.\n\u00c8 la quarta protagonista a cui viene dedicata una clip durante l'ultima puntata della stagione. Durante questa Vilde le chiede un aiuto economico per l'ennesima volta e, non sapendo se darglieli sia la mossa giusta, chiede aiuto al medico della scuola: questo la spinge a riflettere sul suo ruolo di amica e accettazione di s\u00e9 come tale.\nMeglio conosciuto come Chris, o Penetrator Chris, \u00e8 il primo dei \u2018Penetrators\u2019 che viene introdotto nella storia ed \u00e8 il migliore amico di William. \nFa la sua prima comparsa durante una festa a cui Eva Mohn decide di partecipare, per chiarire ogni screzio con Ingrid, quando una Vilde piangente nel bagno del locale, le chiede di chiamare Chris: si incontrano sulla pista da ballo e quando torna da quella che sar\u00e0 una delle sue migliori amiche, si scopre che in realt\u00e0 sia lui, che l'altra persone che Vilde cerca realmente, Chris Berg, hanno lo stesso nome.\nChristoffer viene ufficialmente introdotto come uno studente della Nissen, nei giorni successivi, quando saluta Eva a scuola e le sue amiche decidono che devono utilizzare quella conoscenza per riuscire ad entrare nelle grazie dei 'Penetrators'.\nSana suggerisce a Eva di flirtare con lui, ma la situazione precipita quando la relazione tra la ragazza e Jonas comincia a creparsi e ad una festa Chris ed Eva si baciano. Quella sera lei scopre che anche il membro dei \u2018Penetrators\u2019 \u00e8 fidanzato, cos\u00ec decidono di tenere il loro bacio segreto.\nQuando Jonas ed Iben lo vengono ugualmente a scoprire, entrambe le coppie rompono e Chris, come Eva, torna single.\nDurante la seconda stagione appare con diverse ragazze a diversi party, ma nello stesso periodo si viene a sapere che lui e Eva vanno a letto insieme, senza per\u00f2 essere vincolati da sentimenti.\nUna volta che William \u00e8 partito per Londra e sia lui che Chris si sono diplomati, quest'ultimo viene sempre mostrato in atteggiamenti intimi con Eva, anche a feste inusuali per una personalit\u00e0 popolare ed influente come lui, nonostante sia confermato che i due non stiano comunque insieme.\nNella quarta stagione partecipa al diciottesimo compleanno della rossa e, la mattina successiva, la ragazza posta alcuni video con Chris, Eskild e Linn, lasciando intuire che abbiano passato tutta la notte insieme a festeggiare.\n\u00c8 il protagonista della seconda clip dell'ultima puntata e l'intera scena ha come tema centrale la sua cotta per Eva che, vista attraverso i suoi occhi, risulta essere pi\u00f9 testarda e sicura di quanto sia apparsa nelle stagioni passate. Alla richiesta di diventare una coppia, lei sembra rifiutare anche se lo sviluppo successivo risulta poco chiaro.\nTrama e pubblicazione.\nLa serie segue la vita quotidiana di studenti del liceo \"Hartvig Nissens skole\" a Oslo. Le quattro stagioni sono raccontate dal punto di vista di uno dei protagonisti (Eva, Noora, Isak e Sana) e gli spettatori hanno la possibilit\u00e0 di seguire i personaggi anche sui social media come Instagram e Facebook per saperne di pi\u00f9 sulla trama. Le singole scene della serie vengono pubblicate sul sito web ufficiale in tempo reale, assieme a contenuti aggiuntivi come chat tra personaggi della serie. Gli episodi completi consistono delle scene gi\u00e0 pubblicate precedentemente sul sito web e sono mandati in onda su NRK3 settimanalmente.\nEpisodi.\nPrima stagione.\nLa prima stagione comprende undici episodi e vede come protagonista Eva Mohn. Altri personaggi ricorrenti sono le sue amiche Noora, Vilde, Sana e Chris. La trama parla della sua relazione con Jonas e della strada che ha dovuto percorrere per farsi notare e trovare un posto nel liceo.\nSeconda stagione.\nLa seconda stagione comprende dodici episodi e vede come nuova protagonista Noora S\u00e6tre, amica di Eva. La sua relazione con William caratterizza la trama. Inoltre \u00e8 la stagione con pi\u00f9 episodi.\nTerza stagione.\nLa terza stagione consiste di dieci episodi, protagonista \u00e8 per la prima volta un ragazzo, Isak Valtersen. La trama mette nel centro il suo amore per Even.\nQuarta stagione.\nLa quarta ed ultima stagione consiste in dieci episodi e vede come protagonista Sana Bakoush, eccetto per l'ultima puntata, in cui ogni clip ha il punto di vista di un altro personaggio principale (Vilde, Christoffer, Jonas, Chris, Even, William, Eskild e Linn).\nAccoglienza.\nEpisodi della prima stagione godevano di una media di 192.000 spettatori, il primo episodio \u00e8 tra i contenuti pi\u00f9 visti su \"NRK TV\". Nella prima settimana del 2016 pi\u00f9 della met\u00e0 dello streaming su NRK TV era prodotto da Skam. La serie ha ricevuto buone critiche ed \u00e8 stata lodata per trattare argomenti audaci e importanti. Martine Lunder Brenne di \"Verdens Gang\" l\u2019ha denominata a novembre 2016 \u201cla serie TV pi\u00f9 figa della Norvegia\u201d, soprattutto per aver trattato l\u2019omosessualit\u00e0 nella terza stagione. Il giornale \"NATT&amp;DAG\" ha scelto Skam come migliore serie televisiva dell\u2019anno. Gaytimes.co.uk l\u2019ha consigliata ai lettori, accentuando che era \u201cmolto pi\u00f9 realistica\u201d che storie di Hollywood; i personaggi sarebbero \u201ccarini, ma impacciati e assolutamente credibili\u201d.\nA partire dalla terza stagione, Skam ha ricevuto molta attenzione dall\u2019estero. Di seguito molti spettatori hanno chiesto al NRK di provvederli con sottotitoli inglesi. A causa delle licenze per le musiche usate nella serie il NRK ha dichiarato che non era possibile e che cercheranno di procedere contro chi sta diffondendo video sottotitolati non ufficiali.\nRiconoscimenti.\nAl premio televisivo norvegese Gullruten nel 2016 Skam ha ricevuto cinque premi: migliore fiction televisiva, migliore serie nuova, idea innovativa dell\u2019anno, miglior montaggio per una fiction televisiva (Ida Venner\u00f8d Kolst\u00f8) e rivelazioni dell\u2019anno (Julie Andem e Mari Magnus).\nAdattamenti.\nNRK ha venduto a network di vari paesi il format di Skam. Nel 2018 sono iniziate le programmazioni dei vari remake: il francese Skam France (febbraio), il tedesco Druck e l'italiano Skam Italia (entrambi nel mese di marzo), l'americano Skam Austin (aprile), l'olandese Skam NL e lo spagnolo Skam Espa\u00f1a (entrambi nel mese di settembre), e il belga wtFock (ottobre).\nSono previsti altri adattamenti dello show:"}
{"id": "6170196", "revid": "122904765", "url": "https://it.wikipedia.org/wiki?curid=6170196", "title": "Mantie", "text": "Mantie \u00e8 l'unica frazione del comune di Motta de' Conti (provincia di Vercelli), la frazione \u00e8 assieme ai comuni di Borgo Vercelli e Villata l'unica frazione della provincia di Vercelli situato est del Sesia, la frazione si trova geograficamante in Lomellina ed \u00e8 raggiungibile solo da essa.\nA causa di questa situazione geografica al di l\u00e0 del Sesia i bambini del paese frequentano la scuola elementare di Candia Lomellina (PV). Anche il prefisso telefonico \u00e8 quello di Mortara (0384) e non quello di Vercelli (0161), anche il territorio parrocchiale, dopo la soppressione della parrocchia di San Rocco, a distanza di alcuni anni \u00e8 diventato amministrato dalla parrocchia di Candia. Anche il cimitero \u00e8 condiviso con la frazione Terrasa di Candia Lomellina e si trova in territorio lombardo, ma appartiene al comune di Motta de' Conti.\nStoria.\nLa frazione venne venduta dai Langosco della Motta ai Cipelli nel 1666 di Motta de'Conti e fino al 1720 fu al confine tra Ducato di Savoia e lo Stato di Milano, poi durante il periodo napoleonico dal 1805 al 1814 fu parte del Regno d'Italia come frazione di Langosco, poi ritorn\u00f2 frazione di Motta."}
{"id": "6170197", "revid": "1543377", "url": "https://it.wikipedia.org/wiki?curid=6170197", "title": "Episodi de La citt\u00e0 degli angeli", "text": "Questa voce contiene trame, dettagli e crediti dei registi e degli sceneggiatori dell'unica stagione della serie televisiva \"La citt\u00e0 degli angeli\"\nNegli Stati Uniti, la serie \u00e8 andata in onda sulla NBC dal 3 febbraio al 18 maggio 1976.\nIn Italia, la serie \u00e8 andata in onda nel marzo 1985 su Rete 4."}
{"id": "6170198", "revid": "536159", "url": "https://it.wikipedia.org/wiki?curid=6170198", "title": "Abakan-Avia", "text": ""}
{"id": "6170218", "revid": "729019", "url": "https://it.wikipedia.org/wiki?curid=6170218", "title": "Bruno Zelik", "text": "Attivit\u00e0 cinematografica.\nIl capitano di corvetta Bruno Zelik fu protagonista del film di guerra \"Alfa Tau!\" di Francesco De Robertis del 1942 dove nella finzione cinematografica si trova al comando del sommergibile \"Enrico Toti\". La pellicola venne distribuita nel 1942 e ottenne un premio al festival del cinema di Venezia.\nBiografia.\nNato a Trieste nel 1903, figlio di Francesco e di Maria Bartile, Zelik si arruol\u00f2 giovanissimo in Marina partecipando ai corsi di ufficiale di complemento di SM e poi passando in servizio permanente il 30 aprile 1927 col grado di sottotenente di vascello. Promosso tenente di vascello il 15 agosto 1931, nel 1932-33 imbarc\u00f2 sul veliero \"Patria\", al comando del tenente di vascello Anselmo Lazzarini, nave scuola della Marina Mercantile adibita per l'istruzione dei diplomati nautici, svolgendo alcune crociere in Atlantico. In seguito in Accademia Navale a Livorno nel 1934 esegu\u00ec il corso EC (brevetto d'idoneit\u00e0 al servizio elettrico e radiotelegrafico). Il 1\u00ba marzo 1936 Zelik fu ufficiale in 2^ della nuova torpediniera \"Sirio,\" passando quindi dal 18 ottobre seguente sull'incrociatore pesante \"Pola,\" quale ufficiale E.\nDi servizio presso l'arsenale di La Spezia nel 1939-40 e passato definitivamente all'arma subacquea, all'inizio della seconda guerra mondiale il tenente di vascello Bruno Zelik si trovava al comando del sommergibile \"Reginaldo Giuliani\" (sin dal 25 aprile 1940) con cui effettu\u00f2 la prima missione di guerra nel Mediterraneo. Quando si decise di trasferire il \"Reginaldo Giuliani\" nell'oceano Atlantico alla base di BETASOM, Zelik fu sostituito dal capitano di corvetta Renato d'Elia il 12 agosto e inviato quale istruttore presso la scuola sommergibilisti di Pola al comando del sommergibile \"Vettor Pisani\" adibito a tale scopo. Durante questo comando (durato dal 23 ottobre 1940 al 4 novembre 1941) Bruno Zelik fu promosso capitano di corvetta in ottobre 1940.\nAssunse quindi, sempre a Pola alle dipendenze della scuola, il comando del sommergibile \"Francesco Rismondo\", unit\u00e0 incorporata dalla marina iugoslava, dal 4 novembre 1941 al 28 gennaio 1942 (data in cui il battello fu ceduto al comando del capitano di corvetta Aldobrando De Paulis Fedele, che fu trasferito a La Spezia).\nIl 9 febbraio 1942 a Pola il comandante Emilio Berengan pass\u00f2 le consegne al capitano di corvetta Bruno Zelik del comando del sommergibile \"Topazio\", che tenne sino al 28 seguente. Zelik condusse il \"Topazio\" in una lunga missione al largo delle coste libiche ed egiziane e al ritorno in Italia il sommergibile fu sottoposto a manutenzione.\nAl comando del sommergibile \"Onice\", (gi\u00e0 dal 29 gennaio sino al 23 maggio, contemporaneamente al \"Topazio\") fu impiegato in missioni esplorative nel Canale di Sicilia e il 16 marzo 1942 Zelik fu attaccato da un sommergibile nemico ma la sua pronta reazione port\u00f2 l'avversario a ritirarsi, mentre il 23 marzo individuato un convoglio nemico tent\u00f2 di silurare una nave infruttuosamente. Probabilmente si trattava della squadra navale inglese reduce della seconda battaglia della Sirte che si stava dirigendo a Malta\nIl 28 maggio 1942 ebbe il comando dello \"Scir\u00e8\" nella sua ultima missione, affondato in prossimit\u00e0 di Haifa, il seguente 10 agosto durante una missione speciale che fall\u00ec. Zelik e tutto il glorioso equipaggio del pi\u00f9 famoso sommergibile italiano, rimase ucciso.\nUna via di Trieste \u00e8 dedicata a Bruno Zelik."}
{"id": "6170219", "revid": "104458", "url": "https://it.wikipedia.org/wiki?curid=6170219", "title": "Baselaugst", "text": ""}
{"id": "6170220", "revid": "104473644", "url": "https://it.wikipedia.org/wiki?curid=6170220", "title": "Episodi di Detective per amore", "text": "Questa voce contiene trame, dettagli e crediti dei registi e degli sceneggiatori dell'unica stagione della serie televisiva \"Detective per amore\"\nNegli Stati Uniti, la serie \u00e8 andata in onda sulla ABC dal 22 settembre 1984 al 13 aprile 1985.\nIn Italia, la serie \u00e8 andata in onda a partire dall'8 gennaio 1986 su Rete 4."}
{"id": "6170234", "revid": "1498232", "url": "https://it.wikipedia.org/wiki?curid=6170234", "title": "Edgar Snow", "text": "Fu il primo giornalista occidentale a dare un resoconto completo della storia del Partito Comunista Cinese dopo la Lunga Marcia, e fu il primo a intervistare molti dei suoi capi, incluso Mao Zedong. \u00c8 noto soprattutto per il suo libro, \"Stella rossa sulla Cina\" (1937), un resoconto del movimento comunista cinese dalla sua fondazione fino alla fine degli anni 1930.\nBiografia.\nCarriera iniziale.\nEdgar nacque a Kansas City (Missouri). Prima di stabilirsi in Missouri, i suoi antenati avevano vissuto in Carolina del Nord, Kentucky e Kansas. Studi\u00f2 brevemente giornalismo all'Universit\u00e0 del Missouri, e si iscrisse al capitolo Zeta Phi della confraternita Beta Theta Pi, ma prima di laurearsi si trasfer\u00ec a New York per seguire una carriera nella pubblicit\u00e0. Fece un po' di soldi in borsa poco prima del crollo di Wall Street del 1929. Nel 1928 us\u00f2 il denaro per viaggiare intorno al mondo, con l'intenzione di scrivere dei suoi viaggi. Arriv\u00f2 a Shanghai quell'estate e rimase in Cina per tredici anni.\nTrov\u00f2 rapidamente lavoro presso il \"China Weekly Review\", diretto da J. B. Powell, un laureato della Scuola di giornalismo del Missouri. Divenne amico di numerosi eminenti scrittori e intellettuali cinesi, compreso Soong Ching-ling. Nei suoi primi anni in Cina sostenne Chiang Kai-shek, notando che Chiang aveva pi\u00f9 laureati di Harvard nel suo gabinetto di quanti ve ne fossero in quello di Franklin Roosevelt. Nel 1932 spos\u00f2 Helen Foster, che stava lavorando al Consolato statunitense fino a quando non pot\u00e9 cominciare la propria carriera nel giornalismo, scrivendo sotto lo pseudonimo di \"Nym Wales\". Durante gran parte degli anni 1930, pur vivendo a Shanghai, Snow viaggi\u00f2 ampiamente attraverso la Cina, spesso su incarico del Ministero delle ferrovie cinese. Mentre lavorava a Shanghai gir\u00f2 le zone colpite dalla carestia nella Cina nordoccidentale, visit\u00f2 quella che sarebbe diventata la strada della Birmania, rifer\u00ec della guerra non dichiarata con il Giappone e divenne un corrispondente per il \"Saturday Evening Post\".\nNel 1933, dopo una luna di miele in Giappone, Snow e sua moglie si trasferirono a Beiping, come era chiamata Pechino a quel tempo. Insegnarono giornalismo a tempo parziale all'Universit\u00e0 di Yenching, una delle pi\u00f9 eminenti universit\u00e0 cristiane in Cina. Egli e sua moglie studiarono il cinese e divennero moderatamente fluenti. Oltre a scrivere un libro sull'aggressione giapponese in Cina, \"Far Eastern Front\" (\"Fronte estremo-orientale\"), Snow cur\u00f2 anche una raccolta di moderni racconti brevi cinesi (tradotti in inglese), \"Living China\" (\"Cina viva\"). Gli Snow presero in prestito opere di attualit\u00e0 dalla biblioteca di Yenching e lessero i principi del marxismo. La coppia fece conoscenza con i capi studenteschi del movimento antigiapponese 9 dicembre. Attraverso i loro contatti con la rete comunista clandestina, Snow fu invitato a visitare il quartier generale di Mao Zedong.\nScrivendo \"Stella rossa sulla Cina\".\nNel giugno 1936, Snow lasci\u00f2 Beiping con una lettera di presentazione di Song Qingling (che fu politicamente vicina ai comunisti) e arriv\u00f2 a Xi'an. L'esercito nazionalista stava formalmente mettendo il blocco alle aree controllate dai comunisti, ma i soldati dell'esercito manciuriano di stanza a Xi'an volevano collaborare con i comunisti per opporsi ai Giapponesi e permisero a Snow di entrare. Snow era accompagnato nel viaggio da George Hatem (un amico di Agnes Smedley), che aveva scritto dei comunisti cinesi, ma la cui presenza fu tenuta segreta per molti anni. Snow si preparava a scrivere un libro sul movimento comunista in Cina da parecchi anni, e a un certo punto aveva perfino firmato un contratto. Tuttavia, il suo contributo pi\u00f9 importante furono le interviste che condusse con i capi supremi del partito. Quando Snow scrisse, non vi erano resoconti affidabili che raggiungessero l'Occidente di quello che stava accadendo nelle aree controllate dai comunisti. Altri scrittori, come Agnes Smedley, avevano scritto in modo abbastanza dettagliato dei comunisti cinesi prima della Lunga Marcia, ma nessuno li aveva visitati o aveva avuto interviste di prima mano con la nuova dirigenza che era emersa dopo la Lunga Marcia.\nSnow fu portato attraverso le linee di contenimento fino al quartier generale comunista a Bao'an, dopo trascorse quattro mesi (fino all'ottobre 1936) intervistando Mao e altri leader comunisti. Fu accolto da folle di cadetti e truppe che gridavano slogan di benvenuto, e Snow in seguito ricord\u00f2 che \"l'effetto prodotto su di me fu altamente emotivo\". Lungo un periodo di dieci giorni, Mao si incontr\u00f2 con Snow e narr\u00f2 la sua autobiografia. Sebbene Snow non lo sapesse al tempo, Mao fu piuttosto cauto in queste interviste, e bench\u00e9 asserisse di non aver subito costrizioni, Snow fece numerose revisioni su richiesta di Mao o di Zhou.\nDopo essere ritornato a Beiping in autunno, scrisse freneticamente. Per prima cosa pubblic\u00f2 un breve resoconto in \"China Weekly Review\", poi una serie di pubblicazioni in cinese. A \"Red Star Over China\" (\"Stella rossa sulla Cina\"), pubblicato per la prima volta a Londra nel 1937, fu riconosciuto il merito di aver presentato sia ai lettori cinesi che stranieri non tanto il Partito comunista, che era ragionevolmente ben noto, ma Mao Zedong. Mao non era, come era stato riportato, morto, e Snow rifer\u00ec che Mao era un riformatore politico, non puramente il rivoluzionario militare o radicale che era stato durante gli anni 1920.\nNelle prime quattro settimane dopo la sua pubblicazione, \"Stella rossa sulla Cina\" vendette oltre 12.000 copie, e rese effettivamente Snow famoso in tutto il mondo. Il libro divent\u00f2 rapidamente un'introduzione \"tipica\" al primo movimento comunista in Cina.\nAttivit\u00e0 in Cina durante la Seconda guerra mondiale.\nDopo la invasione giapponese della Cina nel 1937, gli Snow diventarono membri fondatori dell'Associazione delle Cooperative Industriali Cinesi (Indusco). L'obiettivo dell'Indusco era di istituire cooperative di lavoratori in aree non controllate dai Giapponesi, attraverso cui i lavoratori cinesi si sarebbero procurati un'occupazione stabile, un'istruzione, beni di consumo e industriali e l'opportunit\u00e0 di gestire le proprie fattorie e fabbriche. L'opera di Snow nell'Indusco riguardava principalmente la sua presidenza del Comitato di Adesione e Propaganda, che gestiva il supporto pubblico e finanziario. L'Indusco alla fine riusc\u00ec a creare 1.850 cooperative di lavoratori. Snow visit\u00f2 di nuovo Mao a Yan'an nel 1939.\nEdgar Snow fece un servizio sul Massacro di Nanchino, e perfino sulle reazioni giapponesi al massacro, affermando:\n\"A Shanghai alcuni Giapponesi sentivano profondamente la vergogna e l'umiliazione. Ricordo, per esempio, di aver parlato una sera con un amico giapponese, un giornalista di vedute liberali che sopravviveva tenendo le sue opinioni per s\u00e9, e il cui nome ometto per la sua protezione. 'S\u00ec, sono tutti veri,' ammise inaspettatamente quando gli chiesi dei servizi su alcune atrocit\u00e0, 'solo che i fatti in realt\u00e0 sono peggiori di qualsiasi storia finora pubblicata.' C'erano lacrime nei suoi occhi e ritenni che il suo dolore fosse sincero.\"\nIl suo servizio sul Massacro di Nanchino apparve nel suo libro del 1941 \"Scorched Earth\" (\"Terra bruciata\").\nSnow incontr\u00f2 Kaji Wataru e sua moglie, Yuki Ikeda. Sia Kaji sia Yuki erano sopravvissuti all'attacco di un bombardamento giapponese su Wuchang e lo incontrarono presso la YMCA della Marina ad Hankow. Snow li incontr\u00f2 di nuovo un anno dopo a Chongqing e si ricord\u00f2 che:\n\"Il Giappone era pieno di persone per bene come loro che, se non avessero avuto i crani imbottiti dei miti della dea del Sole e di altre schifezze imperialiste, e non fosse stato vietato loro l'accesso a 'pensieri pericolosi', e non fossero stati armati da ipocriti americani e britannici, potrebbero vivere facilmente in un mondo cooperativo civilizzato se uno qualunque di noi potesse procurarlo.\" \nGiornalismo successivo.\nPoco prima che gli Stati Uniti entrassero nella Seconda guerra mondiale, nel 1941, Snow fece un giro delle aree dell'Asia occupate dal Giappone e scrisse il suo secondo libro pi\u00f9 importante, \"Battle for Asia\" (\"Battaglia per l'Asia\"), sulle sue osservazioni. Dopo aver scritto il libro, Snow e sua moglie ritornarono negli Stati Uniti, dove si separarono. Nell'aprile 1942 il \"Saturday Evening Post\" lo invi\u00f2 all'estero come corrispondente di guerra. Snow viaggi\u00f2 in India, Cina e Russia per fare servizi sulla Seconda guerra mondiale dalla prospettiva di quei paesi. In Russia condivise le sue osservazioni sulla battaglia di Stalingrado con l'Ambasciata statunitense. A volte, la difesa da parte di Snow di vari governi alleati non democratici fu attaccata come sfacciata propaganda bellica, anzich\u00e9 osservazioni giornalistiche neutrali, ma Snow difese i suoi servizi, affermando:\n\"In questo cataclisma internazionale provocato dai fascisti non \u00e8 possibile per qualsiasi persona rimanere neutrale pi\u00f9 di quanto sia possibile per un uomo circondato dalla peste bubbonica rimanere 'neutrale' verso la popolazione dei topi. Che vi piaccia o no, la vostra vita come forza \u00e8 obbligata o ad aiutare i topi o ad ostacolarli. Nessuno pu\u00f2 essere immunizzato contro i germi della storia.\"\nVerso il 1944, Snow stava vacillando dinanzi alla domanda se Mao e i comunisti cinesi fossero effettivamente \"democratici agrari\", piuttosto che comunisti impegnati inclini al dominio totalitario. Il libro del 1944, \"People On Our Side\" (\"Persone dalla nostra parte\"), enfatizz\u00f2 il loro ruolo nella lotta contro il fascismo. In un discorso, egli descrisse Mao e i comunisti cinesi come una forza progressista che desiderava una Cina democratica, libera. Scrivendo per \"The Nation\", Snow afferm\u00f2 che i comunisti cinesi \"si trovano ad aver rinunciato, ormai anni fa, a qualsiasi intenzione di stabilire il comunismo [in Cina] nel prossimo futuro.\" Dopo la guerra, Snow ritratt\u00f2 questa opinione dei comunisti come movimento democratico.\nMentre lavorava come corrispondente in Russia, scrisse tre libri brevi sul ruolo della Russia nella Seconda guerra mondiale e negli affari mondiali: \"People on Our Side\" (\"Persone dalla nostra parte\", 1944); \"The Pattern of Soviet Power\" (\"Il modello del potere sovietico\", 1945); e \"Stalin Must Have Peace\" (\"Stalin deve avere pace\", 1947).\nNel 1949 Snow divorzi\u00f2 da Helen Foster e spos\u00f2 la sua seconda moglie, Lois Wheeler. Ebbero un figlio, Christopher (nato nel 1949) che mor\u00ec di cancro nell'ottobre 2008, e una figlia, Sian (nata nel 1950), che prese il nome dalla localit\u00e0 cinese di Sian, che vive e lavora come traduttrice e redattrice nella regione di Ginevra, non lontano da sua madre.\nPeriodo maccartista, esilio in Svizzera.\nA causa delle sue relazioni con i comunisti e del suo trattamento altamente favorevole nei loro confronti come corrispondente di guerra, Snow divenne oggetto di sospetto dopo la Seconda guerra mondiale. Durante il periodo maccartista, fu interrogato dall'FBI e gli fu chiesto di svelare l'ampiezza della sua relazione con il Partito comunista. In articoli pubblicati, Snow si lament\u00f2 di quello che vedeva come l'atteggiamento unilaterale, conservatore e anticomunista degli Stati Uniti. In seguito, negli anni 1950, pubblic\u00f2 altri due libri sulla Cina: \"Random Notes on Red China\" (1957), una raccolta di materiali sulla Cina precedentemente inutilizzati di interesse per gli studiosi della Cina stessa; e, \"Journey to the Beginning\" (\"Viaggio verso l'inizio\"), un resoconto autobiografico delle sue esperienze in Cina prima del 1949. Durante gli anni 1950, Snow trov\u00f2 difficile guadagnarsi da vivere attraverso la sua scrittura, e decise di lasciare gli Stati Uniti. Si trasfer\u00ec con sua moglie in Svizzera nel 1959, ma rimase un cittadino statunitense.\nVisite di ritorno in Cina.\nSnow ritorn\u00f2 in Cina nel 1960 e nel 1964, intervist\u00f2 Mao Zedong e Zhou Enlai, viaggi\u00f2 estesamente e parl\u00f2 con molte persone. Il suo libro del 1963, \"The Other Side of the River\" (\"L'altra riva del fiume\"), dettaglia la sua esperienza, incluse le sue ragioni per negare che la crisi del 1959-1961 fosse effettivamente una carestia.\nNel 1970, egli \u2013 questa volta con sua moglie, Lois Wheeler Snow \u2013 fece un ultimo viaggio in Cina. Nel dicembre 1970, Mao Zedong chiam\u00f2 Snow nel suo ufficio una mattina prima dell'alba per un colloquio informale che dur\u00f2 oltre cinque ore, durante il quale Mao disse a Snow che avrebbe accolto Richard Nixon in Cina o come turista o nella sua veste ufficiale come Presidente degli Stati Uniti. Snow raggiunse un accordo con la rivista \"Time\" per pubblicare la sua ultima intervista con Mao, incluso l'invito a Nixon, a condizione che fosse pubblicata anche la precedente intervista con Zhou Enlai. La Casa Bianca segu\u00ec questa visita con interesse, ma diffidava di Snow e della sua reputazione pro-comunista. Quando Snow si ammal\u00f2 di tumore pancreatico e ritorn\u00f2 a casa dopo un intervento, Zhou Enlai sped\u00ec una squadra di medici cinesi in Svizzera, incluso George Hatem.\nMorte.\nSnow mor\u00ec il 15 febbraio 1972, la settimana in cui il presidente Nixon era in viaggio per la Cina, e non riusc\u00ec dunque a vedere la normalizzazione delle relazioni.: fu stroncato da un cancro, all'et\u00e0 di 66 anni, nella sua casa di Eysins vicino a Nyon VD, Svizzera. Dopo la sua morte, le ceneri furono divise in due parti su sua richiesta. Una met\u00e0 fu sepolta a Sneden's Landing, vicino al fiume Hudson. L'altra met\u00e0 fu seppellita sui terreni dell'Universit\u00e0 di Pechino, che aveva occupato il campus dell'Universit\u00e0 di Yenching, dove Snow aveva insegnato negli anni 1930. Il suo ultimo libro, \"The Long Revolution\" (\"La lunga rivoluzione\"), fu pubblicato postumo da Lois Wheeler Snow.\nNel 1973 Lois Wheeler Snow and\u00f2 in Cina per seppellire met\u00e0 delle ceneri di suo marito nel giardino dell'Universit\u00e0 di Pechino. Nel 2001 \u2013 insieme a suo figlio Chris \u2013 viaggi\u00f2 a Pechino per offrire sostegno, e denaro, all'associazione delle donne che avevano perso i loro figli nel massacro di Tienanmen del 1989. Una delle madri era prigioniera in casa, con il divieto di ricevere visite, l'altra arrestata dopo aver ricevuto i fondi. Louise protest\u00f2, rilasci\u00f2 dichiarazioni alla stampa internazionale e minacci\u00f2 di rimuovere i resti di suo marito dal suolo cinese. Nella sua lettera all'ambasciatore cinese a Ginevra, Lois Wheeler Snow espresse il desiderio che il popolo della Cina fosse liberato dall'oppressione, dalla corruzione e dall'abuso di potere, \u2013 di nuovo, come aveva fatto nel 1949.\nValutazione degli studiosi della Cina.\nI servizi di Snow dalla Cina negli anni 1930 sono stati da una parte lodati come preveggenti, dall'altra incolpati dell'ascesa di Mao e del comunismo. Alcuni storici della Cina hanno giudicato la scrittura di Snow molto positivamente. John K. Fairbank lod\u00f2 i servizi di Snow per aver dato all'Occidente il primo resoconto articolato del Partito Comunista Cinese e dei suoi capi, che egli chiam\u00f2 \"disastrosamente profetico\". Scrivendo trent'anni dopo la prima pubblicazione di \"Stella rossa sulla Cina\", Fairbank afferm\u00f2 che il libro aveva \"resistito alla prova del tempo... sia come registrazione storica sia come indicazione di una tendenza.\"\nAltri storici sono stati pi\u00f9 critici su Snow. La biografia di Jung Chang e Jon Halliday, \"\" (\"Mao: la storia sconosciuta\") descrive Snow come un portavoce di Mao e lo accusa di fornire miti, asserendo che aveva perso la sua obiettivit\u00e0 a tal punto che presentava una versione romanticizzata della Cina comunista.\nJonathan Mirsky, una voce critica, afferm\u00f2 che ci\u00f2 che Snow fece negli anni 1930 fu \"descrivere i comunisti cinesi prima di chiunque altro, e segnare cos\u00ec uno scoop di classe mondiale.\" Dei suoi servizi del 1960, tuttavia, dice che Snow \"and\u00f2 molto oltre quelli che ritenevano che Mao e i suoi compagni avrebbero preso il potere.\" Si era accontentato delle assicurazioni di Zhou Enlai e di Mao Zedong che, sebbene ci fosse un problema alimentare, veniva trattato con successo,\" il che non era vero, e se \"Snow fosse stato il cronista che era stato negli anni 1930 lo avrebbe scoperto.\" In \"\" (\"Mao: una reinterpretazione\") un'opera simpatizzante per Mao, Lee Feigon critica il resoconto di Snow per le sue inaccuratezze, ma loda \"Red Star\" per essere \"[il] ritratto seminale di Mao\" e si affida all'opera di Snow come riferimento critico per tutto il libro."}
{"id": "6170235", "revid": "105055563", "url": "https://it.wikipedia.org/wiki?curid=6170235", "title": "North Bethesda", "text": "North Bethesda \u00e8 un census-designated place nella Contea di Montgomery, nello stato americano del Maryland. Nel 2010 aveva una popolazione di 43828 abitanti e una densit\u00e0 abitativa di 1,872.99 persone per km\u00b2."}
{"id": "6170238", "revid": "124123", "url": "https://it.wikipedia.org/wiki?curid=6170238", "title": "Persone di nome Gi\u014drgos/Calciatori", "text": ""}
{"id": "6170268", "revid": "447535", "url": "https://it.wikipedia.org/wiki?curid=6170268", "title": "Rovazzi", "text": ""}
{"id": "6170271", "revid": "767487", "url": "https://it.wikipedia.org/wiki?curid=6170271", "title": "Just Off Broadway (film 1924)", "text": "Just Off Broadway \u00e8 un film muto del 1924 diretto da Edmund Mortimer. Viene considerato un film perduto.\nTrama.\nJean Lawrence, attrice ormai alla fame, viene salvata da Nan Norton, la ragazza di un criminale, che le offre il pranzo in un ristorante. Jean conosce Stephen, un detective dilettante milionario che si fa passare per un falsario per smascherare una banda di veri falsari. Quando Stephen riesce a catturare la gang, rivela la sua vera identit\u00e0 e propone a Jean di sposarlo.\nProduzione.\nIl film fu prodotto dalla Fox Film Corporation.\nDistribuzione.\nIl copyright del film, richiesto dalla Fox Film Corp., fu registrato il 20 gennaio 1924 con il numero LP19882.\nDistribuito dalla Fox Film Corporation e presentato da William Fox, il film usc\u00ec nelle sale cinematografiche statunitensi il 20 gennaio 1924.\nNon si conoscono copie ancora esistenti della pellicola che viene considerata presumibilmente perduta"}
{"id": "6170280", "revid": "106716022", "url": "https://it.wikipedia.org/wiki?curid=6170280", "title": "Castello di Beaut\u00e9-sur-Marne", "text": "Il castello di Beaut\u00e9-sur-Marne o castello di Beaut\u00e9 era un castello soggetto alla sovranit\u00e0 diretta dei Re di Francia, sito in prossimit\u00e0 di Vincennes, nel territorio dell'attuale comune francese di Nogent-sur-Marne. Costruito dal re Carlo V a partire dal 1373 e completato nel 1376; pressoch\u00e9 dimenticato dalla fine del XV secolo, fu abbattuto nel 1626 per ordine del cardinale Richelieu."}
{"id": "6170281", "revid": "767487", "url": "https://it.wikipedia.org/wiki?curid=6170281", "title": "Hij\u014dkaidan", "text": "Gli sono un gruppo di rumorismo ed improvvisazione libera giapponese, appartenente al movimento Japanoise di area post-industriale. Il gruppo, che ha cambiato nel tempo numerose formazioni, \u00e8 il progetto del chitarrista che \u00e8 uno dei membri stabili del gruppo fin dalla sua fondazione."}
{"id": "6170285", "revid": "1543377", "url": "https://it.wikipedia.org/wiki?curid=6170285", "title": "Chumash Peak", "text": "Il Chumash Peak \u00e8 un neck alto 386\u00a0m situato a nord-ovest di San Luis Obispo, citt\u00e0 californiana della contea di San Luis Obispo. Il rilievo fa parte della catena di neck chiamata Nine Sisters ed \u00e8 situato tra il Cerro Romauldo a est e il Bishop Peak a ovest.\nGrazie agli sforzi di Louisiana Dart, curatrice del museo della contea di San Luis Obispo, nel 1964 il rilievo \u00e8 stato battezzato con il suo attuale nome in onore della tribu indiana Chumash che in passato viveva nell'area delle Nine Sisters.\nNegli anni settanta, Chumash Peak \u00e8 stato utilizzato come cava per materiali che sono serviti nella costruzione di nuovi edifici del campus del vicino Cuesta College. Attualmente non \u00e8 possibile avere accesso al rilievo."}
{"id": "6170290", "revid": "767487", "url": "https://it.wikipedia.org/wiki?curid=6170290", "title": "Cerro Romauldo", "text": "Il Cerro Romauldo \u00e8 un neck alto 398\u00a0m situato a vicino a San Luis Obispo, citt\u00e0 californiana della contea di San Luis Obispo.Il rilievo fa parte della catena di neck chiamata Nine Sisters ed \u00e8 il quinto che si incontra andando da Morro Bay a San Luis Obispo.\nChiamato ufficialmente Romualdo Peak fino al 1964, il Cerro Romauldo deve il suo nome ad uomo della trib\u00f9 indiana dei Chumash che ricevette in concessione da P\u00edo Pico, l'ultimo governatore messicano dell'Alta California, 0,47\u00a0km\u00b2 (117 acri) di terra poi ribattezzati Rancho Huerta de Romauldo che in spagnolo significa \"l'orto (o il frutteto) di Romauldo\". L'uomo rivendette poi la terra al capitano John Wilson nel 1846.\nNegli anni novanta del diciannovesimo secolo, materiale di scavo proveniente dal Cerro Romauldo fu utilizzato nella costruzione della Southern Pacific Railroad.\nOggi la parte settentrionale del rilievo, adiacente alla California State Route 1, \u00e8 di propriet\u00e0 dello Stato della California, ed \u00e8 utilizzata dalla Guardia Nazionale californiana di stanza nel vicino Camp San Luis Obispo come campo di addestramento. Anche per questo motivo l'accesso al Cerro Romauldo \u00e8 attualmente interdetto al pubblico."}
{"id": "6170306", "revid": "1793900", "url": "https://it.wikipedia.org/wiki?curid=6170306", "title": "Seaport Village", "text": "Il Seaport Village \u00e8 un complesso di negozi e ristoranti che si affaccia sulla Baia di San Diego. Si trova nel centro cittadino di San Diego in California.\nOspita pi\u00f9 di 70 negozi, gallerie e ristoranti, in uno spazio di 8.000\u00a0m\u00b2 ed \u00e8 costituito da edifici indipendenti caratterizzati da diversi stili architettonici, dal vittoriano al messicano. Fu progettato per essere strettamente pedonale, grazie ai 6\u00a0km. di tortuose stradine che collegano i diversi edifici. Si trova a due passi dal San Diego Convention Center e dal terminal delle crociere.\nStoria.\nIl Seaport Village venne costruito dove un tempo si trovava la \"Punta de los Muertos\" (spagnolo per \"punta dei morti\"), zona dove gli esploratori spagnoli seppellivano i morti di scorbuto. Col passare degli anni divent\u00f2 una ferrovia, con la quale venivano riforniti beni e altri materiali.\nFu sviluppato da Morris Taubman, le sue fondamenta furono gettate nel 1978 e venne inaugurato nel 1980, costruito su un terreno di propriet\u00e0 del porto di San Diego. La struttura \u00e8 gestita da GMS Realty.\nNegozi.\nIl complesso ha pi\u00f9 di 50 negozi, destinati perlopi\u00f9 ai turisti, con articoli per crociera e souvenirs di San Diego.\nRistoranti.\nIl Seaport Village ospita numerosi ristoranti, che si affacciano sulla baia, oltre a diversi chioschi e fast food. Vi \u00e8 anche un caff\u00e8 a bordo della vicina portaerei, ora museo, USS Midway.\nGiostra.\nVi \u00e8 anche una giostra con animali intagliati a mano 121 anni addietro; fu costruita nel 1895. La giostra ne sostituisce un'altra pi\u00f9 piccola, che fu venduta nel 2004 dall'impresa che la possedeva."}
{"id": "6170345", "revid": "111838904", "url": "https://it.wikipedia.org/wiki?curid=6170345", "title": "Those Gurlz", "text": "Those Gurlz \u00e8 un singolo del rapper statunitense Snoop Dogg, pubblicato nel 2008 ed estratto dall'album \"Ego Trippin\"."}
{"id": "6170347", "revid": "1318658", "url": "https://it.wikipedia.org/wiki?curid=6170347", "title": "Chartered Financial Analyst", "text": "Il Chartered Financial Analyst o pi\u00f9 semplicemente CFA \u00e8 una certificazione in ambito finanziario rilasciata dal \"CFA Institute\" statunitense.\nLivelli ed aree tematiche.\nLa certificazione si articola su tre livelli, di cui il primo \u00e8 il pi\u00f9 basso ed il terzo il pi\u00f9 alto.\nL\u2019esame per il primo livello si tiene due volte all\u2019anno, in giugno ed in dicembre, mentre quelli per il secondo ed il terzo livello si tengono solo una volta all\u2019anno, in giugno.\nSi pu\u00f2 sostenere l\u2019esame per il livello successivo solamente se si \u00e8 superato il livello precedente, per cui per completare il percorso di studi completo sono necessari almeno tre anni.\nLo studio abbraccia dieci aree tematiche:\nOgnuna di queste aree ha un peso diverso all\u2019interno dei tre livelli di certificazione, in quanto in ogni livello vengono approfondite di pi\u00f9 certe aree e meno altre.\nCFA in Italia.\nLa comunit\u00e0 CFA in Italia \u00e8 presentata da \"CFA Society Italy\" che fornisce certificazione e formazione e svolge altre attivit\u00e0 correlate."}
{"id": "6170348", "revid": "767487", "url": "https://it.wikipedia.org/wiki?curid=6170348", "title": "Here Comes the King", "text": "Here Comes the King \u00e8 un singolo del rapper statunitense Snoop Lion, il secondo estratto dall'undicesimo album in studio \"Reincarnated\" e pubblicato il 18 dicembre 2012.\nLa canzone.\nSeconda traccia dell'album, il brano ha visto la partecipazione vocale della cantante Angela Hunte e la produzione esecutiva dei Major Lazer."}
{"id": "6170349", "revid": "1924342", "url": "https://it.wikipedia.org/wiki?curid=6170349", "title": "Lighters Up", "text": "Lighters Up \u00e8 un singolo del rapper statunitense Snoop Lion, il terzo estratto dall'undicesimo album in studio \"Reincarnated\" e pubblicato il 18 dicembre 2012.\nIl singolo ha visto la partecipazione dei cantanti giamaicani Mavado e Popcaan."}
{"id": "6170352", "revid": "1924342", "url": "https://it.wikipedia.org/wiki?curid=6170352", "title": "No Guns Allowed", "text": "No Guns Allowed \u00e8 un singolo del rapper statunitense Snoop Lion, il quinto estratto dall'undicesimo album in studio \"Reincarnated\" e pubblicato il 20 aprile 2013.\nIl singolo ha visto la partecipazione di Drake e Cori B."}
{"id": "6170356", "revid": "965985", "url": "https://it.wikipedia.org/wiki?curid=6170356", "title": "7 Days of Funk", "text": "7 Days of Funk \u00e8 il primo ed eponimo album in studio del duo G-funk statunitense 7 Days of Funk, composto dal rapper e cantante Snoopzilla (aka Snoop Dogg) e dal musicista D\u00e2m-Funk. Il disco \u00e8 stato pubblicato nel 2013."}
{"id": "6170358", "revid": "965985", "url": "https://it.wikipedia.org/wiki?curid=6170358", "title": "Deep Cover", "text": "Deep Cover \u00e8 un singolo del rapper e produttore statunitense Dr. Dre, pubblicato nel 1992. Il brano \u00e8 stato registrato insieme all'allora esordiente Snoop Doggy Dogg per la colonna sonora del film \"Massima copertura\" (\"Deep Cover\")."}
{"id": "6170360", "revid": "50192", "url": "https://it.wikipedia.org/wiki?curid=6170360", "title": "Cattedrale dei Santi Pietro e Paolo (Adria)", "text": "La cattedrale nuova dei santi Pietro e Paolo \u00e8 il duomo di Adria, edificio religioso risalente al XIX secolo e cattedrale della diocesi di Adria-Rovigo.\nDa oltre un millennio, la chiesa cattedrale di Adria \u00e8 al centro spirituale della Diocesi del territorio polesano di Adria-Rovigo. Attraverso i secoli, per merito di vescovi, prelati, canonici e fedeli, la Chiesa si \u00e8 arricchita di importanti opere d'arte legate al culto.\nLa cattedrale \u00e8 un monumento storico, artistico e culturale. Tale monumento storico vede la sua nascita oltre mille anni fa e porta con s\u00e9 il riconoscimento dei fedeli, non solo della citt\u00e0 di Adria, ma anche dell'intera Diocesi di Adria-Rovigo.\nStoria.\nLa chiesa di Adria ha origine antiche, tra la fine del II e gli inizi del III secolo l'Impero romano, retto dalla dinastia dei Severi, consentiva una maggiore tolleranza religiosa che permise la diffusione del Cristianesimo. Nel IV secolo Adria entra a far parte dell'esarcato di Ravenna ed \u00e8 in quest'epoca che risale l'istituzione della sede vescovile.\nIl primo vescovo adriese noto \u00e8 Gallionisto, che partecip\u00f2 nel 649 al sinolo lateranese presieduto dal papa Martino I, nel quale fu condannata l'eresia monotelita professata da Costante II, imperatore di Bisanzio.\nI vescovi Bono e Giovanni sono menzionati nelle iscrizioni conservate presso la basilica della Tomba, databili tra la fine dell'VIII e gli inizi del IX secolo.\nLe reliquie trovate nel 1746 nell'altare maggiore della Cattedrale antica, sono in memoria del vescovo Teodino, presente al Concilio di Ravenna del 877. Nel 920 il pontefice Giovanni X concede al vescovo Paolo il compito di costruire un castello presso la corte Bonevigo detta Rodige, ma lo vincola a ricostruire la Chiesa adriese del Beato Pietro, rovinata e distrutta dalle fondamenta. Nel 950, il castello \u00e8 operante ma bisogna aspettare un secolo, prima che avvenga la ricostruzione della cattedrale.\nRicostruzione.\nI lavori, avviati nel 1050 da papa Benedetto I furono completati nel 1067 dal successore Tutone, che decise di proteggere con adeguate strutture difensive il luogo sacro.\nNel 1407, sull'edificio medioevale, fu ricostruita in posizione pi\u00f9 elevata, un'altra chiesa a tre navate, che venne restaurata nel 1463, rinnovata e riconsacrata il 22 maggio 1644 dal vescovo Giovanni Paolo Savio. Nella navata a destra, vi era l'altare della santa Croce, dove si venerava il crocifisso ligneo di autore sconosciuto, che ad oggi \u00e8 presente nella cattedrale maggiore. Sempre in questa navata, c'erano gli altari dedicati a sant'Antonio di Padova e alla Madonna della Vita, che in seguito verr\u00e0 chiamata Madonna della Salute.\nNel 1686 venne ricostruito il campanile e nel 1830 il vescovo Arnaldo Speroni degli Alvarotti richiese l'abbattimento di oltre la met\u00e0 della vecchia cattedrale e in quell'occasione venne scoperto il sacello affrescato con figure degli apostoli il quale sebbene indicato impropriamente cripta \u00e8, presumibilmente, una delle tre absidi della seconda cattedrale edificata all'interno del castello, del quale non \u00e8 rimasta traccia, e risalente alla seconda met\u00e0 del X secolo, realizzata per sostituire la precedente chiesa che sorgeva nel quartiere della Tomba. \nAltezza campanile (dalla base al Santo nella cuspide) 60 m circa. \nIl campanile inoltre contiene un concerto di 5 campane \"a slancio\" in scala diatonica di Re3 maggiore. Le 3 campane maggiori vennero fuse nel 1891 a Bassano del Grappa presso la fonderia Pietro Colbachini. La quarta fu fusa nel 1965 a Padova dalla fonderia Colbachini e la campana minore fu fusa dalla fonderia De Poli a Vittorio Veneto, ora sedente in Revine Lago, nel 2011.\nL'ambiente si presenta con la tipica pianta semicircolare del coro, o degli absidi, romanici, con basamento liscio sormontato da una fascia in stucco dalla funzione ornamentale, dotato di finestra monofora centrale e nicchie laterali. Incompleto alla sommit\u00e0 per le ristrutturazioni dell'edificio operate nei secoli, presenta sulla parete sei immagini dipinte con la tecnica dell'affresco e tratto tipico dell'arte carolingia raffiguranti alcuni dei dodici apostoli, inscritti in imago clipeate e riconoscibili per le iscrizioni in latino presenti al lato destro di ciascuna figura.\nAnche l'opera, di conseguenza, appare chiaramente incompleta, e per la mancanza di parti delle singole figure e per la presumibile mancanza della figura centrale, della quale si scorge solo il bordo inferiore dell'imago clipeata e che, visionando rappresentazioni sacre simili per tema e periodo, avrebbe potuto essere un Cristo Pantocratore. Inoltre la falda acquifera presente sotto la costruzione innalzatasi nel tempo contribu\u00ec a deteriorare ulteriormente l'opera costringendo allo scopo di preservarla la costruzione di un apposito impianto con il compito di far defluire le acque prima di raggiungere il livello del pavimento. Su quest'ultimo, realizzato con colata di cemento in tempi recenti, \u00e8 presente la mensa d'altare ritrovata in loco, caratterizzata dai quattro incavi posizionati ai suoi quattro lati deputati a contenere le reliquie degli apostoli, fornendo testimonianza delle pi\u00f9 antiche tradizioni della diocesi.\nNel 1836 venne completata la chiesa con altari, organo a canne attribuito alla bottega Callido (forse opera di Antonio, figlio di Gaetano) e relativa cantoria, varie pale e oggetti liturgici.\nIl 10 settembre 1882 il vescovo Giuseppe Apollonio consacr\u00f2 la cattedrale, dedicandola ai santi apostoli Pietro e Paolo. Nel 1900, anno santo, si progett\u00f2 il compimento della facciata che non venne terminato e i portali vennero completati nel anno santo del 1925.\nLa nuova chiesa cattedrale.\nAlla met\u00e0 del XVIII secolo sorse l'esigenza di costruire una nuova cattedrale pi\u00f9 ampia e pi\u00f9 solida della precedenza.\nLa cattedrale, ora infatti, con una lunghezza di 70 metri ed una larghezza di 33 metri essa risulta essere una delle chiese di maggiori dimensioni del Veneto.\nLa chiesa si presenta con un'ampia facciata e un campanile autonomo. Sul lato sud si apre verso piazzetta Campanile, mentre sulla zona retrostante fu edificata negli anni trenta una pregevole e suggestiva riproduzione della grotta di Lourdes.\nLa facciata esterna \u00e8 rimasta incompiuta e presenta un semplice paramento in mattoni, con tre portali dei quali il centrale \u00e8 coronato da un timpano e fiancheggiato da colonne.\nLa porta maggiore, benedetta dal vescovo Anselmo Rizzi il 1\u00ba febbraio 1925, \u00e8 sovrastata dalla statua in marmo del Redentore.\nL'interno \u00e8 a croce latina, composta da tre navate con sei cappelle internate e due pi\u00f9 ampie ai lati del transetto.\nIl pavimento, caratterizzato da una pavimentazione in pietra bianca, nera e rosso Verona, fu disegnato dall'ingegnere Luc'Antonio Lupati nel 1830.\n\u00c8 presente una vetrata collocata nella finestra \"termale\" della controfacciata. Tale facciata \u00e8 stata realizzata nel 1941 dalle officine Pritoni di Bologna seguendo il disegno del pittore Antonio Maria Nardi. La vetrata rappresenta la Vergine Assunta tra i santi Pietro e Paolo.\nSono presenti due iscrizioni sul terzo pilastro a destra. La prima ricorda la consacrazione della cattedrale del 10 settembre 1882; mentre la seconda risale al 1822 e ricorda il trasporto nella nuova chiesa delle reliquie dei martiri paleocristiani Agricola, Biagio, Nicola di Mira, Sigismondo, Vitale e Vittore. Tali reliquie furono rinvenute durante i lavori eseguiti presso l'altare maggiore della vecchia Cattedrale nel 1746.\nAll'interno della cattedrale \u00e8 collocato il presbiterio, racchiuso tra la balaustra in marmo rosso di Verona e l'abside affrescata. Esso rappresenta la parte pi\u00f9 compiuta della chiesa e nel 1825 fu benedetto anche l'altare capitolare realizzato interamente in Marmo di Carrara. Il soffitto \u00e8 rappresentato da affreschi del coro e le pregevoli tele della tribuna che contribuiscono a rendere l'ambiente ancora pi\u00f9 ricco, interessante e maestoso.\nGli affreschi del coro rappresentano alcuni aspetti della vita di san Bellino, patrono principale della diocesi e la Gloria dei santi Pietro e Paolo, patroni della citt\u00e0 e della parrocchia.\nInfine, l'artistico coro in legno di noce intarsiato posto ai piedi dell'abside dietro l'altare maggiore.\nL'organo \u00e8 stato costruito negli anni '50 del '900 dalla ditta Fabbrica Organi Ruffati di Padova. La ditta per costruire l'organo riutilizz\u00f2 del materiale del precedente organo che risaliva al 1933 ed era opera di Giuseppe Malvestio. Nel 2010 viene restaurato l'organo \"Malvestio/Ruffatti\", a tre tastiere, posto su cantoria ai lati del presbiterio.\nSulla parete a sinistra dell'altare si possono contemplare i Misteri della Luce, proposti da Giovanni Paolo II per l'Anno del Rosario 2002-2003. Essi rappresentano: il battesimo di Ges\u00f9, le nozze di Cana, l'annuncio del Regno di Dio, la Trasfigurazione di Ges\u00f9 e l'istituzione dell'eucaristia.\nI cinque pannelli a tempera sono un'opera di Graziano Martini. Essi sono stati benedetti il 12 ottobre 2003 dal cardinale Ersilio Tonini in presenza del vescovo Andrea Bruno Mazzocato.\nLa biblioteca e l'archivio.\nLa biblioteca.\nLa biblioteca originariamente collocata nella struttura della cattedrale, sopra la sacrestia dei Canonici, venne spostata nella parte sinistra dell'episcopio. La biblioteca contiene pi\u00f9 di 15\u00a0000 volumi, prevalentemente a tema storico, teologico, liturgico e musicale. Nella collezione facevano parte, perduti nel passare del tempo, volumi in lingua armena, indiana e dalmatica.\nL'archivio Capitolare.\nL'archivio, invece, contiene per la maggior parte atti episcopali, capitolari e parrocchiali, che con la loro catalogazione di nascite, battesimi, nozze e decessi della popolazione a partire dal XVII secolo forniscono dati sull'evoluzione sociale della cittadina polesana, nonch\u00e9 atti amministrati di vario genere.\nDal 1970 l'Archivio non si trova pi\u00f9 all'interno della Cattedrale ma si trova a fianco ad essa presso il Palazzo Vescovile.\nIl museo della cattedrale.\nIl museo della cattedrale, \u00e8 stato inaugurato il 3 ottobre del 2015. Nel percorso museale troviamo tre luoghi principali: la Stanza Origini, la Quadreria e la Stanza del Tesoro.\nLa stanza Origini, corridoio che introduce al vero e proprio museo, narra la storia della Diocesi di Adria con documenti di alto valore artistico, religioso e storico. Sono illustrate anche le varie vicende della Chiesa Cattedrale, la quale \u00e8 stata oggetto di molteplici trasformazioni e adattamenti. La fede cristiana arriv\u00f2 ad Adria da Ravenna tra la fine del II secolo e gli inizi del III secolo. Molte sono le testimonianze della fede cristiana ad Adria, che ritroviamo nel museo come ad esempio: il bassorilievo copto, che rappresenta la Vergine Madre seduta sul trono con il Bambino sulle ginocchia, affiancata dagli Arcangeli Gabriele e Michele; la piccola abside, affrescata con figure di apostoli nello stile carolingio; un vaso battesimale, ispirato alla forma canonica dei primi battisteri cristiani. In seguito alla costruzione nel nuovo battistero nel 1870, fu utilizzato come acquasantiera; dei reliquari evangelisti a busto dorato raffiguranti san Marco, san Matteo, san Luca e san Giovanni. Scolpiti in legno portano la reliquia sulla parte anteriore. All'interno della stanza delle Origini troviamo anche una scultura in pietra calcarea raffigurante una testa virile e un forziere destinato per \" le offerte per l'erigenda fabbrica di questa cattedrale\" come indicato nel frontespizio.\nNella Quadreria assieme alle pale e alle tele commissionate per la decorazione degli altari della Cattedrale, si conservano ritratti di cardinali, vescovi e prelati, che hanno rivestito un ruolo importante per la comunit\u00e0 del territorio della Diocesi di Adria e Rovigo. I ritratti sono a mezzo busto, con sfondo monocromo; coprono un arco cronologico che va dagli inizi del XIV secolo agli inizi del XIX secolo. Troviamo i ritratti dei vescovi di Adria come: Pellegrino Ferri (vescovo tra 1750-1757), Girolamo Porcia (vescovo tra 1598-1612), Bartolomeo Roverella (vescovo tra 1590-1610), Federico Maria Molin (vescovo tra 1807-1819) e Arnaldo Speroni degli Alvarotti (vescovo tra 1766-1800). Sempre nella suddetta stanza troviamo anche un crocefisso detto di Lepanto; il dipinto \u00e8 realizzato su entrambi i lati di una tavola di legno sagomata.\nNella stanza denominata \"Tesoro\" \u00e8 conservato il Tesoro della cattedrale, composto da una raccolta di arte sacra, significativa dal punto di vista storico-artistico e liturgico. Questa raccolta comprende oggetti piccoli e grandi, eseguiti in materiali preziosi, frutto di lasciti e doni ecclesiastici e devoti. Per l'esposizione sono stati scelti i pezzi pi\u00f9 rappresentativi organizzandoli per tipologia (Adria ha una notevole raccolta di questi manufatti). Le teche sono disposte lungo la parete di destra e il percorso termina con la stanza dedicata al trono per il Santissimo Sacramento. A sinistra si trova invece il muro del tempo, pensato per permettere l'accesso all'archivio virtuale delle immagini e delle informazioni relative a tutti gli oggetti esposti e non esposti, scelti per il museo. Questo muro \u00e8 composto da dei fori retro illuminati da una luce verde-azzurra; ciascun foro \u00e8 un'icona in vetro sensibile e rappresenta un oggetto. Gli oggetti sono stati differenziati in sei categorie: i crocefissi, le reliquie e i reliquari, suppellettile sacro, documenti e dipinti, paramenti e merletti e marmi e cotti.\nNell'oggettistica delle reliquie troviamo: la \"Mano di san Pietro\", in argento, custodisce le reliquie dei santi Pietro e Paolo, Titolari della Cattedrale e Patroni della Citt\u00e0. Tuttora in uso liturgico nella festa del 29 giugno ; reliquiario a fiala, madonna con Ges\u00f9 Bambino e angelo in rame dorato; reliquiario a ostensorio romano in argento. Il trono per il Santissimo Sacramento risale alla met\u00e0 del XVII secolo; ha un'anima lignea rivestita da una cornice in argento, in parte dorato e decorato a sbalzo. \u00c8 destinato all'ostensione del Santissimo Sacramento per l'adorazione delle quaranta ore. \u00c8 impreziosito da volute finte conchiglie, motivi vegetali e in basso due teste di cherubino poste sotto il piatto per l'ostensorio. Tuttora in uso liturgico."}
{"id": "6170361", "revid": "767487", "url": "https://it.wikipedia.org/wiki?curid=6170361", "title": "Lasciapassare per il morto", "text": "Lasciapassare per il morto \u00e8 un film del 1962 diretto da Mario Gariazzo."}
{"id": "6170362", "revid": "1924342", "url": "https://it.wikipedia.org/wiki?curid=6170362", "title": "Fifth Times A Charm Tour", "text": "Il Fifth Times A Charm Tour (indicato anche come 5th Times A Charm Tour) \u00e8 stato il terzo tour ufficiale del gruppo musicale statunitense Fifth Harmony creato per promuovere il loro EP \"Better Together\" (2013) e il loro primo album in studio \"Reflection\" (2015).\nBackground.\nIl tour \u00e8 stato creato per promuovere il primo EP della band dal titolo \"Better Together\" e il loro primo album in studio \"Reflection\", anticipato dal singolo \"Boss\". La tourn\u00e9e \u00e8 iniziata il 3 maggio 2014 a Valdosta ed \u00e8 terminata il 18 luglio 2014 a Santa Ana. Il tour \u00e8 stato annunciato ufficialmente il 31 marzo 2014."}
{"id": "6170363", "revid": "1543377", "url": "https://it.wikipedia.org/wiki?curid=6170363", "title": "2 of Amerikaz Most Wanted", "text": "2 of Amerikaz Most Wanted \u00e8 un brano musicale scritto da Tupac Shakur, Snoop Doggy Dogg e Daz Dillinger per il doppio album di Shakur \"All Eyez on Me\", pubblicato nel 1996. La canzone \u00e8 interpretata in duetto da 2Pac e Snoop Dogg.\nIl brano.\nIl brano contiene un riferimento alla canzone \"The Message\" di Grandmaster Flash and The Furious Five, datata 1982.\nEsso \u00e8 anche presente nella raccolta \"Greatest Hits\" di Shakur (1998) e in versione remix nell'album \"Nu-Mixx Klazzics\" (2000)."}
{"id": "6170364", "revid": "729019", "url": "https://it.wikipedia.org/wiki?curid=6170364", "title": "Neuromiotonia", "text": "La neuromiotonia, nella forma acquisita detta anche sindrome di Isaacs \u00e8 una rara patologia neuromuscolare della giunzione mioneurale, considerata talvolta anche una neuropatia periferica, immunomediata o congenita, con diversa eziologia primaria. I segni e sintomi principali sono attivit\u00e0 continua e spontanea dei muscoli (miochimia diffusa), fatica muscolare senza perdita di forza evidente, intolleranza allo sforzo fisico (astenia), ipereccitabilit\u00e0 neuromuscolare (crampi, spasmi, fascicolazioni), rigidit\u00e0 e pseudo-miotonia (rilascio ritardato del muscolo dopo contrazione volontaria); nel caso di questa sindrome il fenomeno non \u00e8 miopatico come nella vera miotonia, da cui prefisso \"pseudo\".\nColpisce il sistema nervoso periferico, in particolare la giunzione neuromuscolare e i neuroni motori dei nervi periferici (senza danno ai motoneuroni nel sistema nervoso centrale).\nCon la definizione ipereccitabilit\u00e0 neuromuscolare o dei nervi periferici si indicano anche altre sindromi affini o diverse come la sindrome dell'uomo rigido, la sindrome da crampi e fascicolazioni (talvolta considerata la forma lieve della Isaacs) e la spasmofilia.\nLa forma grave con encefalite \u00e8 ancora pi\u00f9 rara e prende il nome di corea fibrillare di Morvan e colpisce anche il SNC.\nLa neuromiotonia non \u00e8 una malattia solitamente grave ma pu\u00f2 essere invalidante.\nSintomi.\nLa sintomatologia presenta:\nSono presenti talvolta ipertrofia muscolare, ipertonia o ipotonia, tachicardia, lassit\u00e0 muscolare addominale miotonica, dolore neuropatico, prurito, sporadiche parestesie, insonnia, mialgia, artralgia, tendinopatia, deambulazione rigida (detta \"a soldatino di piombo\" o \"ad armadillo\") e solitamente iporeflessia. I disturbi muscoloscheletrici e sensitivi che possono presentarsi non sono specifici.\nPu\u00f2 essere cronica (forma pi\u00f9 comune), monofasica o recidivante-remittente. I muscoli di faringe e laringe possono essere coinvolti in vario modo, con debolezza lieve fluttuante, crampi, pseudomiotonia, lieve disfagia e raramente laringospasmo e blanda disartria. Il paziente pu\u00f2 soffrire con facilit\u00e0 di strappi muscolari, contratture e stiramenti. I muscoli oculari possono, come nella miotonia congenita, subire anch'essi il fenomeno del rilascio ritardato e della rigidezza, da cui a volte un temporaneo e blando strabismo \"a freddo\", il cui effetto visibile dal paziente \u00e8 una lieve e transitoria diplopia (neuromiotonia oculare).\nStoria.\nFu descritta per la prima volta dal neurologo sudafricano Hyam Isaacs nel 1961.\nEpidemiologia.\nSi tratta di una malattia rara, essendo stati riportati circa 200 casi sotto il nome di sindrome di Isaacs, e con prevalenza di 1 su 1 milione, tuttavia essendo spesso sottovalutata potrebbe essere pi\u00f9 comune, considerando le diagnosi generiche di ipereccitabilit\u00e0 dei nervi periferici e pseudomiotonia, restando comunque una patologia abbastanza rara. La reale incidenza \u00e8 ignota. Colpisce a ogni et\u00e0.\nEziologia e comorbilit\u00e0.\nLa neuromiotonia acquisita si associa o segue a patologie autoimmuni senza causa o post-infettive, come miastenia grave (talvolta associata al timoma spesso benigno), sindrome miasteniforme di Lambert-Eaton (che a sua volta in molti casi \u00e8 legata al tumore polmonare a piccole cellule), forti reazioni allergiche, polineuropatia demielinizzante infiammatoria cronica, artrite reumatoide, sindrome di Guillain-Barr\u00e9 (o altre neuropatie autoimmuni simili acute o subacute), lupus eritematoso sistemico, patologie endocrine (tiroidite di Hashimoto, ecc.), neuropatia motoria multifocale.\nLa precisa eziologia primaria \u00e8 idiopatica, anche se \u00e8 noto che gli anticorpi spesso si rivolgono contro il canale del potassio del nervo periferico specialmente di giunzione, come avviene nelle canalopatie ereditarie nel muscolo, ma non sempre sono rilevati. Il disturbo del metabolismo del voltaggio del potassio (a causa della disfunzione di assorbimento nei canali ionici) provoca scarsa resistenza, disturbi della contrazione e il movimento costante involontario delle fibre muscolari, sintomi e attivit\u00e0 che a loro volta provocano la facile stanchezza; la reale fisiologia tuttavia \u00e8 controversa e poco conosciuta.\nForma paraneoplastica.\nSolo nel 20% dei casi la sindrome di Isaacs si associa direttamente a tumore maligno (timoma e carcinoma polmonare a piccole cellule), come sindrome paraneoplastica.\nForma congenita.\nLa poco diffusa forma ereditaria \u00e8 detta \"sindrome di Gamstorp-Wohlfart\" o neuromiotonia congenita. Un'altra neuromiotonia congenita \u00e8 collegata con un tipo raro di malattia di Charcot-Marie-Tooth.\nForma encefalica.\nAlcuni pazienti presentano una forma variante acuta nota come \"sindrome di Morvan\" (detta anche corea fibrillare di Morvan o encefalite limbica), che presenta anche sintomi psichiatrici gravi (psicosi, amnesia, confusione mentale), convulsioni, febbre alta, insonnia grave, ipertensione grave e un decorso peggiore e pericoloso con disabilit\u00e0, anche potenzialmente letale se non trattata, coinvolgendo il sistema nervoso centrale.\nComorbilit\u00e0.\nLa sindrome di Isaacs pu\u00f2 coesistere con fibromialgia, sindrome delle gambe senza riposo, altri disturbi neurologici, disturbo depressivo, disturbi d'ansia, oltre che, classicamente, con i disturbi autoimmuni a cui legata, dei quali il pi\u00f9 comune \u00e8 la miastenia gravis.\nDiagnosi.\nNell'elettromiografia ci sono doppiette e triplette, tracciati multipli e segni di fascicolazioni. In alcuni casi, a riposo, si notano solo sporadiche fascicolazioni e miochimie, da cui la difficolt\u00e0 diagnostica del clinico, che pu\u00f2 concentrarsi su altri reperti coesistenti. Il 35-40% dei pazienti ha un anche aumento di anticorpi del complesso VGKC.\nLa diagnosi differenziale per neuromiotonia acquisita \u00e8 tramite esclusione con appositi esami di:\nLa neuromiotonia acquisita \u00e8 spesso confusa con la spasmofilia o con la SCF. La sindrome di Isaacs si differenzia dalla sindrome da crampi e fascicolazioni e BFS (anch'esse del gruppo dell'ipereccitabilit\u00e0 periferica) per la maggiore affaticabilit\u00e0, i riflessi pi\u00f9 lenti e la presenza di pseudomiotonia, e dalla spasmofilia per la diversa eziologia e la maggior intolleranza alla fatica e rigidit\u00e0, oltre che per l'eziologia. Un tempo veniva assimilata anche alla sindrome dell'uomo rigido, che \u00e8 lentamente progressiva e con un parziale coinvolgimento del SNC, specialmente del cervelletto e dei motoneuroni del midollo spinale (secondo motoneurone), responsabile dell'invio di scariche anomale e con reperti analitici diversi. Nella sindrome di Isaacs il SNC non \u00e8 coinvolto. La differenza pi\u00f9 evidente tra la sindrome di Isaacs e quella della persona rigida \u00e8 che l'attivit\u00e0 motoria persiste anche durante il sonno e l'anestesia generale; inoltre il segno di Babinski \u00e8 negativo. I disturbi anchilosanti con presentazione di cifosi e iperlordosi sono possibili ma meno frequenti che nella \"stiff-man syndrome\".\nTerapia e prognosi.\nSebbene non sia una malattia letale, degenerativa o gravemente invalidante, non esiste una cura definitiva. L'ipereccitabilit\u00e0 dei nervi periferici viene generalmente trattata con fenitoina, acido valproico, carbamazepina e altre benzodiazepine e anticonvulsivanti, e lamotrigina; possono essere prescritti corticosteroidi orali come prednisolone, oppure pu\u00f2 essere utile l'acetazolamide, nei casi gravi la plasmaferesi o le immunoglobuline per via endovenosa. Nella forma paraneoplastica, si interviene solo sul tumore.\nSi effettua anche terapia di rinforzo muscolare. Utilizzabili anche leggeri acetilcolinergici (aumentano acetilcolina) come L-acetilcarnitina e citicolina. \u00c8 stato sperimentato l'uso medico della cannabis. La prognosi \u00e8 solitamente buona, senza peggioramenti progressivi dovuti alla sindrome (ossia non correlati al normale invecchiamento, dove possono esserci la naturale rigidit\u00e0 e stanchezza accentuate nei pazienti con la neuromiotonia). Tuttavia il decorso dipende dal tipo di sintomi."}
{"id": "6170365", "revid": "267975", "url": "https://it.wikipedia.org/wiki?curid=6170365", "title": "Sede titolare di Possala", "text": ""}
{"id": "6170366", "revid": "830939", "url": "https://it.wikipedia.org/wiki?curid=6170366", "title": "Emil Kuhn-Schnyder", "text": "Biografia.\nKuhn-Schnyder studi\u00f2 scienze naturali al Politecnico Federale di Zurigo (ETH Zurigo) allo scopo di diventare professore e si diplom\u00f2 nel 1927. Studi\u00f2 in particolare zoologia con Karl Hescheler. Divenne successivamente docente primario e rettore della scuola media di Bremgarten. Parallelamente concluse il dottorato in zoologia presso l'ETH di Zurigo sul tema (\"Contributi sulla conoscenza dei mammiferi della Svizzera dal Neolitico\", Beitr\u00e4ge zur Kenntnis der S\u00e4ugetierfauna der Schweiz seit dem Neolithikum, Revue Suisse de Zoologie, Band 39). Nel 1940 divenne assistente presso il Museo Zoologico dell'Universit\u00e0 di Zurigo. Nel 1947 fece l'abilitazione, nel 1955 divenne professorer straordinario dell'Universit\u00e0 di Zurigo e nel 1956, parallelamente, professore straordinario dell'ETH di Zurigo. Nella met\u00e0 degli anni cinquanta fu a capo del Museo Zoologico dell'universit\u00e0. Nel 1956 divenne direttore del nuovo Instituto paleontologico e Museo dell'Universit\u00e0 di Zurigo e nel 1962 professore ordinario di paleontologia. Nel 1970 divenne pure professore ordinario all'ETH di Zurigo.\nSi occup\u00f2 anzitutto della fauna marina (pesci e rettili) dei famosi giacimenti fossiliferi del Monte San Giorgio nelle Alpi Meridionali del Ticino, inizialmente studiati dal paleontologo dell'Universit\u00e0 di Zurigo Bernard Peyer (1885-1963). I ritrovamenti di quegli anni sono oggi esposti al Museo dell'Instituto di Paleontologia dell'Universit\u00e0 di Zurigo e presso il nuovo Museo dei fossili del Monte San Giorgio a Meride (ai piedi del Monte San Giorgio).\nNel 1968 fu nominato membro dell'accademia scientifica Bayerischen Akademie der Wissenschaften. Nel 1971 divenne membro della Accademia Cesarea Leopoldina e membro onorario dell'associazione geologica Oberrheinischen Geologischen Vereins (OGV), nel 1972 della societ\u00e0 paleontologica Pal\u00e4ontologischen Gesellschaft e nel 1973 membro onorario della Societ\u00e0 di Paleontologia dei Vertebrati (Society of Vertebrate Paleontology). Nel 1967 fu nominato cittadino onorario di Meride (Monte San Giorgio)."}
{"id": "6170367", "revid": "767487", "url": "https://it.wikipedia.org/wiki?curid=6170367", "title": "Never Leave Me Alone", "text": "Never Leave Me Alone \u00e8 un singolo del cantante statunitense Nate Dogg, pubblicato nel 1996 e interpretato insieme al rapper statunitense Snoop Doggy Dogg. Il brano \u00e8 stato estratto dal primo album di Nate Dogg, ossia \"G-Funk Classics, Vol. 1 &amp; 2\"."}
{"id": "6170368", "revid": "123989522", "url": "https://it.wikipedia.org/wiki?curid=6170368", "title": "Ziona", "text": "Biografia.\n\u00c8 stato il leader di Chana Pawl, una setta cristiana formata nel giugno 1942, che sopravvive tra le montagne del Mizoram, stato dell'India ai confini con il Bangladesh e il Myanmar. Egli \u00e8 conosciuto per esser titolare di un record mondiale, come capostipite della \"pi\u00f9 grande famiglia esistente nel mondo\" con 39 mogli, 94 figli, 14 nuore e 33 nipoti (in tutto 180 componenti). La famiglia vive nel villaggio di Baktawng, Mizoram. La sua abitazione ha pi\u00f9 di 100 stanze ed ha una struttura simile ad un hotel. Ziona, citato in \"Ripley's Believe It or Not!\" tra le 11 storie pi\u00f9 strane per l'anno 2011, si \u00e8 detto orgoglioso e fortunato di essere il capostipite della sua grandissima famiglia.\nMorte.\nZiona Chana \u00e8 morto il 13 giugno 2021, dopo essere stato portato d'urgenza in un ospedale della zona a causa dell'aggravarsi della malattia che lo aveva colpito mentre era assistito dai familiari nella loro casa tra le colline del villaggio di Baktwang. Chana soffriva da tempo di diabete e ipertensione ma le sue condizioni di salute sono peggiorante nell'ultimo anno con l'avanzare dell'et\u00e0. I medici non hanno potuto fare niente per lui ed \u00e8 stato dichiarato morto poco dopo il suo arrivo.\nFede religiosa.\nZiona \u00e8 capo della setta cristiana conosciuta come \"Chana Pawl\", creata dal padre. La setta pratica la poligamia. I seguaci della setta credono in \"Kum Sang Rorel\" o lo stato dei mille anni come predetto da Ges\u00f9 Cristo sulla Terra (Bibbia, Apocalisse, 20) e che saranno loro a regnare con Cristo per mille anni. La setta fu originariamente chiamata Khuangtuaha Pawl, dal nome del suo fondatore Khuangtuaha, che la istitu\u00ec il 12 giugno 1942, quando i suoi discepoli furono cacciati dal villaggio Hmawngkawn dal capo del villaggio perch\u00e9 propagavano una teologia considerata \"sbagliata e pericolosa\". La setta celebra il suo giorno di fondazione come \"Bawkte Kut\" o \"Festa della capanna\", il 12 giugno di ogni anno. I membri della setta di Chana sono circa 2.000 e risiedono nel villaggio Baktawng Tlangnuam.\nVita familiare.\nZiona proviene dal villaggio di Baktawng nel distretto centrale di Serchhip, che si trova a 100 chilometri a sud di Aizawl, capitale del Mizoram. \u00c8 nato il 20 luglio 1945. Si \u00e8 sposato all'et\u00e0 di 17 anni con Zathiangi, sua prima moglie, pi\u00f9 grande di lui di tre anni, che attualmente presiede la conduzione delle attivit\u00e0 domestiche della famiglia con una rigida disciplina ed \u00e8 orgogliosa del fatto che tutti in famiglia rispettano il suo ruolo. Ziona dice con orgoglio che ha sposato dieci donne in un anno.\nZiona ha costruito un palazzo di quattro piani, una struttura in calcestruzzo, che appare come una pensione, per ospitare la sua numerosa famiglia. L'edificio \u00e8 chiamato \"Chhuan Che Run\" o \"Casa della nuova generazione\" ed \u00e8 situato nel villaggio di montagna di Baktawng. Al suo interno dispone di un \"khualbuk\", una pensione per accogliere i visitatori che arrivano al villaggio. Ziona ha una camera da letto matrimoniale al piano terra di questo edificio e le sue mogli dormono con lui a turno, secondo un programma. Le sue mogli pi\u00f9 giovani vivono vicino alla sua camera sullo stesso piano e ci sono sempre sette-otto mogli che provvedono alle sue esigenze durante il giorno. Tutte le mogli pi\u00f9 anziane vivono nei dormitori al primo piano del palazzo, mentre le sue mogli pi\u00f9 giovani vivono al piano terra. Le sue mogli sostengono che non c'\u00e8 rivalit\u00e0 tra di loro. Tutte le sue mogli sostengono di amarlo. La sua 39\u00aa moglie \u00e8 la signora Siamthangi, orgogliosa di essere moglie di Ziona anche se lui \u00e8 molto pi\u00f9 vecchio di lei. Nel 2016 ha compiuto 34 anni e da lui ha una figlia di 9 anni. Delle sue 39 mogli, 22 sono quarantenni e trascorrono con lui una settimana ogni anno. Ha 26 generi e le sue figlie vivono separatamente con le loro famiglie. Dichiara di aver dato lui i nomi a tutti i suoi figli e nipoti e di ricordare i nomi di tutti i membri della sua famiglia.\nLa famiglia di Ziona \u00e8 autosufficiente, provvedendo direttamente alla coltura di quanto serve a soddisfare le sue esigenze alimentari. Egli ha anche istituito una scuola per i suoi figli, e il fratello minore si prende cura del suo funzionamento. L'insegnamento nella scuola si basa su un programma di studi previsto dal governo, integrato da alcune materie specifiche per la sua setta Chana. Non chiede contributi assistenzali da parte del governo.\nLe mogli di Ziona si occupano della cucina, e le sue figlie delle pulizie della casa e del bucato. Gli uomini della famiglia si occupano dell'allevamento del bestiame, dell'agricoltura (mediante la pratica del debbio), delle attivit\u00e0 di falegnameria e di carpenteria in legno, della fabbricazione di utensili in alluminio, e cos\u00ec via.\nLa vita quotidiana della famiglia nella sua casa inizia alle 05:50, quando tutti i membri della famiglia si riuniscono per la preghiera; poi, vengono assegnati i compiti quotidiani. Preghiere e pasti si svolgono in una grande sala nel palazzo. La cena viene servita dalle ore 16:00 alle 18:00, in ordine di et\u00e0. La giornata si chiude alle ore 21:00, quando ognuno si ritira per la notte e le luci si spengono.\nPer l'alimentazione giornaliera della famiglia serve una enorme quantit\u00e0 di cibo: il consumo giornaliero tipico richiede mediamente 100\u00a0kg di riso, 60\u00a0kg di patate e 40 polli.\nMa Ziona, non ancora soddisfatto, si \u00e8 dichiarato intenzionato ad espandere ulteriormente la sua famiglia."}
{"id": "6170369", "revid": "486946", "url": "https://it.wikipedia.org/wiki?curid=6170369", "title": "Sindrome di Isaac", "text": ""}
{"id": "6170390", "revid": "1208436", "url": "https://it.wikipedia.org/wiki?curid=6170390", "title": "G-Funk Classics, Vol. 1 &amp; 2", "text": "G-Funk Classics, Vol. 1 &amp; 2 \u00e8 il primo album in studio del rapper e cantante statunitense Nate Dogg, pubblicato nel 1998."}
{"id": "6170396", "revid": "1775883", "url": "https://it.wikipedia.org/wiki?curid=6170396", "title": "Bow Wow (That's My Name)", "text": "Bow Wow (That's My Name) \u00e8 un singolo del rapper Lil' Bow Wow, pubblicato nel 2000 ed estratto dall'album \"Beware of Dog\". Il brano \u00e8 stato interpretato insieme a Snoop Dogg."}
{"id": "6170401", "revid": "188359", "url": "https://it.wikipedia.org/wiki?curid=6170401", "title": "Rai dire Nazionale", "text": "Rai dire Nazionale era un programma televisivo e radiofonico italiano, in onda su Rai 4 e Rai Radio 2 con la conduzione della Gialappa's Band.\nDescrizione.\nIl programma, condotto dalla Gialappa's Band, commentava in diretta le partite di qualificazione agli Mondiali di Calcio del 2018 e delle amichevoli della Nazionale di calcio dell'Italia; in studio erano presenti sia ospiti rappresentanti le nazioni che giocavano la partita, sia personaggi televisivi e sportivi italiani.\nDiffusione.\n\"Rai dire Nazionale\" viene trasmesso in contemporanea sulle frequenze di Rai 4 e di Rai Radio 2."}
{"id": "6170404", "revid": "729019", "url": "https://it.wikipedia.org/wiki?curid=6170404", "title": "So So Def Recordings", "text": "La So So Def Recordings \u00e8 un'etichetta discografica statunitense fondata nel 1993 da Jermaine Dupri. L'etichetta \u00e8 specializzata in musica hip hop e R&amp;B.\nPer quanto riguarda la distribuzione, l'etichetta \u00e8 associata alla Epic Records.\nArtisti.\nTra gli artisti e i gruppi che pubblicano o che hanno pubblicato per la label vi sono Xscape, Da Brat, Jagged Edge, Jermaine Dupri, Lil' Bow Wow, YoungBloodZ, Anthony Hamilton, J-Kwon, Dem Franchize Boyz e 3LW."}
{"id": "6170406", "revid": "22475", "url": "https://it.wikipedia.org/wiki?curid=6170406", "title": "L'uva spina", "text": "L'uva spina () \u00e8 un racconto di Anton \u010cechov pubblicato per la prima volta nell'agosto 1898. Il racconto fa parte della cosiddetta \"piccola trilogia\" assieme ai racconti \"L'uomo nell'astuccio\" e \"Dell'amore\".\nTrama.\nIl veterinario Ivan Ivany\u010d \u010cim\u0161a-Gimalajskij e il professore di ginnasio Burkin, apparsi gi\u00e0 nel racconto \"L'uomo nell'astuccio\", sono sorpresi da un acquazzone mentre vanno a caccia in campagna. I due cercano riparo nell'abitazione di Aljochin, un ricco proprietario terriero di loro conoscenza. Dopo essersi riposati, Ivan Ivany\u010d narra la vicenda di suo fratello Nikolaj.\nIvan e Nikolaj trascorron l'infanzia e l'adolescenza in campagna, in libert\u00e0. Dopo la morte del padre, perse le propriet\u00e0 per debiti, i due fratelli si trasferiscono in citt\u00e0. Ivan diventa veterinario; il pi\u00f9 giovane Nikolaj, ad appena diciannove anni di et\u00e0, trova un impiego all'intendenza di finanza. Avendo vissuto fino ad allora nella libert\u00e0 e nella bellezza della campagna, Nikolaj non accetta le costrizioni di una vita sedentaria in citt\u00e0; nasce perci\u00f2 in lui il desiderio ossessivo di comprare una casetta in campagna, con un podere ricco di piante di uva spina, per trasferirvisi. Per risparmiare Nikolaj comincia a vivere in condizioni di vita deplorevoli, come un mendicante. Gli anni passano, ma Nikolaj continua imperterrito a vivere miseramente per soddisfare un giorno il suo desiderio. Sposa per interesse una vedova benestante la quale muore poco dopo per le ristrettezze derivanti dall'avarizia di Nikolaj. Nikolaj non prova rimorsi e con l'eredit\u00e0 della moglie pu\u00f2 finalmente comprare una piccola tenuta nella quale, dopo essersi affrettato a piantare degli arbusti di uva spina, si trasferisce. Qualche tempo dopo Ivan si reca a far visita al fratello Nikolaj; non trova attraente la tenuta del fratello, e resta sorpreso nel vederlo soddisfatto e felice nelle vesti del proprietario terriero. \nLa felicit\u00e0 di Nikolaj induce Ivan a interrogarsi su come si possa essere felici in un mondo di infelici. Per Ivan, l'uomo felice \u00e8 tale solo perch\u00e9 coloro che sono infelici portano il loro fardello in silenzio; senza gli infelici non potrebbe esistere felicit\u00e0. La conclusione di Ivan non soddisfa tuttavia n\u00e9 Burkin n\u00e9 Aljochin.\nCritica.\n\"L'uva spina\" fu composto da \u010cechov a Melichovo, la residenza di campagna amata dallo scrittore, nell'estate del 1898, subito dopo la composizione dell'Uomo nell'astuccio. Fu pubblicato lo stesso anno sul numero 8 (agosto) della rivista \"Il pensiero russo\" (), pp. 145-154, immediatamente prima del racconto \"Dell'amore\" pubblicato nelle pp. 154-162.\nFormalmente nel racconto colpiscono i paesaggi, che riflettono lo stato d'animo dei personaggi. Il racconto \u00e8 stato analizzato anche in chiave psicoanalitica: l'uva spina pu\u00f2 essere vista come una regressione all'adolescenza; Nikolaj \u00e8 indifferente verso qualsiasi cosa o persona che non rientri nel suo progetto di tornare alla libera vita dei campi."}
{"id": "6170410", "revid": "123491183", "url": "https://it.wikipedia.org/wiki?curid=6170410", "title": "Hasselt (Overijssel)", "text": "Hasselt \u00e8 una cittadina di circa 7.000 abitanti del nord-est dei Paesi Bassi, facente parte della provincia dell'Overijssel e situata lungo il corso dello Zwarte Water, nella regione nota come Kop van Overijssel. Antica citt\u00e0 anseatica, dal punto di vista amministrativo \u00e8 un ex-comune, dal 2001 inglobato nella nuova municipalit\u00e0 di Zwartewaterland, di cui \u00e8 il capoluogo assieme a Genemuiden.\nGeografia fisica.\nHasselt si trova nell'estremit\u00e0 nord-orientale della provincia dell'Overijssel, tra le localit\u00e0 di Zwolle e Zwartluis (rispettivamente a nord della prima e a sud della seconda) e tra Kampen/IJsselmuiden e Nieuwleusen (rispettivamente ad est delle prime e ad ovest delle seconde), a pochi chilometri a sud-est di Genemuiden.,\nOrigini del nome.\nIl toponimo \"Hasselt\", attestato anticamente come \"Haslet\" (1227), \"Hasle\" (1260), \"Hasselst\" (1346), \"Hasselte\" (prima met\u00e0 del XIV secolo), \u00e8 formato dal termine germanico \"*hasla\", ovvero \"nocciola\" o \"nocciolo\", pi\u00f9 il suffisso germanico \"*-i\u00feja\" e significa quindi \"boschetto di nocciole/noccioli\".\nStoria.\nDalla fondazione ai giorni nostri.\nNella prima met\u00e0 del XIII secolo Hasselt si trovava in un territorio noto come Het Oversticht, che era posto sotto il controllo dei vescovi di Utrecht.\nIntorno al 1252, fu concesso a Hasselt dal vescovo Hendrik van Vianden lo status di citt\u00e0. In quello stesso periodo, la localit\u00e0 entr\u00f2 anche a far parte della Lega Anseatica.\nNel 1328, Hasselt ottenne la libert\u00e0 doganale e nel 1357 le fu concesso il diritto di tenere un mercato settimanale e un mercato annuale.\nNel XVII secolo, Hasselt era un'importante citt\u00e0 fortificata. In seguito, i bastioni furono ampliati per volere del principe Maurizio.\nSimboli.\nNello stemma di Hasselt, di color blu con corona, \u00e8 raffigurata una bandiera bianca con croce rossa. Lo stemma \u00e8 retto da San Stefano.\nLa croce fa forse riferimento ai vescovi, ma il suo significato resta oscuro. San Stefano comparve invece a fianco dello stemma nel XVII secolo.\nMonumenti e luoghi d'interesse.\nHasselt conta 74 edifici classificati come rijksmonumenten.\nIl suo centro storico, dichiarato protetto nel 1982, \u00e8 caratterizzato dalla presenza di alcuni canali (il Baangracht, il Brouwersgracht, lo Heerengracht, il Prinsengracht) che hanno valso a Hasselt l'appellativo di \"piccola Amsterdam\".\nArchitetture religiose.\nChiesa di San Stefano.\nPrincipale edificio religioso di Hasselt \u00e8 la Grote Kerk o chiesa di San Stefano, situata nel Markt e costruita alla fine del XV secolo in sostituzione di una preesistente chiesa romanica, distrutta da un incendio nel 1380.\nCimitero ebraico.\nA Hasselt si trova anche un cimitero ebraico, realizzato a partire dal 1774.\nArchitetture civili.\nAntico municipio.\nAltro edificio d'interesse ancora \u00e8 l'antico municipio, costruito in stile tardo gotico nel 1550.\nMulino De Zwaluw.\nAltro edificio d'interesse ancora \u00e8 il mulino De Zwaluw, costruito originariamente nel 1784, ma completamente ricostruito nel 1857 dopo un incendio. Questo mulino si \u00e8 aggiudicato il BankGiro Loterij Molenprijs nel 2016.\nHeilige Geestgasthuis e le Zeven Huisjes.\nAltro edificio d'interesse \u00e8 poi la Heilige Geestgasthuis, l'antico ospizio per i poveri risalente al 1391, dietro al quale si trovano le Zeven Huisjes (\"Sette case\"), costruite nel 1617.\nCasa natale di Kiliaen van Rensselaer.\nAltro edificio d'interesse \u00e8 la casa natale del commerciante di diamanti Kiliaen van Rensselaer, un edificio gotico del XV secolo situato al nr. 12 della Hoogstraat.\nForni per la calce.\nCostituiscono inoltre ora un'attrattiva turistica gli antichi forni per la calce, che un tempo facevano funzionare la pi\u00f9 antica attivit\u00e0 industriale della citt\u00e0.\nSociet\u00e0.\nEvoluzione demografica.\nAl censimento del 1\u00ba novembre 2016, Hasselt contava una popolazione pari a 7.045 abitanti."}
{"id": "6170411", "revid": "1494169", "url": "https://it.wikipedia.org/wiki?curid=6170411", "title": "Hasselt (disambigua)", "text": ""}
{"id": "6170413", "revid": "1442080", "url": "https://it.wikipedia.org/wiki?curid=6170413", "title": "Samson et N\u00e9on", "text": "Samson et N\u00e9on \u00e8 una serie televisiva d'animazione francese, in onda dal 2010."}
{"id": "6170414", "revid": "287204", "url": "https://it.wikipedia.org/wiki?curid=6170414", "title": "Hasselt (Paesi Bassi)", "text": ""}
{"id": "6170421", "revid": "1543377", "url": "https://it.wikipedia.org/wiki?curid=6170421", "title": "Harbour Mille", "text": "Harbour Mille \u00e8 un piccolo villaggio di pescatori situato in Canada; si trova nella costa sud dell'isola di Terranova ed \u00e8 ubicato nella penisola di Burin, a circa 10 Km dalla cittadina di St. Bernard's-Jacques Fontaine.\nInsieme al vicino insediamento di \"Little Harbour East\" (distante circa 2,5 km) costituisce il designated place di \"Harbour Mille-Little Harbour East\", che ha 176 abitanti e fa parte della Divisione No. 2 (Suddivisione 2I) della provincia di Terranova e Labrador. Al \"designated place\", unit\u00e0 censuaria, corrisponde amministrativamente il Local Service District (l'unit\u00e0 di governo locale per i piccoli centri della provincia di Terranova e Labrador) di \"Harbour Mille-Little Harbour East\", che ha sede ad Harbour Mille e dipende direttamente dalla provincia di Terranova e Labrador.\nSecondo gli studi di ufologia, Harbour Mille \u00e8 nota per un avvistamento di UFO da parte di diversi abitanti che si sarebbe verificato nella notte del 25 gennaio 2010."}
{"id": "6170424", "revid": "228587", "url": "https://it.wikipedia.org/wiki?curid=6170424", "title": "Saki (disambigua)", "text": ""}
{"id": "6170425", "revid": "6923", "url": "https://it.wikipedia.org/wiki?curid=6170425", "title": "\u00d6zhan \u00d6zt\u00fcrk", "text": "Sulla loro storia, lingue e dialetti locali, \u00e8 stato pubblicato in due volumi un \"Dizionario Enciclopedico del Mar Nero\". \nNel lavoro \"Ponto\", ha raccolto informazioni sulle persone, le citt\u00e0 e le culture della costa del Mar Nero fin dai tempi antichi ."}
{"id": "6170426", "revid": "16758", "url": "https://it.wikipedia.org/wiki?curid=6170426", "title": "Sashi Mahendra Singh", "text": "Carriera.\nHa diretto la Nazionale di calcio delle Figi in tre periodi diversi. Ha vinto la medaglia d'argento ai Giochi del Sud Pacifico nel 1963. Dal 1955 al 1969, \u00e8 stato vicepresidente della Federazione calcistica delle Figi. Dal 1968 al 1988 \u00e8 stato il tesoriere dell'OFC. Grande dirigente dello sport figiano, \u00e8 stato il creatore del Campionato figiano di calcio e delle sue divisioni. \u00c8 stato anche implicato in altri sport per la provincia di Ba (tennis, rugby, atletica, cricket, hockey).\nAnche suo figlio Billy Singh \u00e8 stato selezionatore della nazionale dal 1998 al 2002, ottenendo come miglior risultato il terzo posto durante la Coppa delle nazioni oceaniane 1998."}
{"id": "6170427", "revid": "883416", "url": "https://it.wikipedia.org/wiki?curid=6170427", "title": "Bernhard Peyer", "text": "Biografia.\nFiglio del fabbricante tessile Johann Bernhard e di Sophie Frey, studi\u00f2 Scienze della Terra a Tubinga, Monaco di Baviera e a Zurigo dove nel 1918 consegu\u00ec il dottorato. Intraprese diversi viaggi scientifici a Rovigno (Croazia), nel deserto egiziano, in Inghilterra e in Sudamerica.\nA partire dal 1924 l'Universit\u00e0 di Zurigo sotto la direzione di Bernhard Peyer inizi\u00f2 scavi scientifici nella regione del Monte San Giorgio (Cantone Ticino, Svizzera). Nei decenni successivi gli scavi portarono alla luce numerosissimi fossili di vertebrati (perlopi\u00f9 rettili e pesci marini), molti dei quali assai rari o addirittura unici. Nel 1929 scopr\u00ec in localit\u00e0 \"Val Porina\" a Meride (Ticino) uno scheletro praticamente completo di Tanystropheus longobardicus. I ritrovamenti di quegli anni sono oggi esposti presso il Museo dell'Instituto di Paleontologia dell'Universit\u00e0 di Zurigo e presso il nuovo \"Museo dei Fossili di Meride\" ai piedi del Monte San Giorgio. Un altro campo di ricerca di Peyer fu lo sviluppo dei mammiferi per cui comp\u00ec scavi nel Klettgau svizzero dove, nel 1942 a Hallau, scopr\u00ec denti di mammifero e rettili risalenti al Triassico superiore.\nNel 1926 si spos\u00f2 con Hildegard Amsler, vedova di suo cugino, alla quale dedic\u00f2 un'importante scoperta fossile del Monte San Giorgio, il Placodonte \"Cyamodus hildegardis\".\nNel 1932 fu nominato membro onorario della \"Naturforschenden Gesellschaft\" di Sciaffusa. Dal 1943 sino al 1955 fu professore ordinario di paleontologia e anatomia e dal 1940 al 1942 decano della facolt\u00e0 di Scienze Naturali presso l'Universit\u00e0 di Zurigo. Nel 1967, quattro anni dopo la sua morte, fu nominato cittadino onorario del comune di Meride (poi diventata frazione di Mendrisio).\nLa via principale di Meride, ai piedi del Monte San Giorgio, \u00e8 intitolata a Bernhard Peyer."}
{"id": "6170429", "revid": "765509", "url": "https://it.wikipedia.org/wiki?curid=6170429", "title": "Capitoli de Le situazioni di Lui &amp; Lei", "text": "Lista dei capitoli de \"Le situazioni di Lui &amp; Lei\", manga scritto e illustrato da Masami Tsuda. L'opera \u00e8 stata serializzata sulla rivista \"LaLa\" dall'edizione del febbraio 1996 fino a quella di aprile 2005. Successivamente i 101 capitoli chiamati \"ACT\", pi\u00f9 alcuni extra, sono stati raccolti in 21 volumi tank\u014dbon per conto della Hakusensha, pubblicati tra 10 giugno 1996 e il 5 agosto 2005. Una versione tascabile, composta in 10 volumi, \u00e8 stata distribuita tra l'aprile e novembre 2011. La serie segue la relazione tra Yukino Miyazawa e Soichiro Arima, una ragazza e un ragazzo che per aver successo nella vita o per rispettare le convenzioni sociali si costringono a indossare una maschera, ovvero una falsa personalit\u00e0, ma che decideranno in seguito di abbandonare e rivelare loro stessi.\nNella maggior parte dei tank\u014dbon \u00e8 presente anche il cosiddetto \"Il diario di Tsuda\", un breve capitolo dedicato all'autrice dell'opera. Inoltre in alcuni volumi sono contenuti come capitoli extra varie storie non collegate alla serie principale. Nel primo \u00e8 contenuta \"Tigre e camaleonte - La promessa di una settimana\", uscita gi\u00e0 nel dicembre 1994, che narra le vicende della studentessa liceale Koharu Mizumoto, molto timida e con poca autostima. Quando il suo compagno di classe, Toshiro Sakajyo, rompe accidentalmente i suoi occhiali, ella \u00e8 costretta a rimanere senza e ci vorr\u00e0 una settimana per ripararli. Koharu deve, quindi, superare la sua timidezza. Nel quarto volume, invece, \u00e8 contenuta \"Rivediamoci domani nel bosco\", storia gi\u00e0 pubblicata nell'agosto 1993 che racconta di una ragazza aliena che fa amicizia con un umano scappato dalla Terra e che si rifugia in una foresta. Nell'ottavo \u00e8 presente la storia \"Il re scatenato\", uscita in precedenza nel luglio 1994, in cui viene raccontato il radicale cambiamento nel comportamento del personaggio Kazune Wakui dal punto di vista di Komako Sakuraya, che lo conosce sin dall'infanzia.\nIn Italia \u00e8 stato pubblicato da Dynamic Italia dall'aprile 2002 al marzo 2006 sulla collana \"Romance\". Nel 2007 e nel 2008 sono state pubblicate due ristampe in 6 volumi, mentre nel 2009 \u00e8 uscita la \"Big Love Edition\" in 11 volumi, raccolta in quattro Box nel 2012; un'ulteriore ristampa \u00e8 stata pubblicata nel 2017 ad opera, per\u00f2, della Planet Manga. Nel volume 15 dell'edizione italiana \u00e8 stato inserito il primo capitolo del manhwa coreano \"Pretty\". \u00c8 arrivato anche negli Stati Uniti da Tokyopop, in Francia da Editions Tonkam, in Germania da Carlsen Comics, in Spagna da Gl\u00e8nat Espa\u00f1a, in Portogallo da Planet Manga e in Messico da Grupo Editorial Vid."}
{"id": "6170431", "revid": "834", "url": "https://it.wikipedia.org/wiki?curid=6170431", "title": "The Wash (singolo)", "text": "The Wash \u00e8 un singolo collaborativo dei rapper statunitensi Dr. Dre e Snoop Dogg. Il brano \u00e8 stato pubblicato nel 2002 ed \u00e8 stato estratto dalla colonna sonora del film \"The Wash\"."}
{"id": "6170453", "revid": "119694470", "url": "https://it.wikipedia.org/wiki?curid=6170453", "title": "Quethiock", "text": "Quethiock (in lingua cornica: \"Gwydhek\") \u00e8 un villaggio e parrocchia civile della contea inglese della Cornovaglia (Inghilterra sud-occidentale), facente parte del distretto di Caradon. Conta una popolazione di circa 400 abitanti.\nGeografia fisica.\nQuethiock si trova a pochi chilometri ad est di Liskeard, tra le localit\u00e0 di Menhenlot e Pillaton (rispettivamente a nord-est della prima e ad ovest della seconda).\nOrigini del nome.\nIl toponimo in lingua cornica \"Gwydhek\" (anticamente: \"Cruetheke\") significa letteralmente \"luogo boscoso\".\nSociet\u00e0.\nEvoluzione demografica.\nAl censimento del 2001, la parrocchia civile di Quethiock contava una popolazione pari a 429 a abitanti, di cui 222 erano donne e 207 erano uomini."}
{"id": "6170465", "revid": "775504", "url": "https://it.wikipedia.org/wiki?curid=6170465", "title": "KBS World", "text": "KBS World \u00e8 il servizio di trasmissione internazionale della societ\u00e0 di radiodiffusione sudcoreana Korean Broadcasting System, e consta dell'omonimo canale televisivo, del canale radio KBS World Radio e del canale educativo KBS World 24. Tutti e tre sono trasmessi in streaming sul canale YouTube ufficiale di KBS World. \nStoria.\nLa trasmissione radio in lingua straniera da parte della KBS (prima che diventasse una rete pubblica nel 1973) inizi\u00f2 nel 1953 con il nome \"La voce della Corea libera\" () e divenne parte della KBS nel luglio 1968. La stazione fu rinominata \"Radio Korea\" () nel marzo 1973 e poi \"Radio Korea International\" () nell'agosto 1994. Quest'ultima divenne KBS World Radio a marzo 2005.\nIl 1\u00ba luglio 2003 fu lanciato KBS World, un canale televisivo internazionale volto ai coreani all'estero.\nServizi.\nKBS World Radio.\nKBS World Radio () \u00e8 l'unica trasmissione radio sudcoreana in lingua straniera. Fornisce notizie, cultura, musica, intrattenimento e lezioni di coreano. Manda in onda in coreano, inglese, giapponese, francese, russo, cinese mandarino, spagnolo, indonesiano, arabo, tedesco, vietnamita e cantonese.\nKBS World.\nLa programmazione del canale KBS World proviene dal servizio televisivo nazionale della KBS. Manda in onda programmi principalmente in coreano, ma sottotitolati in inglese e cinese. Grazie anche allo streaming sul canale YouTube, \u00e8 disponibile in 103 paesi del mondo.\nOltre al segnale proveniente da Seul, esistono tre servizi separati gestiti da societ\u00e0 controllate dalla KBS: la versione giapponese gestito da KBS Japan, la versione indonesiana gestita da OKTN e la versione americana gestita da KBS America. Il 1\u00ba novembre 2016 sul canale YouTube ufficiale \u00e8 stato aggiunto lo streaming di KBS World Latino, che manda in onda drama, musica e intrattenimento sottotitolato in spagnolo e a volte anche doppiato.\nDal 1\u00ba settembre 2015 \u00e8 visibile anche in Italia al numero 78 di tiv\u00f9sat."}
{"id": "6170466", "revid": "965985", "url": "https://it.wikipedia.org/wiki?curid=6170466", "title": "Go to Church", "text": "Go to Church \u00e8 un singolo del rapper Ice Cube, pubblicato nel 2006 ed estratto dall'album \"Laugh Now, Cry Later\". Il brano vede la partecipazione di Snoop Dogg e Lil Jon.\nVideo.\nNel videoclip del brano, diretto da Marcus Raboy, appaiono, oltre ai tre interpreti, anche Clipse, Bubba Sparxxx, WC, Billie Joe Armstrong, Katt Williams, Ying Yang Twins e altri."}
{"id": "6170469", "revid": "287204", "url": "https://it.wikipedia.org/wiki?curid=6170469", "title": "Pierre-Herman Dosquet", "text": "Biografia.\nFiglio di Laurent Dosquet, mercante, e di Anne Goffar, Pierre-Herman entr\u00f2 nel seminario dei Sulpiziani a Parigi nel 1715 dove prese i voti l'anno successivo.\nAggregato alla societ\u00e0 nel 1721, si offr\u00ec come missionario in America settentrionale. Arriv\u00f2 in Canada nel luglio dello stesso anno e per due anni fu il cappellano della congregazione di N\u00f4tre-Dame a Montreal.\nNel 1723 ritorn\u00f2 in Francia. Subito dopo divenne superiore del seminario di Lisieux. Il 25 dicembre 1725 venne nominato vescovo di Samos \"in partibus\" e ottenne il titolo onorifico di assistente al trono pontificale. Esercit\u00f2 anche la funzione di procuratore generale dei vicari apostolici delle Indie orientali.\nQuasi due anni dopo la morte del vescovo Jean-Baptiste de la Croix de Chevri\u00e8re de Saint-Vallier, avvenuta nel dicembre 1727, Qu\u00e9bec non aveva ancora un vescovo residente poich\u00e9 il coadiutore Louis-Fran\u00e7ois Duplessis de Mornay non aveva ancora messo piede in quelle terre. Nel 1729 Monsignor Dosquet venne nominato amministratore della diocesi di Qu\u00e9bec da de Mornay, e il 24 luglio 1730 Papa Clemente XII firm\u00f2 la bolla di nomina. Dopo il viaggio sulla nave \"Elephant\", Dosquet prese possesso del suo ufficio nel 1730. Dosquet si trov\u00f2 ad affrontare alcuni problemi: alcune comunit\u00e0 femminili si trovavano in un momento difficile perch\u00e9 erano sorte delle discordie dopo la morte del vescovo de Saint-Vallier. Dosquet critic\u00f2 aspramente l'atteggiamento di queste comunit\u00e0, ma si attir\u00f2 le antipatie dei principali funzionari della Nuova Francia, tra cui il governatore Claude de Beauharnois de Beaumont et de Villechauve e l'intendente Gilles Hocquart.\nNell'estate del 1731 visit\u00f2 la diocesi e ne approfitt\u00f2 per far firmare ai sacerdoti la condanna al giansenismo. In quell'occasione si rese conto delle difficolt\u00e0 materiali di vita dei curati. In seguito chiese al re di Francia di aumentare la decima, ma la richiesta venne rifiutata. Dosquet decise allora di ritornare in Francia per ottenere sia le dimissioni di De Mornay sia la sua venuta in Canada. Il 15 ottobre 1732 si imbarc\u00f2 sulla nave \"Rubis\" dopo aver venduto una parte dei suoi beni materiali poich\u00e9, in caso di rifiuto, non voleva fare il coadiutore in Canada.\nIn Francia Monsignor Dosquet si impegn\u00f2 a chiarire la situazione del seggio vescovile di Qu\u00e9bec. Nell'autunno del 1733 de Mornay rassegn\u00f2 le dimissioni; Dosquet ne prese il posto ottenendo anche delle gratificazioni da parte del re. Accompagnato da un seguito di undici persone, il nuovo vescovo di Qu\u00e9bec parte da La Rochelle il 31 maggio 1734. L'8 agosto 1734 l'arcidiacono del capitolo Eustache Chartier de Lotbini\u00e8re prese possesso del palazzo vescovile a nome di Monsignor Dosquet, il quale arriv\u00f2 a Qu\u00e9bec il 16 agosto. Monsignor Dosquet si stabil\u00ec a Samos, in una villa di Sillery che aveva acquistato nel 1730. La sua residenza era lontana dalla citt\u00e0, ne consegu\u00ec che le relazioni tra il vescovo e il popolo furono scarse, tanto pi\u00f9 che non fece nessuna visita pastorale. Alcune decisioni di Monsignor Dosquet scontentarono i francocanadesi: nel febbraio 1735 revoc\u00f2 per mandamento tutti i poteri che erano stati accordati dal predecessore ai sacerdoti della sua diocesi e, con il pretesto di rimediare ad alcuni abusi, interd\u00ec ai sacerdoti di fasi servire dalle donne durante il presbiterio a meno che non fossero state prossime parenti. Inoltre proib\u00ec agli ecclesiastici di indossare le parrucche e ai maestri di scuola di insegnare in classi con bambini di sesso differente. Nel febbraio 1735 invit\u00f2 ii curati ad insegnare la lingua latina ai bambini che sembravano avere la vocazione ecclesiastica.\nMonsignor Dosquet cap\u00ec subito che era poco stimato dalla popolazione della Nuova Francia. Il 19 ottobre 1735 Dosquet si imbarc\u00f2 sulla nave \"H\u00e9ros\" e torn\u00f2 in Francia per sistemare alcune questioni finanziarie. Certo di non tornare pi\u00f9 a Qu\u00e9bec, port\u00f2 con s\u00e9 il suo personale e ordin\u00f2 alla congrega vescovile di vendere la sua mobilia e, per ripagare i suoi debiti, cedette la villa di Samos al seminario insieme alla met\u00e0 della signoria di Bourgchemin, acquistata da Pierre de Rigaud de Vaudreuil-Cavagnal.\nTornato in Francia, ma ancora vescovo titolare di Qu\u00e9bec, Monsignor Dosquet viaggi\u00f2. Dal 1736 inizi\u00f2 una fitta corrispondenza tra lui e la corte avente come oggetto le sue dimissioni da vescovo di Qu\u00e9bec. Non volendo pi\u00f9 tornare in Canada, Dosquet diede le dimissioni a condizione che il re di Francia gli concedesse dei benefici interessanti. Dopo aver ottenuto le entrate dell'abbazia di Breine, situata nei pressi di Soissons, e sistemata la questione della riparazione del palazzo vescovile di Qu\u00e9bec, firm\u00f2 le sue dimissioni all'inizio del 1739; gli succedette Fran\u00e7ois-Louis de Pourroy de Lauberivi\u00e8re. In seguito visse alternativamente tra Roma e Parigi e divenne vicario dell'arcivescovo di Parigi.\nGenealogia episcopale.\nLa genealogia episcopale \u00e8:"}
{"id": "6170478", "revid": "767487", "url": "https://it.wikipedia.org/wiki?curid=6170478", "title": "Cupid's Fireman", "text": "Cupid's Fireman \u00e8 un film muto del 1923 diretto da William A. Wellman. La sceneggiatura si basa su \"Andy M'Gee's Chorus Girl\", un racconto di Richard Harding Davis pubblicato in \"Van Bibber, and Others\" nel 1892. Il film viene considerato perduto.\nTrama.\nNonostante la madre sia contraria, Andy McGee diventa vigile del fuoco come suo padre, morto in un incendio. Il giovane si innamora di Agnes, una bella ballerina, ma la donna \u00e8 sposata con un ubriacone, che per\u00f2 muore nell'incendio della propria casa; salvata da Andy dalla casa in fiamme, Agnes pu\u00f2 sposare il suo pompiere in seconde nozze.\nProduzione.\nIl film fu prodotto dalla Fox Film Corporation.\nDistribuzione.\nIl copyright del film, richiesto dalla Fox Film Corp., fu registrato l'8 dicembre 1923 con il numero LP19711.\nDistribuito dalla Fox Film Corporation e presentato da William Fox, il film usc\u00ec nelle sale cinematografiche USA il 16 dicembre 1923. In Austria, dove prese il titolo \"Die Frau des Anderen\", fu distribuito nel 1930.\nNon si conoscono copie ancora esistenti della pellicola che viene considerata presumibilmente perduta."}
{"id": "6170479", "revid": "1728", "url": "https://it.wikipedia.org/wiki?curid=6170479", "title": "Collegio elettorale di Adro (Regno di Sardegna)", "text": "Il collegio elettorale di Adro \u00e8 stato un collegio elettorale uninominale del Regno di Sardegna per l'elezione della Camera dei deputati. Istituito sulla base alla legge elettorale del 1859, comprendeva, oltre ad Adro, Palazzolo, Cologne, Coccaglio e Pontoglio.\nDati elettorali.\nNel collegio si svolsero votazioni solo per la VII legislatura. In seguito fu compreso nel collegio elettorale di Chiari.\nVII legislatura.\nIl deputato Giorgini opt\u00f2 per il collegio di Siena il 13 aprile 1860.\nIl deputato Gazzoletti opt\u00f2 per il collegio di Castel San Giovanni il 19 maggio 1860."}
{"id": "6170486", "revid": "729019", "url": "https://it.wikipedia.org/wiki?curid=6170486", "title": "Guerra di Boemia", "text": "La guerra di Boemia ebbe inizio quando il regno di Boemia fu invaso dalla truppe del regno d'Ungheria guidate dal re Mattia Corvino. L'invasione avvenne con il pretesto di riportare la Boemia al cattolicesimo. A quel tempo infatti su quest'ultima regnava il re hussita Giorgio di Pod\u011bbrady. L'invasione di Corvino ebbe ampio successo, conducendo all'acquisizione della parte meridionale e occidentale del paese. Il nucleo comunque della Boemia, con al centro la citt\u00e0 di Praga, non fu mai conquistato. Alla fine sia Mattia Corvino che Giorgio di Pod\u011bbrady si proclamarono re di Boemia, sebbene nessuno dei due avesse acquisito i necessari titoli subordinati. Quando, nel 1471, Pod\u011bbrad mor\u00ec, il suo successore Ladislao II di Boemia continu\u00f2 a combattere contro Corvino. Nel 1478 la Guerra ebbe termine con il trattato di Brno cui segu\u00ec la pace di Olomouc. Quando Mattia Corvino mor\u00ec, nel 1490, Ladislao gli successe sui troni di Boemia e Ungheria.\nContesto.\nAll'inizio del suo regno, Mattia continu\u00f2 la politica del padre J\u00e1nos Hunyadi nella difesa dell'Ungheria, il \"baluardo del cristianesimo\" contro i Turchi. Conducendo una campagna militare ogni anno, si rese conto che nel tardo XV secolo non era pi\u00f9 possibile cacciare gli ottomani dall'Europa.\nAfflitto dai pesanti costi dovuti al fatto di essere confinante con il Sultano e irritato dai suoi vicini cristiani, come l'Imperatore del Sacro Romano Impero Federico III, che spesso interferiva in Ungheria approfittando della sua assenza nelle campagne contro i turchi, Mattia Corvino prese la decisione radicale di accordarsi con i turchi, consentendogli cos\u00ec di volgersi verso ovest.\nLa guerra.\nNel 1468 Mattia inizi\u00f2 una guerra in Boemia, con il pretesto di restituire questa terra al cattolicesimo. Giorgio di Pod\u011bbrady, l'allora re di Boemia, che in passato aveva protetto Mattia, aveva seguito un progetto troppo allettante allorch\u00e9 si era inimicato due papi e si era alienato le simpatie di gran parte dei vicini paesi cattolici.\nMattia occup\u00f2 Moravia e Slesia sottraendole a Pod\u011bbrad e si proclam\u00f2 re di Boemia, tuttavia non riusc\u00ec a togliere Praga agli ussiti. La guerra prosegu\u00ec con il successore di Pod\u011bbrad, Ladislao II, finch\u00e9 quest'ultimo fu costretto nel 1478 a riconoscere le conquiste di Mattia con il trattato di Brno, che fu confermato poco dopo dalla pace di Olomouc.\nMattia Corvino mor\u00ec nel 1490 e gli successe Ladislao II come re sia di Boemia che di Ungheria."}
{"id": "6170488", "revid": "1775883", "url": "https://it.wikipedia.org/wiki?curid=6170488", "title": "All I Do Is Win", "text": "All I Do Is Win \u00e8 un singolo di DJ Khaled, estratto dall'album \"Victory\". Il brano vede la partecipazione dei Rapper T-Pain, Ludacris, Rick Ross, e Snoop Dogg. La canzone \u00e8 stata pubblicata l'8 febbraio del 2010, insieme a \"Put Your Hands Up\". La canzone raggiunse il numero 24 della Billboard Hot 100, e venne certificata triplo disco di platino dalla RIAA. La canzone ha anche un remix, che vede la partecipazione di Rick Ross, Busta Rhymes, Diddy, Nicki Minaj, Fabolous, Jadakiss, Fat Joe, Swizz Beatz, e T-Pain. \nNell'episodio del cartone animato Ducktales \"Il mistero degli 87 centesimi\" viene ballata dal personaggio Cuordipietra Famedoro."}
{"id": "6170490", "revid": "228587", "url": "https://it.wikipedia.org/wiki?curid=6170490", "title": "If I Was You (OMG)", "text": "If I Was You (OMG) \u00e8 un singolo del gruppo hip hop statunitense Far East Movement, pubblicato nel 2011 ed estratto dall'album \"Free Wired\". Il brano, coscritto da Bruno Mars, vede la partecipazione del rapper Snoop Dogg."}
{"id": "6170492", "revid": "110157", "url": "https://it.wikipedia.org/wiki?curid=6170492", "title": "Quadrato di veridizione", "text": "Il quadrato della veridizione \u00e8 una particolare occorrenza del quadrato semiotico che articola la categoria semantica della verit\u00e0 e della veridicit\u00e0 all'interno di un enunciato o di un testo.\nLa veridizione.\nIl quadrato della veridizione \u00e8 stato introdotto per la prima volta all'interno dello Schema Narrativo Canonico delineato dal semiologo francese Algirdas Julien Greimas, all'interno della scuola della semiotica generativa.\nCon veridizione si intende una particolare modalit\u00e0, vale a dire una particolare forma di relazione tra un soggetto e un predicato in un enunciato. \nQuesta categoria \u00e8 articolata su un quadrato semiotico in cui i due contrari sono l'essere ed il sembrare. \nLe diagonali, detti \"schemi\", evidenziano due tipi di relazione:\nL'articolazione della veridizione risiede nei lati del quadrato: \nIl quadrato della veridizione in semiotica narrativa.\nLa veridizione costituisce un'isotopia narrativa autonoma che istituisce la verit\u00e0 intrinseca del racconto. \nQuesta isotopia pu\u00f2 manifestarsi a livello narrativo su diversi gradi di complessit\u00e0: "}
{"id": "6170494", "revid": "834", "url": "https://it.wikipedia.org/wiki?curid=6170494", "title": "Major Distribution", "text": "Major Distribution \u00e8 un singolo del rapper statunitense 50 Cent, pubblicato nel 2013 e interpretato insieme a Snoop Dogg e Young Jeezy."}
{"id": "6170499", "revid": "1699816", "url": "https://it.wikipedia.org/wiki?curid=6170499", "title": "Dynamite (Afrojack)", "text": "Dynamite \u00e8 un singolo del DJ olandese Afrojack, pubblicato nel 2014 e interpretato insieme al rapper statunitense Snoop Dogg. Il brano \u00e8 stato estratto dall'album \"Forget the World\"."}
{"id": "6170500", "revid": "124123", "url": "https://it.wikipedia.org/wiki?curid=6170500", "title": "Jean Dufay", "text": "Biografia.\nPrese parte alla prima guerra mondiale durante la quale fu ferito. Dopo la guerra riprese gli studi laureandosi e divenendo docente di matematica in diversi Licei. Inizi\u00f2 a studiare la luminescenza del cielo notturno e la costituzione dell'alta atmosfera, preparando la tesi di dottorato, che acquis\u00ec nel 1928, su ispirazione di Charles Fabry e avendo come referente Jean Cabannes Nel 1929 divent\u00f2 assistente astronomo presso l\u2019Osservatorio di Lione del quale fu direttore dal 1933 fino alla data del suo pensionamento nel 1966. Nel 1936 fu nominato direttore del nuovo Osservatorio dell'Alta Provenza rimanendovi in carica fino al 1965.\nContributi scientifici.\nSi interess\u00f2 a studi sulla corona solare di cui studi\u00f2 la polarizzazione in diversi domini dello spettro elettromagnetico. Si occup\u00f2 di spettroscopia e spettrofotometria stellare studiando, in particolare nel 1934, lo spettro di \"Nova Herculis\" e della sua evoluzione successiva alla esplosione nonch\u00e9 quelli di altre novae e supernovae. Si occup\u00f2 anche di spazio interstellare studiandone l'assorbimento. I suoi studi della regione centrale della Via Lattea con osservazioni a lunghezze nell'infrarosso potrtarono a riconoscere una zona ricca di stelle in formazione.\nOnorificenze.\nA Jean Claude Barth\u00e9lemy Dufay la UAI ha intitolato il cratere lunare Dufay."}
{"id": "6170501", "revid": "964734", "url": "https://it.wikipedia.org/wiki?curid=6170501", "title": "Scerpa", "text": ""}
{"id": "6170512", "revid": "965985", "url": "https://it.wikipedia.org/wiki?curid=6170512", "title": "We Up", "text": "We Up \u00e8 un singolo del rapper statunitense 50 Cent, pubblicato nel 2013 e interpretato insieme a Kendrick Lamar."}
{"id": "6170513", "revid": "12458", "url": "https://it.wikipedia.org/wiki?curid=6170513", "title": "Bilbao Basket", "text": ""}
{"id": "6170514", "revid": "965985", "url": "https://it.wikipedia.org/wiki?curid=6170514", "title": "Don't Worry 'Bout It", "text": "Don't Worry 'Bout It \u00e8 un singolo del rapper statunitense 50 Cent, pubblicato nel 2014 ed estratto dall'album \"Animal Ambition\". Il brano vede la partecipazione di Yo Gotti."}
{"id": "6170516", "revid": "767487", "url": "https://it.wikipedia.org/wiki?curid=6170516", "title": "Hold On (50 Cent)", "text": "Hold On \u00e8 un singolo del rapper statunitense 50 Cent, pubblicato nel 2014 ed estratto dall'album \"Animal Ambition\"."}
{"id": "6170541", "revid": "965985", "url": "https://it.wikipedia.org/wiki?curid=6170541", "title": "Pilot (50 Cent)", "text": "Pilot \u00e8 un singolo del rapper statunitense 50 Cent, pubblicato nel 2014 ed estratto dall'album \"Animal Ambition\"."}
{"id": "6170542", "revid": "965985", "url": "https://it.wikipedia.org/wiki?curid=6170542", "title": "Smoke (50 Cent)", "text": "Smoke \u00e8 un singolo del rapper statunitense 50 Cent, pubblicato nel 2014 ed estratto dall'album \"Animal Ambition\". Il brano vede la partecipazione del cantante Trey Songz."}
{"id": "6170548", "revid": "31886", "url": "https://it.wikipedia.org/wiki?curid=6170548", "title": "Bernhard H. Dawson", "text": "Studi\u00f2 presso l'Universit\u00e0 del Michigan. Nel 1912 si rec\u00f2 in Argentina per accompagnare William Hussey, allora direttore dell'Osservatorio della Universit\u00e0 del Michigan, che aveva accettato di dirigere l'Osservatorio Astronomico di La Plata. Acquis\u00ec la cittadinanza argentina per rimanere per sempre in questo paese e per tornare negli Stati Uniti solo per completare gli studi e per sposarsi. Dal 1913 lavor\u00f2 presso l'Osservatorio Astronomico di La Plata. Nel 1929 fu cofondatore della associazione argentina \"Amigos de la Astronomia\". Nel 1933 consegu\u00ec il dottorato (Ph.D.) nel Michigan, con una tesi dal titolo \"Il sistema 1000 Beta Delta Plus 31\". Fu professore alla Universit\u00e0 Nazionale di San Juan dal 1948 fino al 1955. \nL'8 novembre, 1942 osserv\u00f2 una nova (Nova Puppis 1942) nella costellazione Puppis. Nel 1948 si trasfer\u00ec nella provincia di San Juan dove, insieme ad altri astronomi, contribu\u00ec alla realizzazione dell\u2019Osservatorio Astronomico Felix Aguilar. Nel 1955 ritorn\u00f2 a La Plata per assumere la direzione dell\u2019osservatorio di quella citt\u00e0 fino al 1957. I suoi principali contributi scientifici sono attribuibili allo studio delle stelle binarie, delle stelle variabili, degli asteroidi e delle comete nel cielo meridionale. Nel 1958 fu nominato primo presidente dell'Associazione Argentina di Astronomia.\nA Bernhard Hildebrand Dawson la UAI ha intitolato il cratere lunare Dawson. "}
{"id": "6170557", "revid": "1543377", "url": "https://it.wikipedia.org/wiki?curid=6170557", "title": "Aleksandr Vedernikov", "text": "Biografia.\nIl padre, Aleksandr Filipovi\u010d Vedernikov (\u0412\u0435\u0434\u0435\u0440\u043d\u0438\u043a\u043e\u0432, \u0410\u043b\u0435\u043a\u0441\u0430\u043d\u0434\u0440 \u0424\u0438\u043b\u0438\u043f\u043f\u043e\u0432\u0438\u0447), era un basso al Teatro Bol'\u0161oj, e la madre professoressa di organo al Conservatorio di Mosca.\nVedernikov studi\u00f2 al Conservatorio di Mosca sotto Mark Ermler, e dopo il diploma divenne direttore dello Stanislavski and Nemirovich-Danchenko Moscow Academic Music Theatre dal 1988 al 1991. Fu assistente direttore di Vladimir Fedoseev alla Tchaikovsky Symphony Orchestra of Moscow Radio dal 1988 al 1995. Nel 1995 fond\u00f2 l'Orchestra Sinfonica Filarmonica ed \u00e8 stato il suo direttore artistico e direttore principale fino al 2004.\nVedernikov divenne direttore musicale del Teatro Bolshoi nel 2001. Era sotto contratto fino al 2010, ma nel luglio 2009 si dimise il primo giorno di un tour estivo con la compagnia, adducendo dissapori con la direzione.\nAl di fuori della Russia, Vedernikov divenne direttore principale della Orchestra Sinfonica di Odense nel 2009, con un contratto iniziale di 3 anni. Nel giugno 2011, il suo contratto iniziale con l'Odense fu esteso fino al 2014. Nel novembre 2016, il Teatro reale danese (\"Det Kongelige Kapel\") annunci\u00f2 la nomina di Vedernikov come suo prossimo direttore principale, con efficacia a partire dalla stagione 2017-2018.\nVedernikov registr\u00f2 per etichette prestigiose come Pentatone, Hyperion e Naive.\nMor\u00ec nell'ottobre del 2020, vittima del Covid-19. Aveva 56 anni. "}
{"id": "6170558", "revid": "73843", "url": "https://it.wikipedia.org/wiki?curid=6170558", "title": "Giro delle Fiandre 1923", "text": "Il Giro delle Fiandre 1923, settima edizione della corsa, fu disputato il 18 marzo 1923, per un percorso totale di 243\u00a0km. Fu vinto dallo svizzero Heiri Suter, al traguardo con il tempo di 9h16'15\", alla media di 26,210\u00a0km/h, davanti a Charles Deruyter e Albert Dejonghe.\nI ciclisti che partirono da Gand furono 86 mentre coloro che tagliarono il traguardo, sempre a Gand, furono 43."}
{"id": "6170560", "revid": "287204", "url": "https://it.wikipedia.org/wiki?curid=6170560", "title": "G\u00f3rki Wielkie", "text": "G\u00f3rki Wielkie \u00e8 un villaggio nel comune di Brenna, del distretto di Cieszyn, parte del voivodato della Slesia dal 1999, mentre dal 1975 al 1998 ha fatto parte del voivodato di Bielsko-Bia\u0142a al sud della Polonia. \u00c8 situato nelle regione di interesse storico della Slesia di Cieszyn. Ricopre una superficie di 14,67 km\u00b2.\nIl nome del villaggio G\u00f3rki Wielkie \u00e8 stato usato per la prima volta in un documento in latino chiamato \"Liber fundationis episcopatus Vratislaviensis\" del 1305 circa, come Gorki villa vlodari. Politicamente il villaggio apparteneva inizialmente al Ducato di Teschen, formato nel 1290 nel processo di frammentazione feudale della Polonia e fu governato da un ramo locale della dinastia dei Piast. Nel 1327 il ducato divenne parte del Regno di Boemia, che dopo il 1526 entr\u00f2 a far parte della Monarchia asburgica.\nDa 1417 G\u00f3rki Wielkie \u00e8 di priopriet\u00e0 della dinastia Pi\u0119\u0107lat\u00f3w. Nel 1447 Andrzej Pi\u0119\u0107lat vende G\u00f3rki Wielkie a Piotr Ramsza. Poi G\u00f3rki Wielkie diventa di priopriet\u00e0 dei casati G\u00f3recki (1521-1697), Bludowski (1697-1734) e infine Marklowski (1734-1802).\nIl villaggio diviene sede di una parrocchia cattolica, la Chiesa di Ognissanti a G\u00f3rki Wielkie, menzionata nel registro dei pagamenti Obolo di San Pietro dal 1447, tra le 50 parrocchie del Decanato di Teschen come Gorky.\nLa riforma protestante si diffonde nel Ducato di Teschen a partire dal 1540, e la chiesa cattolica locale \u00e8 rilevata dai luterani. La chiesa viene successivamente rilevata da una commissione speciale e restituita alla Chiesa cattolica romana il 18 Aprile 1654.\nG\u00f3rki Wielkie sorge sul canale Brennica.\nNel 1922, una villa appartenente alla casate dei Marklowski viene acquistata da Tadeusz Kossak, fratello gemello di Wojciech Kossak, appartenente alla nota famiglia di artisti-pittori. Wojciech Kossak vive nella villa assieme alla figlia di Tadeusz Kossak, Zofia Kossak Szczucka, nota scrittrice. Ivi si trova ora un museo dedicato alla vita di Zofia Kossak Szczucka. La tomba della scrittrice si trova nel cimitero locale del villaggio.\nNel 1931, sulla collina Bucze (417 metri) viene fondata la federazione dello scautismo polacco. Dopo la seconda guerra mondiale, sulla collina viene costruito un sanatorio tubercolare infantile."}
{"id": "6170562", "revid": "486946", "url": "https://it.wikipedia.org/wiki?curid=6170562", "title": "Foresta di Darkwood (luogo)", "text": ""}
{"id": "6170565", "revid": "767487", "url": "https://it.wikipedia.org/wiki?curid=6170565", "title": "Campionati di flag football in Asia", "text": "In Asia si giocano regolarmente campionati di flag football dagli anni '90 del XX secolo."}
{"id": "6170567", "revid": "767487", "url": "https://it.wikipedia.org/wiki?curid=6170567", "title": "The Vagabond Trail", "text": "The Vagabond Trail \u00e8 un film muto del 1924 diretto da William A. Wellman. La sceneggiatura si basa su \"Donnegan\", romanzo di George Owen Baxter pubblicato a New York nel 1923. \u00c8 ritenuto un film perduto.\nTrama.\nDonnegan \u00e8 diventato un vagabondo andando alla ricerca del fratello scomparso. Un giorno, scoperto mentre sta viaggiando su un treno merci, rimane ferito quando viene buttato gi\u00f9 dal treno in corsa. L'uomo viene raccolto dal colonnello Macon e da sua figlia Lou che si prendono cura di lui. Ormai guarito, Donnegan scopre che Lord Nick, il fidanzato di Lou e socio disonesto di Macon, \u00e8 proprio suo fratello. Messo davanti alle sue responsabilit\u00e0, Lord Nick si pente, rinunciando a Lou per Donnegan e restituendo il maltolto al colonnello.\nProduzione.\nIl film fu prodotto dalla Fox Film Corporation.\nDistribuzione.\nIl copyright del film, richiesto dalla Fox Film Corp., fu registrato il 9 marzo 1924 con il numero LP20035.\nDistribuito dalla Fox Film Corporation, il film usc\u00ec nelle sale cinematografiche statunitensi il 9 marzo 1924.\nNon si conoscono copie ancora esistenti della pellicola che viene considerata presumibilmente perduta."}
{"id": "6170598", "revid": "287204", "url": "https://it.wikipedia.org/wiki?curid=6170598", "title": "I ricordi e le persone", "text": "I ricordi e le persone \u00e8 un album di Roberto Kunstler e Sergio Cammariere con, a supporto del prolifico duo, la Stress Band composta da Alberto Botta alla batteria e Daniele De Salvo alla chitarra. Pubblicato dall'etichetta discografica Virgin Dischi nel 1993, segna l'inizio della lunga e prolifica collaborazione tra il paroliere romano ed il cantautore calabrese."}
{"id": "6170608", "revid": "1305772", "url": "https://it.wikipedia.org/wiki?curid=6170608", "title": "Ludus Matutinus", "text": "Il Ludus Matutinus era l'edificio dell'antica Roma, collocato in prossimit\u00e0 del Colosseo, nella valle tra l'Esquilino e il Celio, dove i \"bestiarii\" si esercitavano nei combattimenti con gli animali selvatici, le \"venationes\". Nei Cataloghi regionari \u00e8 indicato fra gli edifici della II regione augustea.\nFu una delle quattro caserme (\"ludi\") costruite da Domiziano (comprendenti anche il \"Magnus\", il \"Gallicus\" e il \"Dacicus\").\nNon vi sono resti visibili delle strutture di questo \"ludus\".\nStoria.\nIl \"Ludus Matutinus\" fu istituito da Domiziano come palestra per l'addestramento dei combattenti (\"bestiarii\") e degli animali selvatici impegnati nei giochi noti con il nome di \"venationes\". La scuola era diretta da un procuratore di rango equestre nominato dall'imperatore.\nOrigine del nome.\nIl \"Ludus Matutinus\" \u00e8 cos\u00ec chiamato perch\u00e9 le \"venationes\" (combattimenti con animali), che vi si svolgevano, avevano luogo all'alba (i combattimenti fra gladiatori avvenivano invece al pomeriggio).\nDescrizione.\nLa struttura del \"Ludus Matutinus\" doveva essere analoga a quella del \"Ludus Magnus\", vale a dire con un'arena circondata da una cavea, il tutto inserito in un ambiente rettangolare porticato.\nUbicazione.\nIl \"Ludus Matutinus\" era ubicato a sudest del Colosseo e a sud del \"Ludus Magnus\", tra il tempio del Divo Claudio sul Celio e l'antica via del \"vicus Capitis Africae\", dove furono viste le fondazioni ellittiche della \"cavea\" in scavi effettuati nel 1938.\nSembra essere stato realizzato sopra un edificio pi\u00f9 antico, forse il \"ludus bestiarius\" citato da Seneca.\nGli altri \"ludi\".\nGli altri \"ludi\" costruiti da Domiziano furono:\nOrazio cita, intorno al 10 a.C., un \"ludus Aemilius\", una caserma di gladiatori appartenuta ad un membro della \"gens Aemilia\" e di incerta collocazione, pi\u00f9 tardi trasformata in uno stabilimento termale (\"balneus Polycleti\")."}
{"id": "6170610", "revid": "831312", "url": "https://it.wikipedia.org/wiki?curid=6170610", "title": "Anthony Delaplace", "text": "Carriera.\nProfessionista dal 2010 con la Saur-Sojasun, dopo un periodo da stagista nella medesima squadra a fine 2009, coglie la sua prima vittoria in quella stessa stagione, imponendosi nella seconda tappa del Tour de l'Avenir. L'anno successivo vince la sua prima classica, La Poly Normande. nel 2017 si aggiudica la prima frazione e la classifica generale del Tour de Normandie."}
{"id": "6170612", "revid": "124123", "url": "https://it.wikipedia.org/wiki?curid=6170612", "title": "Moti Musadilal", "text": "Carriera.\nHa allenato la Nazionale di calcio delle Figi nel 1979."}
{"id": "6170613", "revid": "110157", "url": "https://it.wikipedia.org/wiki?curid=6170613", "title": "Museo degli Alpini", "text": "Il Museo degli Alpini di Bassano del Grappa, fondato nel 1950, \u00e8 un museo dedicato alla raccolta di reperti e testimonianze della Prima guerra mondiale.\nOffre al visitatore l'opportunit\u00e0 di rivivere la memoria legata alla Grande guerra attraverso un percorso che richiama storia, valori, sentimenti e gesta degli Alpini. Si trova nel seminterrato della \"Taverna degli Alpini\" di Bassano del Grappa situata nelle immediate vicinanze del Ponte Vecchio (degli Alpini) ed \u00e8 tappa importante di una visita esaustiva nel territorio Bassanese.\nAll'interno del museo, gestito direttamente dalla sezione locale dell'ANA Monte Grappa, sono conservati alcuni reperti della Prima guerra mondiale; tali cimeli provengono prevalentemente dall'altopiano di Asiago, dal Monte Grappa e da donazioni private.\n\u00c8 possibile vedere oltre ad oggetti (elmetti, bombe, schegge, reticolati) anche foto d'epoca, manoscritti ed alcuni dei fogli che il poeta Gabriele D'Annunzio gett\u00f2 sulla citt\u00e0 di Vienna durante la sua azione propagandistica nell'agosto del 1918 ricordata come \"volo su Vienna\".\nStoria.\nIl museo \u00e8 nato dalla volont\u00e0 dell'Associazione Nazionale degli Alpini \"ANA Monte Grappa\", sezione di Bassano del Grappa, di creare un luogo dedicato ai loro colleghi che hanno affrontato con coraggio l'esperienza della Prima guerra mondiale. Il museo racchiude un patrimonio di cultura e valori da non disperdere per poter tramandare il ricordo di avvenimenti che hanno segnato la coscienza degli italiani.\nL'inaugurazione del Museo degli Alpini risale al 1\u00ba ottobre 1950, due anni dopo l'adunata nazionale degli Alpini che ha visto protagonista la stessa citt\u00e0 di Bassano del Grappa; nello stesso periodo viene ricostruito il Ponte degli Alpini (Ponte di Bassano) ed \u00e8 proprio qui che il presidente della Sezione Alpini, il colonnello Bruno Solagna, decide di adibire uno spazio alla raccolta di documenti e altro materiale sul ponte di Bassano.\nIl museo prende vita con pochi pezzi, soprattutto riviste, foto, ritagli di giornale e medaglie per ricordare la storia del Ponte degli Alpini, mentre tra il 1970 ed il 1990 si assiste ad un aumento del numero di reperti grazie alla volont\u00e0 degli Alpini Marco Tosin e Angelo Verin. La ricerca e la collocazione dei cimeli prosegue negli anni a seguire e vede l'incremento di oggetti sempre pi\u00f9 diversificati.\nNel 2000 Lucio Gambaretto diventa il nuovo responsabile del museo e provvede ad effettuare interventi di ristrutturazione e ampliamento dei locali, con la collaborazione degli Alpini e di altre figure (Goffredo Pogliani, Amedeo Parolin e Silvio Forin). Gli spazi adibiti non appaiono pi\u00f9 sufficienti a contenere tutti i pezzi della collezione, incrementata notevolmente col passare degli anni, ragion per cui si provvede nel 2002 ad iniziare i lavori per poter recuperare anche il piano interrato dell'edificio. Quest'ultimo era stato allagato dopo l'alluvione del 1966 e si trovava in condizioni disastrose, ma grazie all'aiuto di numerosi soci venne recuperato, sistemato e divenne nuovamente funzionale ed utilizzabile. Cos\u00ec, con i nuovi spazi espositivi, nel 2003 il museo venne riaperto, la collezione si arricch\u00ec di cimeli e reperti di grande valore storico, soprattutto quelli relativi alle gesta delle penne nere durante la guerra. Di grande importanza \u00e8 il medagliere del generale Amedeo De Cia, combattente nella guerra di Libia e nella Prima e Seconda guerra mondiale; fu in prima linea sul fronte della battaglia di Vittorio Veneto e primo comandante della Scuola allievi ufficiali di complemento Alpini Bassano.\nAll'interno del museo sono attualmente presenti cimeli storici, ma soprattutto oggetti di vita quotidiana utilizzati dagli Alpini durante la guerra. Attraverso la visita al museo si vuole evocare nella mente del visitatore l'idea di non ritorno rispetto alla tragedia della guerra in modo che sia da monito perch\u00e9 non venga pi\u00f9 ripetuta e che si sviluppi un senso di comune appartenenza alla comunit\u00e0 umana che porti ad evitare il passato che \u00e8 stato, verso la costruzione di un futuro migliore.\nDescrizione.\nIl museo si sviluppa su due piani sotterranei a cui si accede attraverso la \"Taverna degli Alpini\". \nAll'interno del museo si trovano 29 bacheche, ciascuna contenente oggetti e materiale specifico.\nAl primo piano sotterraneo si trovano le bacheche numerate dall'1 al 25, mentre per visionare le bacheche 26, 27, 28 e 29 \u00e8 necessario scendere al piano inferiore (ultimo locale sotterraneo).\nCollezioni.\nBacheca 1: si trova una raccolta di medaglie di tutte le adunate dell'Associazione Nazionale Alpini dal 1920 in poi, inoltre sono presenti dei ricordi dell'inaugurazione per la ricostruzione del Ponte degli Alpini avvenuta nell'anno 1948.\nBacheca 2: si trova una collezione di ramponi da ghiaccio ed alcune racchette da neve.\nBacheca 3: si trovano onorificenze, decorazioni, cimeli personali appartenenti al generale di Divisione Amedeo De Cia, valoroso ufficiale degli Alpini che partecip\u00f2 a tre guerre: guerra italo-turca, Prima guerra mondiale, Seconda guerra mondiale.\nBacheca 4: sullo sfondo \u00e8 esposta una bandiera con la stella rossa nel mezzo, tale reperto risale alla fine della Seconda guerra mondiale sul fronte della Venezia Giulia. Sulla bacheca ci sono delle fotografie che testimoniano la campagna di Russia e diverse cartoline reggimentali d'epoca.\nBacheca 5: sono presenti delle lettere scritte dagli Alpini impegnati al fronte, sono espressione di valori e sentimenti di persone ormai rassegnate. Lo stile di questi scritti \u00e8 sobrio e semplice.\nBacheca 6: sono contenute delle maschere per la protezione da attacchi chimici o batteriologici. Le maschere sono dotate di particolari filtri ai carboni attivi per salvaguardare le vie respiratorie. \nBacheca 7: si trovano delle gavette da due litri, realizzate per le truppe alpine. Nella parte inferiore della bacheca \u00e8 presente l'attestato di conferimento della medaglia di bronzo al valor militare rilasciato al sergente maggiore Palmiro Celli disperso in Russia nel dicembre del 1942. Egli guid\u00f2 gli Alpini in un contrassalto che favor\u00ec lo sganciamento delle truppe russe del reparto al quale apparteneva.\nBacheca 8: \u00e8 dedicata al conforto religioso che i cappellani militari portavano ai soldati. Si pu\u00f2 trovare un altare da campo, in cui \u00e8 presente una valigia per custodire gli oggetti sacri. In alto a sinistra si trova una preghiera dell'Alpino.\nBacheca 9: \u00e8 presente il busto del colonnello Rodolfo Pisaro, comandante del 7\u00ba Reggimento Alpini caduto sul fronte greco nell'inverno del 1940, al quale venne conferita una medaglia d'oro al valor militare. La bacheca contiene anche alcuni \"triboli\" (cuspidi metalliche sparse sul terreno per contrastare l'avanzata del nemico), diversi tipi di manette, un binocolo e alcuni oggetti rinvenuti dagli scavi sul Monte Grappa.\nBacheca 10: sopra la bacheca \u00e8 posizionato il busto del maresciallo Gaetano Giardino, il quale diresse le operazioni militari sul massiccio del Grappa durante la Grande guerra. All'interno della bacheca sono custodite due pistole automatiche, un revolver inglese, un revolver e delle fibbie austriache e due pistole lanciarazzi da segnalazione.\nBacheca 11: la bacheca contiene sciabole italiane e austriache, di cui una appartenuta al maggiore Giovan Battista Morello caduto nel 1916, elmetti germanici, medaglie e granate di artiglieria. Al tempo dello scoppio del conflitto nessuno possedeva elmetti in acciaio, ma di cuoio bollito e feltro. Subito fu nota l'inadeguatezza di questi materiali e tutti si dotarono dell'elmo in metallo: gli austriaci adottarono quello dei tedeschi, mentre gli italiani il modello \"Adrian\" francese. Inoltre, si pu\u00f2 notare un elmetto dotato di tela antiriflesso in quanto il metallo poteva risplendere alla luce del sole e svelare la posizione del soldato.\nAl piano inferiore, vi sono alcune granate di artiglieria di cui sono interessanti i congegni a tempo che permettevano lo scoppio dei proiettili prima che toccassero terra massimizzando l'effetto delle stesse.\nBacheca 12: contiene baionette e armi da fuoco austriache ed italiane. Al piano di mezzo si trova un Elmetto Adrian Mod. 16 con insegna cecoslovacca, in quanto l'esercito austriaco era multietnico. Nel 1917 ci fu una disgregazione nazionalistica per cui molti soldati finirono per combattere nell'esercito italiano. Reparti cecoslovacchi vi erano anche in Russia e Francia. Grazie a loro vi fu il riconoscimento della Cecoslovacchia come stato indipendente fra i vincitori della Prima guerra mondiale. Al piano sottostante troviamo fucili inglesi, austriaci, statunitensi.\nBacheca 13: troviamo vari tipi di bombe a mano italiane e austriache. Alcuni di questi ordigni si potevano lanciare con il fucile introducendo un lungo codolo ad asta nella canna e utilizzando come propellente una cartuccia priva di ogiva. Al piano di mezzo vi sono un elmetto italiano, una giberna a bandoliera per le munizioni del moschetto, giberne per fanteria, carabine austriache e francesi e baionetta italiana.\nBacheca 14: contiene cimeli delle guerre coloniali dalla fine del 1800, segnate dalla sconfitta di Adua, alla Seconda guerra mondiale sui fronti dell'Africa. Si trovano: granate, lampioncini di carta per il compleanno della Regina Margherita, scudo e sciabola abissina, due coltelli somali chiamati \"bilbao\", varie fotografie coloniali, una lancia completa di asta e contrappeso con punte eritree e abissine, due fasce coloniali in lana, una cartolina del principe Amedeo.\nBacheca 15: al piano superiore vi sono sei mazze ferrate austriache di diversi modelli, in uso presso speciali truppe d'assalto dopo attacchi con gas vescicanti o soffocanti. Nel piano sottostante vi sono materiali e attrezzi da trincea della Prima guerra mondiale: pinze tagliareticolati, picozzino e badile italiani, badile austriaco e tedesco, punta a trivella elicoidale per fare i buchi nel terreno e metterci i pali per i reticolati, uno spezzone di reticolato, una cassetta d'ordinanza di un ufficiale.\nAppese alla parete vi sono una seria di fotografie relative alla Scuola allievi e ufficiali (Bersaglieri e Alpini) di Bassano (1934-1943) con sede alla caserma \"Montegrappa\". Molti di loro, caduti in battaglia, sono stati insigniti di decorazione al valore militare. Si trovano anche un campionario di vari tipi di reticolato ed una stampa rappresentante lo schieramento dei reparti italiani e turchi nella battaglia per la conquista di Tripoli (1911-1912). \nBacheca 16: \u00e8 rappresentato un Alpino mortaista in Russia, il quale indossa un'uniforme invernale di panno e un cappotto foderato con la pelliccia di pecora. Ai piedi calza dei sovrascarponi composti da una suola in legno e da una tomaia in pelle di pecora. L'equipaggiamento individuale era caratterizzato da moschetto, baionetta, bomba a mano. Vi era un biglietto in tasca del giubbotto con il nome del possessore in modo che si potesse sapere a chi apparteneva in quanto il materiale dello stesso aveva un alto valore. Vi sono poi moschetti, mitragliatrici, un mortaio Brandt completo di puntamento, zaioni, scale e corde e piccozza.\nBacheca 17: dedicata all'aspirante ufficiale Antonio Ciamarra, medaglia d'oro al valore militare. Durante l'assalto alla posizione difensiva nel Monte Tomba l'ufficiale anche se ferito riusc\u00ec a condurre il suo plotone alla postazione nemica. La bacheca contiene: il medagliere dell'ufficiale e la medaglia d'oro \"sostitutiva\" (in quanto durante il regime fascista era stato richiesto il ritiro dell'oro), la sciabola, lettere e ruolino (elenco componenti plotone), piastrina di riconoscimento.\nBacheca 18: contiene quattro giacche di particolare pregio. Una giacca \u00e8 di panno blu scuro, primo modello indossato dalle truppe da montagna (1983); uno spencer da ufficiale, con accessori in astrakan (1938); una giacca austriaca da sottufficiale di artiglieria; una giacca da tenente degli Alpini, appartenuta a un bassanese che combatt\u00e9 sul Monte Nero durante la prima guerra mondiale ed il suo cappello da Alpino. Ancora una bicicletta da Bersagliere, una serie di cappelli Alpini, un elmo e una tromba con drappella del Gruppo Artiglieria \"Val Tagliamento\".\nBacheca 19: si trovano oggetti appartenuti alle medaglie d'oro tenente Efrem Reatto, che cadde nel combattimento di Amba Work nel 1936, e del sottotenente Ivo Scapolo, morto nel 1940 sul fronte greco-albanese.\nBacheca 20: nel primo scomparto da destra abbiamo un'uniforme nera di gala del colonnello Sergio Simionato corredata di berretto, spalline metalliche dorate, fascia di seta azzurra, sciabola, bandoliera dorata con giberna di artiglieria, mantello azzurro, distintivo di promozione per meriti di guerra, nastrini indicanti le campagne di guerra, distintivo per ferita di guerra. Sopra sono esposte coppie di spalline differenti e di epoche diverse. Nel secondo scomparto da destra abbiamo l'uniforme da capitano degli Alpini, i gradi sono esposti sulle spalline invece che sui polsi; nastrini che attestano la partecipazione a varie campagne della Grande Guerra, elmetto, cinturone. Nel terzo scomparto da destra, abbiamo un Alpino in uniforme mimetica per terreno innevato, con giubba e pantaloni bianchi, cappuccio, passamontagna, occhiali; due grosse giberne da munizioni; corda, sci e piccozza. Nel quarto scomparto da destra, vi \u00e8 un Alpino in uniforme invernale grigioverde della Prima guerra mondiale, \u00e8 di panno con pantaloni al ginocchio e mantellina. Aveva fasce dette \"mollettiere\" al posto dei calzettoni. Lungo alpenstock per terreni ripidi e per tirare con il fucile da posizione eretta.\nBacheca 21: costituita da 3 piani; nel piano superiore si trovano un casco da bersagliere e urne con sabbia del deserto, a ricordare la battaglia di El Alamein, oltre a un pugnale, due binocoli e alcune granate italiane. Nel piano di mezzo ci sono alcuni reperti della campagna di Russia mentre nella parte inferiore sono situati due elmetti germanici ed altri reperti relativi agli anni 1943-1945.\nBacheca 22: dedicata alla Resistenza, contiene tra gli oggetti un editto tedesco, un foglio di uscita dal campo di transito di Bolzano, una casacca da internato in campo di sterminio tedesco ed un quadretto dedicato al colonnello Giacomo Fincato da Enego. Si trovano nella parte inferiore alcuni fucili mitragliatori inglesi Sten e Bren, un fucile mitragliatore italiano Breda Mod. 37 e attestati di riconoscimento al capitano Benedetto De Beni.\nBacheca 23: come la bacheca 22, anche questa contiene reperti che ricordano il periodo della Resistenza.\nBacheca 24: nella parte superiore sono riposti reperti relativi alla Prima guerra mondiale, tra cui caricatori per fucili e armi automatiche, una cassetta porta-munizioni austriaca, buoni del tesoro ed una copia del \"Corriere della Sera\" con l'annuncio dell'affondamento del transatlantico statunitense Lusitania, avvenuto il 9 maggio 1915. Sono esposti alla parete un quadro del pilota bassanese tenente dell'artiglieria da montagna Edoardo Velo e il primo manifesto di chiamata alle armi (agosto 1914).\nBacheca 25: contiene reperti simili di origine italiana, austriaca, tedesca e inglese; di particolare interesse \u00e8 l'unico elmetto di progettazione tedesca, il \"Berdorf\", che vede tra i suoi progettisti l'ingegnere Augusto Westen, fondatore della Smalteria Metallurgica Veneta (Bassano 1925), attuale Baxi. \nBacheca 26: sono situate al suo interno uniformi indossate da diverse figure (ufficiale degli Alpini, ufficiale del Genio ecc.). Tra queste si evidenzia la presenza di un'uniforme statunitense della Grande guerra per ambulanziere della Croce Rossa; un reparto USA della stessa si trovava presso C\u00e0 Erizzo a Bassano. Vi prest\u00f2 servizio Ernest Hemingway e trasse da qui ispirazione per il romanzo \"Addio alle armi\".\nBacheca 27: si trovano vecchi gagliardetti dei gruppi ANA del Bassanese.\nBacheca 28: rappresentazione di una sentinella in alta montagna con indumenti pesanti per ripararsi dal freddo ed un fucile con baionetta; oltre ad altri oggetti quali un apparato per segnalazioni ottiche ad acetilene, fornellini scaldarancio e vivande, una tavola incisa.\nBacheca 29: al suo interno si trovano medicinali e materiali di medicazione e pronto soccorso, ferri chirurgici e attrezzature per l'immobilizzazione degli arti, un tavolo operatorio di circostanza e barelle per i feriti. Bacheca interamente dedicata ad aspetti sanitari."}
{"id": "6170620", "revid": "110157", "url": "https://it.wikipedia.org/wiki?curid=6170620", "title": "Wahre Helden", "text": "Whare Helden \u00e8 l'album di debutto del gruppo medieval rock tedesco Schandmaul, pubblicato il 1\u00ba giugno 1999 dalla F.A.M.E. Recording e prodotto dal gruppo assieme a Hubsi Widmann."}
{"id": "6170648", "revid": "659058", "url": "https://it.wikipedia.org/wiki?curid=6170648", "title": "Corendon Kinheim", "text": ""}
{"id": "6170649", "revid": "1869172", "url": "https://it.wikipedia.org/wiki?curid=6170649", "title": "Pace di Olomouc", "text": "La pace di Olomouc fu firmata tra il re d'Ungheria Mattia Corvino e quello di Boemia Ladislao II il 2 aprile 1479 a Olomouc e pose fine alla guerra di Boemia, che si trascinava da dieci anni.\nContesto.\nDopo che i Calixtini, la fazione moderata degli Ussiti, con i \"Compactata\" avevano trovato un accomodamento con la Chiesa cattolica, ci si volse contro i radicali Taboriti, che nel 1434 furono sconfitti nella battaglia di Lipan. Cos\u00ec ebbe termine la rivoluzione ussita.\nPoco tempo dopo scoppiarono conflitti tra i cattolici austriaci, da una parte, e il partito nazionale del calixtini dall'altra.\nSotto la guida di Giorgio di Podebrady i Calixtini riuscirono a conquistare gran parte della Boemia, con la capitale Praga.\nDopo la morte precoce di Ladislao il Postumo, Giorgio di Podebrady, gi\u00e0 reggente, ne divenne il successore sul trono di Boemia. Essendo egli ussita, fu il primo re europeo non cattolico.\nUn anno dopo divenne papa il cardinale Enea Silvio Piccolomini, che prese il nome di Pio II e i rapporti tra utraquisti e Chiesa cattolica peggiorarono a vista d'occhio. Il papato cerc\u00f2 quindi la soluzione dei conflitti per via militare.\nCos\u00ec Giorgio di Podebrady si trov\u00f2 contro un'alleanza fra gran parte della nobilt\u00e0 cattolica boema, l'imperatore Federico III e il re d'Ungheria Mattia Corvino. Quest'ultimo era stato in precedenza aiutato nella sua ascesa al trono ungherese dal Podebrady contro Federico III.\nIl conflitto fra Ungheria e Boemia.\nCorvino diede inizio alla guerra di Boemia nel 1468, occup\u00f2 gran parte della Moravia e il 3 maggio 1469, a Olomouc venne scelto come re di Boemia. Ora erano in due a contendersi il titolo di re di Boemia e il conflitto armato prosegu\u00ec. Anche dopo la morte di Giorgio, il suo successore Ladislao II, nulla cambi\u00f2 e il conflitto prosegu\u00ec. Oramai alleato con Federico III, non riusc\u00ec ai boemi di sconfiggere il Corvino.\nLa pace.\nCon l'armistizio di Breslavia dell'8 dicembre 1474, Ladislao dovette riconoscere la signoria di Corvino sulle terre vicine al nucleo boemo.\nCon la pace di Olomouc Corvino rinunci\u00f2 ad ulteriori pretese, ma tenne per s\u00e9 la terre della Moravia, della Slesia e della Lusazia, come pure tenne il titolo di re di Boemia.\nLe aspirazioni di chi fosse deceduto per primo, sarebbero state soddisfatte per quell'altro. Con questa definizione la unitariet\u00e0 della corona boema sarebbe stata mantenuta, anche se per un certo periodo, avrebbe avuto due re.\nNel 1490 Ladislao II divenne re di tutta la Boemia e pot\u00e9 acquisire anche la corona ungherese."}
{"id": "6170651", "revid": "254059", "url": "https://it.wikipedia.org/wiki?curid=6170651", "title": "Contea di Aucia", "text": "La contea di Aucia fu un feudo imperiale degli Obertenghi noto sin dal 972, corrispondente ad una parte dello Stato Pallavicino, costituito da territori situati tra Parma, Piacenza e Cremona. Centri importanti della contea furono Cortemaggiore (forse capoluogo della contea), Monticelli, Busseto e Roccabianca. \nUn documento informa che l'imperatore Ludovico II nell'anno 875 circa don\u00f2 a sua nipote Ermengarda \"Curtem majorem in Placentino Comitatu, in Aucia\". Tra i conti dell'Aucia figura anche \"Lanfranco I\", divenuto conte di Piacenza e che spos\u00f2 \"Berta\", figlia di Adalberto I di Milano degli Obertenghi, marchese di Milano.\nIn seguito il feudo pass\u00f2 al nipote di Berta, Adalberto II Pallavicino, capostipite della famiglia Pallavicino, marchese di Massa, conte di Aucia e Busseto, che divenne capitale del marchesato.\nLa \"contea auciense\" divenne feudo vassallo del duca di Milano, fino a scomparire di nome nel 1579, finch\u00e9 nel 1585 pass\u00f2 sotto i Farnese.\nIl possesso ebbe nei secoli i confini molto variabili. Con la morte di Oberto I (1148) i successori acquisirono nuovi territori. Era costituito dalla contea di Fidenza (1011-1145, 1249-1268 e 1499-1545), castello di Monticelli eretto da Rolando I, Polesine posto fortificato per traghettare sul Po (Palazzo delle due torri), Cortemaggiore (1486), castello di Solignano, castello di Pellegrino Parmense (1198), Lugagnano (posto fortificato nella Val d'Arda), il castello di Varzi, Castione de' Marchesi (1140), castello di San Pietro in Cerro, Valmozzola, Tabiano, il vasto castello di Varano, la rocca di Zibello col posto di traghetto sul Po, Vernasca. Lo stato raggiunge la sua massima potenza con Rolando I detto \"il Magnifico\" (1394-1457), fnch\u00e8 alla sua morte decade rapidamente sotto i suoi successori, restingendosi intorno a Busseto, quando estinta la linea diretta (1579), approfittando delle lotte tra ia vari rami eredi, il governatore di Parma lo annette nel 1585."}
{"id": "6170654", "revid": "666668", "url": "https://it.wikipedia.org/wiki?curid=6170654", "title": "Courmayeur Noir in festival", "text": ""}
{"id": "6170667", "revid": "767487", "url": "https://it.wikipedia.org/wiki?curid=6170667", "title": "Von Spitzbuben und anderen Halunken", "text": "Von Spitzbuben und anderen Halunken \u00e8 il secondo album in studio del gruppo folk rock tedesco Schandmaul, pubblicato il 28 novembre 2001 dalla F.A.M.E. Records."}
{"id": "6170670", "revid": "767487", "url": "https://it.wikipedia.org/wiki?curid=6170670", "title": "The Circus Cowboy", "text": "The Circus Cowboy \u00e8 un film muto del 1924 diretto da William A. Wellman. \u00c8 ritenuto un film perduto.\nTrama.\nDopo essere stato via due anni, Buck Saxon torna a casa ma trova che Norma, la sua fidanzata - bench\u00e9 dica di essere ancora innamorata di lui - ha sposato Ezra Bagley, l'uomo pi\u00f9 ricco del posto. Buck, ingiustamente accusato di tentato omicidio nei confronti di Bagley, fugge, unendosi a un circo. L\u00ec, conosce Bird, un'acrobata di cui si innamora. Dopo essere riuscito a dimostrare la propria innocenza, Buck sposa la ragazza.\nProduzione.\nIl film fu prodotto dalla Fox Film Corporation.\nDistribuzione.\nIl copyright del film, richiesto dalla Fox Film Corp., fu registrato il 6 maggio 1924 con il numero LP20161.\nDistribuito dalla Fox Film Corporation e presentato da William Fox, il film usc\u00ec nelle sale cinematografiche USA l'11 maggio 1924.\nNon si conoscono copie ancora esistenti della pellicola che viene considerata presumibilmente perduta."}
{"id": "6170676", "revid": "599013", "url": "https://it.wikipedia.org/wiki?curid=6170676", "title": "Mohamed Al-Akbari", "text": "Presenze e reti nei club.\n\"Statistiche aggiornate al 28 novembre 2016.\""}
{"id": "6170680", "revid": "339392", "url": "https://it.wikipedia.org/wiki?curid=6170680", "title": "XVII Congresso del Partito Comunista di tutta l'Unione", "text": ""}
{"id": "6170681", "revid": "247222", "url": "https://it.wikipedia.org/wiki?curid=6170681", "title": "Pissing in a River", "text": "Pissing in a River \u00e8 un singolo della cantautrice statunitense Patti Smith, pubblicato nel 1976. Il brano, coscritto da Patti Smith e Ivan Kral, \u00e8 stato estratto dall'album \"Radio Ethiopia\".\nIn altri media.\nLa canzone \u00e8 inserita nei film \"Times Square\" (1980) e \"All Over Me\" (1997)."}
{"id": "6170682", "revid": "481666", "url": "https://it.wikipedia.org/wiki?curid=6170682", "title": "Charles Jones (attore)", "text": ""}
{"id": "6170689", "revid": "287204", "url": "https://it.wikipedia.org/wiki?curid=6170689", "title": "Uni\u00f3 Esportiva Matar\u00f3", "text": "La Uni\u00f3 Esportiva Matar\u00f3 \u00e8 una societ\u00e0 cestistica avente sede a Matar\u00f3, in Spagna.\nFondata nel 1927 gioca nel campionato spagnolo di pallacanestro."}
{"id": "6170695", "revid": "124892640", "url": "https://it.wikipedia.org/wiki?curid=6170695", "title": "Sultan Al Ghaferi", "text": ""}
{"id": "6170697", "revid": "767487", "url": "https://it.wikipedia.org/wiki?curid=6170697", "title": "Wally Hughes", "text": "Carriera.\nGiocatore.\nHughes nacque e crebbe a Liverpool e fece parte del Liverpool F.C., inizialmente come giardiniere , ma successivamente guadagn\u00f2 un contratto da calciatore. Egli non riusc\u00ec a fare nessuna presenza in prima squadra, e and\u00f2 allo Stockport County, ma anche qui non riusc\u00ec a fare nessuna presenza.Hughes allora and\u00f2 allo Sheffield United dove fece due presenze. Ha poi avuto delle parentesi con il Bradford e con il Southport\nAllenatore.\nNel 1973 emigr\u00f2 in Nuova Zelanda e divent\u00f2 allenatore del Dunedin City nella Southern League. Dopo due stagioni divent\u00f2 allenatore nella Northern League e poi nel 1977 divent\u00f2 allenatore della Nuova Zelanda rimpiazzando Barrie Truman alle qualificazioni per la coppa del mondo del 1978. Hughes si occup\u00f2 della Nuova Zelanda a partire dal febbraio 1977, vincendo sei partite, perdendone cinque ed un pareggio per un totale di 12 partite da commissario tecnico. Dopo Hughes si dimise per seguire un tour in Nuova Zelanda con la nazionale B inglese, allen\u00f2 il Blockhouse Bay nella National League. Prese un impegno a Dubai per due anni prima di ritornare nel Pacifico del Sud e allenare le Figi dove fall\u00ec le qualificazioni per il Mondiale 1982. Hughes allen\u00f2 anche l'Auckland City F.C., East Coast Bay A.F.C., Auckland University e Manurewa A.F.C.."}
{"id": "6170698", "revid": "108802597", "url": "https://it.wikipedia.org/wiki?curid=6170698", "title": "Episodi di Lethal Weapon (prima stagione)", "text": "La prima stagione della serie televisiva Lethal Weapon \u00e8 andata in onda sulla rete statunitense Fox dal 21 settembre 2016 al 15 marzo 2017.\nIn Italia, la stagione viene trasmessa dal 5 dicembre 2016 al 12 giugno 2017 su Italia 1.\nIl nuovo partner.\nTrama.\nDopo la morte di sua moglie, Martin Riggs, inquieto ex-militare dei SEAL dalle tendenze suicide, viene trasferito al dipartimento di polizia di Los Angeles, dove fa coppia col pi\u00f9 tranquillo Roger Murtaugh, reduce da un attacco cardiaco. I due, indagando su un presunto suicidio, risolvono un caso di omicidio e rapimento provocando danni ingenti alla citt\u00e0.\nDanni collaterali.\nTrama.\nIndagando su una sparatoria nella villa di un pugile, Riggs e Murtaugh scoprono che una ragazza incinta che \u00e8 riuscita a scappare era la vittima designata. Riggs prende particolarmente a cuore il caso, che porta la coppia a scontrarsi con dei pericolosi trafficanti d'armi. Intanto Trish comincia a temere per l'incolumit\u00e0 di suo marito e si fa promettere da Riggs che, a fine turno, lo far\u00e0 tornare sempre a casa."}
{"id": "6170705", "revid": "767487", "url": "https://it.wikipedia.org/wiki?curid=6170705", "title": "Mohammed Ali Ayed", "text": ""}
{"id": "6170707", "revid": "729019", "url": "https://it.wikipedia.org/wiki?curid=6170707", "title": "Torrione di Vicomero", "text": "Il torrione di Vicomero, noto anche come Castellazzo, \u00e8 una torre tardo-medievale che sorge in localit\u00e0 Cornazzano, nei pressi di Vicomero, piccola frazione di Parma.\nStoria.\nL'epoca di fondazione del torrione \u00e8 pressoch\u00e9 sconosciuta, ma gli storici, avvalorati dalla somiglianza con le analoghe strutture di Baganzola e Beneceto, presumono sia stato edificato nel XVI secolo, per volere dei conti Valeri; anche le originarie funzioni dell'edificio rimangono tuttora ignote ed esistono due contrapposte ipotesi: secondo alcuni studiosi la struttura, dotata di balestriere oggi accecate, sorse con funzioni difensive del territorio, mentre secondo altri nacque quale casino di caccia.\nNei secoli successivi la massiccia torre cambi\u00f2 proprietario pi\u00f9 volte; potrebbe anche aver ospitato un convento di monaci, anche se non esistono conferme storiche a suffragio di quest'idea. Sub\u00ec sicuramente varie modifiche nella sua lunga storia, soprattutto in seguito alla trasformazione in edificio agricolo e alla completa ricostruzione della struttura adiacente, oggi adibita a casa colonica.\nDescrizione.\nIl torrione si imposta su una pianta rettangolare; a sud si sviluppa in adiacenza al lato corto la pi\u00f9 bassa casa colonica, aggiunta in epoca pi\u00f9 recente.\nLe facciate, interamente rivestite in laterizio, sono caratterizzate dalla presenza di poche finestre sui tre fianchi liberi; i due spigoli settentrionali sono rinforzati da massicci contrafforti, mentre in sommit\u00e0 una corona di alti beccatelli, priva della merlatura superiore, costituisce l'appoggio per il tetto a quattro falde.\nL'adiacente casa colonica, anch'essa rivestita in mattoni, si innalza su due livelli fuori terra oltre al sottotetto, sui resti di una pi\u00f9 antica struttura probabilmente coeva della torre.\nAll'interno del torrione, pi\u00f9 volte modificato nei secoli, si conserva un ambiente coperto da volta a ombrello. Secondo alcune leggende, nei sotterranei sarebbe esistito anticamente un pozzo dei tagli, oggi scomparso."}
{"id": "6170708", "revid": "729019", "url": "https://it.wikipedia.org/wiki?curid=6170708", "title": "Boon Edam", "text": "Real Boon Edam \u00e8 una societ\u00e0 olandese che opera a livello mondiale nella produzione di porte girevoli e accessi di sicurezza.\nLa societ\u00e0 \u00e8 stata fondata nel 1873 come falegnameria ad Amsterdam e si trasfer\u00ec a Edam nel 1970 . Boon Edam \u00e8 riuscita a diventare nel corso degli anni leader nel mercato internazionale delle porte girevoli e nella fornitura di accessi di sicurezza. In tutto il mondo Boon Edam ha pi\u00f9 di 950 dipendenti in 15 diversi paesi ed ha impianti di produzione nei Paesi Bassi, Stati Uniti e Cina. L'azienda ha distributori esclusivi in oltre 60 paesi."}
{"id": "6170711", "revid": "124123", "url": "https://it.wikipedia.org/wiki?curid=6170711", "title": "Michael Thoman", "text": "Carriera.\nHa allenato la Nazionale di calcio delle Figi tra il 1983 ed il 1986."}
{"id": "6170714", "revid": "124123", "url": "https://it.wikipedia.org/wiki?curid=6170714", "title": "Christianne Stotijn", "text": "Ha iniziato la sua formazione musicale come violinista e ha studiato violino e canto al Conservatorio di Amsterdam. Nel 2003 ha completato la sua formazione al conservatorio di Metz con il pi\u00f9 alto riconoscimento per il canto recital e opera. Stotijn nel 2008 vinse il Premio Olandese di Musica, il pi\u00f9 alto riconoscimento che venga assegnato da parte del Ministero della Pubblica Istruzione, per un musicista che lavora nella campo della musica classica.\nAnche suo fratello Rick Stotijn nel 2013, vinse il premio olandese di Musica.\nCollegamenti esterni.\nWebsite van Christianne Stotijn"}
{"id": "6170718", "revid": "287204", "url": "https://it.wikipedia.org/wiki?curid=6170718", "title": "Rashed Hassan", "text": ""}
{"id": "6170743", "revid": "519495", "url": "https://it.wikipedia.org/wiki?curid=6170743", "title": "Episodi di 3% (prima stagione)", "text": "La prima stagione della serie televisiva 3% \u00e8 stata interamente pubblicata su Netflix il 25 novembre 2016.\nCapitolo 01: I cubi.\nTrama.\nIn un lontano futuro, la maggior parte della popolazione mondiale vive in povert\u00e0 nell'Entroterra, mentre le persone che vivono nell'Offshore soggiornano in un paradiso virtuale. Ogni anno, ogni ventenne dell'Entroterra ha la possibilit\u00e0 di raggiungere l'Offshore attraverso una serie di test chiamati \"il Processo\", ma solo il 3% riesce a superarli. Michele \u00e8 una di loro, ed entra nel Processo con la sua migliore amica Bruna. Il capo del Processo, Ezequiel, \u00e8 sorvegliato da una donna dell'Offshore di nome Aline poich\u00e9 uno dei candidati dell'anno precedente ha commesso il primo omicidio dell'Offshore. I ventenni sono chiamati il giorno del Processo al complesso contenente i test, situato sopra un monte e il giorno prima devono effettuare una registrazione all'Offshore, tramite un chip impiantato dietro l'orecchio. Il giorno successivo si svolge il primo test: \u00e8 un colloquio, dove i candidati dovranno rispondere a delle domande poste da degli intervistatori che valutano le reazioni. Un candidato, dopo aver fallito il colloquio, si suicida per la frustrazione del fallimento. Dopo il primo test la candidata Joana nota che un altro candidato, Rafael, ha falsificato la sua registrazione. Nel secondo test i candidati devono assemblare nove cubi partendo da una serie di solidi complessi. Rafael ruba un cubo da un altro candidato ed Ezequiel gli permette di passare; Michele aiuta Fernando, un candidato disabile, a inizio test ed egli, quando vede che lei ne ha fatti solo otto, l'aiuta mettendo insieme i cubi per formarne uno pi\u00f9 grande. Successivamente Michele e Bruna vengono prese in disparte perch\u00e9 l'Offshore, tramite informazioni ricevute da un prigioniero, sa che una delle due \u00e8 una talpa di un gruppo rivoluzionario anti-Processo noto anche come \"La Causa\". Cassia, l'agente dell'Offshore, d\u00e0 loro tre minuti per confessare o verranno uccise entrambe; quando si assenta un momento, Michele convince Bruna ad attaccare Cassia insieme. Bruna aggredisce quest'ultima e viene uccisa, venendo creduta la talpa, mentre Michele fa solo finta: \u00e8 in realt\u00e0 lei la talpa, devota alla Causa poich\u00e9 Ezequiel ha ucciso suo fratello. Tuttavia la ragazza, appena lasciata sola, scoppia in lacrime per aver causato la morte alla sua amica.\nCapitolo 02: Le monete.\nTrama.\nI candidati vengono sottoposti a un esame medico e Fernando scopre che la sua disabilit\u00e0 pu\u00f2 essere curata nell'Offshore: tuttavia egli confessa a Michele che si sentirebbe una persona diversa senza la sua sedia. Nel terzo test i gruppi devono esaminare una scena allestita in una sala da pranzo e capire cosa stia succedendo. Fernando teorizza che la donna sia stata avvelenata dalla moglie del suo amante, ma Rafael fa notare le incongruenze e spiega che in realt\u00e0 la donna ha subito una reazione allergica all'argento presente nelle posate, supportato da alcune deduzioni di Joana. Nel test successivo il gruppo dovr\u00e0 decidere chi eliminare tra loro, facendo passare gli altri che saranno in possesso di una moneta. Dopo varie discussioni si decide di estrarre a sorte e viene esclusa Joana: tuttavia giunto l'esaminatore Joana con un'abile prestidigitazione sottrae la moneta a Lucas che viene eliminato. Nel frattempo Aline scopre che Ezequiel si \u00e8 camuffato e si \u00e8 diretto nell'Entroterra, per\u00f2 prima che possa essere identificato con il riconoscimento facciale con le telecamere di sorveglianza, Ezequiel se ne accorge e torna sui suoi passi. Aline fa rapporto ai superiori che gli ordinano di trovare le prove per esonerare Ezequiel.\nCapitolo 03: Il corridoio.\nTrama.\nPer la quinta prova il gruppo di Michele deve attraversare un corridoio buio dove viene rilasciato del gas allucinogeno; Joana resiste alle allucinazioni e, accorgendosi del gas, riesce a portare alla fine del corridoio tutti i compagni, superando il test. I candidati vengono successivamente accompagni nei dormitori, dove Fernando e Michele si baciano. Joana la notte si sveglia e va in bagno, tormentata ancora da ricordi misti ad allucinazioni, dove viene aggredita da \u00c1gata, anch'essa affetta da allucinazioni. Rafael interviene e le separa, dicendo a Joana che sa che anche lei come lui ha contraffatto la registrazione: la ragazza infatti uccise per errore il figlio di un malvivente locale e si fece impiantare il chip per sfuggire alle ritorsioni attraverso il Processo. Nel frattempo un bambino si intrufola nella struttura e viene recuperato da Ezequiel che fa cessare l'allarme e cancella le registrazioni; egli sfama Augusto, il bambino, dicendogli che non deve pi\u00f9 entrare e che lui non potr\u00e0 pi\u00f9 andarlo a trovare nell'Entroterra spesso come prima, quindi lo fa fuggire. La mattina successiva Joana si accorge che l'ingresso al dormitorio \u00e8 stato sigillato e allerta gli altri.\nCapitolo 04: La porta.\nTrama.\nMarco intuisce che il codice binario visualizzato su un pannello indica la disposizione delle leve nelle stanze e, autoproclamatosi capo, organizza i compagni per posizionare le leve nel giusto ordine. Ad ogni sequenza corretta da un condotto d'aria viene inviato del cibo che, su proposta di Michele, viene distribuito seguendo l'ordine alfabetico. Non soddisfatto, Ezequiel modifica il test: invia tre razioni di cibo per candidato e osserva le reazioni. Marco, sospettoso per quanto accaduto, raduna alcuni ragazzi tra i pi\u00f9 forti e cerca di forzare la porta d'ingresso; non riuscendo ad uscire Marco teorizza che sia un test di sopravvivenza e con il suo gruppo comincia ad estorcere le razioni agli altri partecipanti, arrivando ad uccidere una ragazza perch\u00e9 pensa nasconda la sua parte. Rafael, si ribella agli ordini di Marco e viene inseguito da quest'ultimo e i suoi che minacciano di ucciderlo. Egli cerca rifugio dal gruppo di Michele che nel frattempo ha costruito una barricata; Rafael sussurra qualcosa a Michele e la convince a farlo entrare, assediati subito dopo dal gruppo di Marco. Intanto Joana si arrampica nel condotto d'aria per uscire e viene accolta da Ezequiel che l'avverte che solo lei pu\u00f2 terminare il test. Joana riscende quindi dal condotto nel dormitorio radunando tutti gli altri candidati e attaccando il gruppo di Marco che, in netta inferiorit\u00e0 numerica, viene malmenato. Le porte si aprono e tutti i candidati escono, mentre il gruppo di Marco giace a terra e quest'ultimo, gravemente ferito, rimane schiacciato nelle porte che si richiudono. Una volta fuori Fernando chiede a Michele cosa le abbia detto Rafel, ma la ragazza liquida la questione: in realt\u00e0 Rafael si chiama Thiago ed \u00e8 una spia della Causa che rub\u00f2 la registrazione a suo fratello, il vero Rafael, per ritentare il Processo fallito l'anno prima.\nCapitolo 05: L'acqua.\nTrama.\nAline dice a Ezequiel che si \u00e8 intrufolata nella sua stanza e ha raccolto le impronte digitali di Augusto, sufficienti a farlo dimettere, tuttavia gli propone di tacere e avere salva la reputazione se si dimetter\u00e0 proponendo lei come successore. Cinque anni prima Ezequiel divenne direttore generale del Processo, mentre sua moglie Julia gli faceva da assistente; un giorno la donna, osservando il video di un'operazione nell'Entroterra, riconobbe un bambino e da allora cerco di individuare dove si trovasse. Ezequiel se ne accorse e chiese spiegazioni a Julia che confess\u00f2 che quel bambino era Augusto, il figlio che ebbe prima di entrare al Processo. Ezequiel cerc\u00f2 di convincerla a dimenticarlo, ma Julia divent\u00f2 sempre pi\u00f9 ossessiva finch\u00e9 non tent\u00f2 di fuggire verso l'Entroterra. Ezequiel la ferm\u00f2 e la fece ricoverare in un centro di recupero, ma lei si lasci\u00f2 annegare commettendo il primo suicidio della storia dell'Offshore. Ezequiel a quel punto cominci\u00f2 a fare visita di nascosto ad Augusto, dicendogli che sapr\u00e0 di sua madre una volta superato il Processo.\nCapitolo 06: Il vetro.\nTrama.\nA ogni candidato viene assegnata una stanza dove avviene il successivo test: i loro parenti offrono di tornare nell'Entroterra con la propria famiglia e una grossa quantit\u00e0 di denaro o rinunciare a tutto e rimanere nel Processo. Fernando intende lasciare il Processo, ma il padre gli impone di rimanere; la madre di Rafael minaccia di denunciarlo se non dovesse tornare, ma Rafael la ricatta dicendo che dir\u00e0 che \u00e8 stata una sua idea e riesce a rimanere. Joana viene affrontata da un uomo che la lega dicendo di essere stato mandato dal malvivente di cui Joana ha ucciso il figlio: egli le propone di tornare indietro con i soldi per avere salva la vita, oppure la uccider\u00e0 e intascher\u00e0 la taglia messa dal malvivente. Joana cerca di fuggire, ma viene sottomessa dall'uomo e a quel punto urla che non gli importa di morire perch\u00e9 vuole superare il Processo. L'uomo la lascia andare e le dice che ha superato la prova: egli \u00e8 in realt\u00e0 un uomo di Ezequiel che, conoscendo la vera storia di Joana, l'ha messa alla prova per testare la sua fede nel Processo, non essendo importante che la sua registrazione sia falsificata. Successivamente i candidati vengono sottoposti a prove individuali: Fernando progetta un nuovo test del Processo e supera facilmente la prova. Rafael deve azionare due interruttori distanti contemporaneamente e, per avere l'aiuto di Fernando, gli confessa che lui e Michele sono parte della Causa. Michele deve dire ai genitori di Bruna che la figlia \u00e8 morta, ma nonostante ci\u00f2 convincerli ad iscrivere la figlia minore al Processo; alla notizia della morte di Bruna i genitori sono furibondi, ma Michele racconta loro che fu cresciuta dal fratello maggiore e che anch'egli mor\u00ec nel processo, tuttavia li esorta ad avere fede e che come lei ha tenuto viva la memoria del fratello, anche loro devono iscrivere la figlia minore perch\u00e9 Bruna non sia morta invano. Michele passa cos\u00ec la prova e torna nella sua stanza togliendosi una capsula nascosta sottopelle, mentre Ezequiel va nell'Entroterra da Augusto e gli dice che non potr\u00e0 pi\u00f9 rivederlo.\nCapitolo 07: La capsula.\nTrama.\nDurante la cena celebrativa per i candidati prima del loro passo finale, la \"purificazione\", Michele avvelena la bevanda di Ezequiel con la capsula che si era precedentemente tolta da sotto la pelle, ma lui e Cesar si scambiano inavvertitamente i bicchieri, causando la morte di quest'ultimo. Intuendo di essere il vero bersaglio, Ezequiel interroga individualmente tutti i candidati per trovare il colpevole, sicuri che sia opera di una talpa della Causa. Finiti gli interrogatori Ezequiel e C\u00e1ssia incastrano Aline come colpevole, inscenando una falsa confessione del membro della Causa catturato: in un ultimo tentativo di dimostrare la sua innocenza, cerca di inviare al Consiglio alcuni file che incriminino Ezequiel, ma il consiglio riceve il rapporto gi\u00e0 inviato che si complimenta con Ezequiel. I candidati intanto vengono lasciati tornare nelle proprie stanze e Michele vi trova Ezequiel che l'aspetta.\nCapitolo 08: Il pulsante.\nTrama.\nEzequiel dice a Fernando che Michele \u00e8 stata eliminata dal Processo e lui decide di ritirarsi per raggiungerla, ma a quel punto viene cacciato fuori senza spiegazioni. Nel frattempo, Michele viene torturata tramite waterboarding e pau de arara, ed infine confessa a Ezequiel che voleva ucciderlo perch\u00e9 lui ha ucciso suo fratello. Ezequiel le rivela che in realt\u00e0 suo fratello \u00e8 vivo nell'Offshore ed \u00e8 stata manipolata dalla Causa, perci\u00f2 le offre di collaborare poich\u00e9 anche lui fu un membro della Causa e si trov\u00f2 in una situazione simile. Michele decide infine di collaborare e con le sue indicazioni viene arrestato il reclutatore della Causa, mentre lei sar\u00e0 portata al centro di recupero nell'Offshore. Nel frattempo Rafael scopre che il rituale di \"purificazione\" \u00e8 un vaccino che rende sterili le persone in modo che l'ereditariet\u00e0 sia completamente sostituita dalla meritocrazia, cos\u00ec che nell'Offshore siano presenti solo persone che hanno superato il Processo. Rafael \u00e8 scioccato all'inizio, ma decide di procedere per la Causa. Intanto Joana \u00e8 stata presa in disparte da Ezequiel che le offre di guadagnarsi una posizione tra le \u00e9lite se uccider\u00e0 a sangue freddo uno dei criminali che la stava cercando; Joana si rifiuta e litiga con Ezequiel, lasciando il Processo e incontrando Fernando all'uscita, con cui torna all'Entroterra mentre entrambi esprimono disprezzo per il Processo. Intanto, Michele e il resto dei candidati si dirigono verso l'Offshore."}
{"id": "6170760", "revid": "767487", "url": "https://it.wikipedia.org/wiki?curid=6170760", "title": "Narrenk\u00f6nig", "text": "Narrenk\u00f6nig \u00e8 il terzo album in studio del gruppo folk rock tedesco Schandmaul, pubblicato il 7 ottobre 2002."}
{"id": "6170764", "revid": "125758056", "url": "https://it.wikipedia.org/wiki?curid=6170764", "title": "Ginestra Giovene", "text": "Biografia.\nNata a Napoli da Nestore Giovene, un ingegnere ferroviario, e Giulia Cristiano, maestra elementare, Ginestra mostr\u00f2 sin da bambina un'evidente passione per l\u2019astronomia. Ben presto si trasfer\u00ec con la famiglia a Roma dove si iscrisse al corso di laurea in scienze fisiche presso l'universit\u00e0 capitolina.\nNel 1931 si laure\u00f2 in Fisica con una tesi in astronomia sotto la guida del prof. Giuseppe Armellini e ottenne una borsa di studio dal Consiglio Nazionale delle Ricerche (CNR) che le permise di conseguire un corso di perfezionamento in radiocomunicazioni. Al termine di questo, Ginestra decise di frequentare il Regio istituto di fisica dell'Universit\u00e0 di Roma in Via Panisperna, divenuto un importante polo della ricerca sperimentale italiana grazie alla collaborazione di Enrico Fermi e Franco Rasetti. Ginestra ambiva a svolgere attivit\u00e0 di ricerca ma le sue aspirazioni furono ostacolate dal prof. Orso Maria Corbino, titolare della cattedra di fisica sperimentale, il quale non vedeva di buon occhio la presenza di donne nella ricerca scientifica. Ciononostante, Ginestra Giovene manterr\u00e0 stretti contatti con la scuola di fisica romana.\nNel 1933 spos\u00f2 il fisico Edoardo Amaldi e dal loro matrimonio nacquero quattro figli: Ugo, Paola, Francesco e Daniela. L\u2019anno seguente riusc\u00ec finalmente ad entrare nell\u2019Istituto di calcolo del CNR ed a collaborare con la redazione de \"La Ricerca scientifica\" ma, non essendo pienamente soddisfatta della condizione di precariet\u00e0 alla quale doveva sottostare in quanto donna, nel 1937 decise di dedicarsi completamente alla divulgazione scientifica. A partire dalla seconda met\u00e0 degli anni Quaranta, Ginestra intensific\u00f2 la sua attivit\u00e0 divulgativa, stimolata da una particolare condizione politico-familiare. Proprio in questi anni, infatti, molti dei suoi amici furono costretti ad emigrare all'estero a causa delle leggi antisemite e il marito Edoardo fu inviato in Africa come capitano responsabile di una polveriera situata poco lontano dalla prima linea. Nel 1944, inoltre, assistette sofferente alla morte prematura della secondogenita Paola, causata da una febbre miliare mal diagnosticata.\nNel 1946, dopo il fortunoso rientro del marito a Roma, si rec\u00f2 insieme a lui negli Stati Uniti dove ebbe la possibilit\u00e0 di rivedere i vecchi amici e dove Enrico Fermi offr\u00ec ad Edoardo una cattedra presso la prestigiosa Universit\u00e0 di Chicago. Ginestra, tuttavia, dimostrando profondo attaccamento verso l'Italia, convinse il marito a rifiutare la proposta in modo da tornare a Roma per dedicarsi attivamente allo sviluppo della fisica italiana ed europea.\nNel 1971 venne colpita da un grave aneurisma cerebrale che, dopo un coma di tre mesi, la lasci\u00f2 parzialmente paralizzata impedendole di proseguire la sua professione di scrittrice. Il figlio Ugo commenter\u00e0 la condizione della madre scrivendo: \u00abIl corpo \u00e8 colpito ma lo sguardo \u00e8 sempre lo stesso. E anche l\u2019interesse per la lettura e l\u2019arguzia non sono molto cambiati. Purtroppo, come ho detto, aveva perso la gioia dello scrivere.\u00bb\nGinestra Giovene mor\u00ec a Roma il 22 novembre 1994, all'et\u00e0 di 83 anni.\nRuolo nel mondo scientifico come divulgatrice e donna.\nGinestra Giovene \u00e8 nota in particolare per la sua attivit\u00e0 di divulgatrice scientifica in ambito fisico ed astronomico.\nNella sua prima opera divulgativa dal titolo \"Alchimia del tempo nostro\", scritta in collaborazione con Laura Fermi, il suo obbiettivo \u00e8 quello di presentare il processo evolutivo della concezione atomica della materia dall'antichit\u00e0 fino alle recenti scoperte condotte dai giovani studiosi di via Panisperna riguardanti il fenomeno della radioattivit\u00e0. Dal 1934 al 1937, in qualit\u00e0 di redattrice della rivista \"La ricerca scientifica\", riesce inoltre a sfruttare la sua posizione lavorativa per promuovere a livello internazionale il lavoro di tale gruppo di scienziati, del quale faceva parte anche il marito Edoardo Amaldi.\nA partire dal 1944, forse per reazione al dolore per la scomparsa della figlia, Ginestra intensifica la propria attivit\u00e0 nella divulgazione scientifica e scolastica, sollecitata dall'impossibilit\u00e0 di trovare un impiego nel mondo accademico. In questo periodo scrive dei testi decisamente innovativi dal linguaggio semplice e concreto, molti dei quali tradotti in diverse lingue. In particolare, \"Questo mondo grande e terribile\", la cui stesura era iniziata ancor prima dell'arrivo degli alleati a Roma ha un enorme successo anche all'estero e avvicina molti giovani al mondo della ricerca scientifica. \nTra il 1950 e il 1960 scrive numerosi articoli per riviste e voci enciclopediche e partecipa ad una serie di trasmissioni radiofoniche e televisive a carattere didattico: \"Classe Unica\" (1954); \"Telescuola\" (1959-61); \"Piccola Enciclopedia Popolare\" (1962-65); \"Almanacco\" (1963-65), per il quale scrisse la sceneggiatura di circa venti film poi realizzati dal regista Giorgio Ponti; \"Rassegne delle Scienze\" (1963-68); \"Universit\u00e0 Marconi\" (1965-70).\nGinestra va infine ricordata per la stesura, in collaborazione con il marito Edoardo, di una serie di testi di fisica destinati alle scuole superiori su cui si eserciteranno diverse generazioni di studenti. Nonostante i testi siano firmati da entrambi i coniugi, il figlio Ugo affermer\u00e0 che: \u00ab[\u2026] nel 1946 Ginestra scrisse un piccolo volume di fisica di 200 pagine dal titolo \"Elementi di fisica- ad uso degli Istituti commerciali\". Naturalmente l\u2019editore fu Zanichelli (l\u2019editore di noti testi di geometria per le scuole medie e superiori di Enriques e Amaldi, il padre di Edoardo) e vi compaiono come autori sia Ginestra che Edoardo, ma lo stile e la semplicit\u00e0 del linguaggio mi dicono che fu scritto dalla Mamma, come del resto la maggior parte dei molti testi scolastici che seguirono.\u00bb\nGinestra Giovene \u00e8 stata una donna indipendente, attiva, sollecita verso la famiglia e attaccata alla sua nazione, per la quale nutriva un forte sentimento di patriottismo. Gli oltre trent'anni di intensa attivit\u00e0 divulgativa furono alimentati da una forte passione per la scrittura, una vasta cultura in campo scientifico e letterario e dalla sua abilit\u00e0 nell'esprimere in un linguaggio comprensibile anche i concetti pi\u00f9 complessi."}
{"id": "6170770", "revid": "1345938", "url": "https://it.wikipedia.org/wiki?curid=6170770", "title": "Swimming Pools (Drank)", "text": "Swimming Pools (Drank) \u00e8 un singolo del rapper statunitense Kendrick Lamar, pubblicato nel 2012 come primo estratto dal secondo album in studio \"Good Kid, M.A.A.D City\"."}
{"id": "6170774", "revid": "125857418", "url": "https://it.wikipedia.org/wiki?curid=6170774", "title": "Fuckin' Problems", "text": "Fuckin' Problems (resa graficamente F**kin' Problems e censurata dalle radio Problems) \u00e8 un singolo del rapper statunitense A$AP Rocky, pubblicato nel 2012 ed estratto dall'album \"LONG.LIVE.A$AP\". Il brano vede la partecipazione di Drake, 2 Chainz e Kendrick Lamar."}
{"id": "6170775", "revid": "114100235", "url": "https://it.wikipedia.org/wiki?curid=6170775", "title": "Il lago maggiore/Io sto bene senza te", "text": "Il lago maggiore/Io sto bene senza te \u00e8 il primo, vero, singolo solistico di Wess (dopo la separazione degli Airedales) pubblicato dalla Durium nel 1973. Entrambi i brani sono inclusi nell'album \"Wess Johnson\".\nI brani.\n\"Il lago maggiore\".\nIl lago maggiore, cover italiana de \"Le Lac Majeur\", \u00e8 il brano scritto da Claudio Daiano (per il testo italiano), \u00c9tienne Roda-Gil (per il testo originale) e Mort Shuman (per la musica). Gli arrangiamenti sono di Natale Massara.\n\"Io sto bene senza te\".\nIo sto bene senza te \u00e8 un brano italianissimo, scritto da Alberto Salerno e suo fratello Massimo (quest'ultimo fa anche da arrangiatore)."}
{"id": "6170785", "revid": "2184720", "url": "https://it.wikipedia.org/wiki?curid=6170785", "title": "I (Kendrick Lamar)", "text": "i \u00e8 un singolo del rapper statunitense Kendrick Lamar, pubblicato nel 2014 ed estratto dal terzo album \"To Pimp a Butterfly\".\nIl brano utilizza un campionamento tratto dalla canzone \"That Lady\" del gruppo The Isley Brothers.\nTracce.\nDownload digitale\nVideo musicale.\nNel video musicale, diretto dal regista francese Alexandre Moors, appaiono George Clinton e Ron Isley (The Isley Brothers). Il video \u00e8 stato diretto da Alexandre Moors e pubblicato su YouTube il 4 novembre 2014."}
{"id": "6170790", "revid": "110157", "url": "https://it.wikipedia.org/wiki?curid=6170790", "title": "Wie Pech &amp; Schwefel", "text": "Wie Pech &amp; Schwefel \u00e8 il quarto album in studio del gruppo folk rock tedesco Schandmaul, pubblicato il 26 aprile 2004 dalla F.A.M.E. Records."}
{"id": "6170791", "revid": "1775883", "url": "https://it.wikipedia.org/wiki?curid=6170791", "title": "King Kunta", "text": "King Kunta \u00e8 un singolo del rapper statunitense Kendrick Lamar, pubblicato nel 2015 ed estratto dall'album \"To Pimp a Butterfly\".\nVideo musicale.\nIl video musicale della canzone, diretto dal regista canadese Director X, \u00e8 stato girato a Compton (California)."}
{"id": "6170792", "revid": "599013", "url": "https://it.wikipedia.org/wiki?curid=6170792", "title": "Billy Singh", "text": "Biografia.\nSuo padre, Sashi Mahendra Singh, \u00e8 stato a sua volta allenatore della Nazionale figiana, nonch\u00e9 pioniere del calcio sulle Isole Figi e fondatore del campionato figiano.\nCarriera.\nHa allenato la Nazionale di calcio delle Figi tra il 1998 ed il 2002, partecipando alle qualificazioni al campionato mondiale di calcio 2002 e a 2 edizioni della Coppa delle nazioni oceaniane, raggiungendo il terzo posto nel 1998. Grazie a questo risultato stato premiato allenatore figiano dell'anno nel 1998. Curioso fu il caso dell'edizione del 2000 nella quale inizialmente la sua squadra si apprest\u00f2 a partecipare alla manifestazione, per\u00f2, a causa delle continue rivolte civili in corso in quel momento, venne poi sostituita dalla terza classificata, Vanuatu. Nel 2002, dopo l'eliminazione al primo turno della Coppa d'Oceania, Singh si dimise e non svolse pi\u00f9 il ruolo di allenatore."}
{"id": "6170793", "revid": "253269", "url": "https://it.wikipedia.org/wiki?curid=6170793", "title": "Marion Byron", "text": "Biografia.\nEsord\u00ec nel 1928 nel film \"Io... e il ciclone\" di Buster Keaton, seguito da \"Plastered in Paris\" di Benjamin Stoloff. Dotata di spirito comico, recit\u00f2 nelle farse dirette da Hal Roach, dal quale fu a volte posta a confronto con l'imponente Anita Garvin per far risaltare la sua minuta conformazione\u00a0\u2013 era per questo soprannominata \u201cnocciolina\u201d.\nCon il sonoro interpret\u00f2 parti secondarie prevalentemente in commedie e musical fino alla prima met\u00e0 degli anni trenta. Al 1938 risale il suo ultimo film, \"Five of a Kind\", sceneggiato dal marito Lou Breslow, sposato nel 1932, dal quale ebbe due figli.\nMarion Byron mor\u00ec nel 1985 e fu sepolta nell'Hillside Memorial Park di Culver City."}
{"id": "6170794", "revid": "1522738", "url": "https://it.wikipedia.org/wiki?curid=6170794", "title": "Color Classics", "text": "Color Classics \u00e8 una serie di cortometraggi d'animazione prodotta dalla Fleischer Studios per la Paramount Pictures dal 1934 al 1941 come concorrente alle \"Sinfonie allegre\" di Walt Disney, e interamente diretta da Dave Fleischer. Come si pu\u00f2 intuire dal nome, tutti i corti della serie furono prodotti a colori, segnando l'esordio del colore nella filmografia dello studio. Tutti i \"Color Classics\" tranne \"The Tears of an Onion\" sono oggi di pubblico dominio.\nStoria.\nLa serie inizi\u00f2 nel 1934 con il corto \"Cenerentola\", che era prodotto con il procedimento Cinecolor a due colori. Gli altri cartoni animati del 1934 e 1935 furono prodotti in Technicolor a due colori, poich\u00e9 la Disney aveva un accordo in esclusiva con la Technicolor che impediva ad altri studi di utilizzare il lucroso procedimento a tre colori. Tale contratto scadde nel settembre 1935, cos\u00ec il corto del 1936 \"Nel mondo dei sogni\" divenne il primo cartone animato Fleischer prodotto in Technicolor a tre colori.\nI \"Color Classics\" sono generalmente privi di personaggi gi\u00e0 apparsi in precedenza o ricorrenti all'interno della serie. Fanno eccezione \"Cenerentola\" (che vede Betty Boop nel ruolo della protagonista), \"La befana del prof. Luminosi\" (il cui protagonista \u00e8 un personaggio ricorrente della serie \"Betty Boop\") e sette corti usciti a partire dal 1938 con protagonisti Hunky e Spunky.\nMolti \"Color Classics\" fanno ingente utilizzo del procedimento Stereoptical di Max Fleischer, un dispositivo che permetteva ai rodovetri di animazione di venire fotografati su uno sfondo reale tridimensionale al posto dei dipinti tradizionali. Tra questi vi sono \"Cenerentola\", \"Nel mondo dei sogni\" e \"La befana del prof. Luminosi\". La serie si concluse nel 1941 con \"Vitamin Hay\". Una serie simile sarebbe stata avviata dalla Famous Studios, successore della Fleischer, nel 1943 col titolo \"Noveltoons\".\nNel 1955 la Paramount vendette i diritti della serie al distributore televisivo U.M. &amp; M. TV Corporation, che alter\u00f2 o rifece completamente i titoli di alcuni corti per rimuovere le scritte \"Paramount Pictures\" e \"Technicolor\" e aggiungerci le proprie note di copyright. La U.M. &amp; M. fu poi comprata dalla National Telefilm Associates che distribu\u00ec i corti in televisione ma lasci\u00f2 che cadessero tutti nel pubblico dominio tranne \"The Tears of an Onion\". Di conseguenza, le stampe U.M. &amp; M. hanno avuto un'ampia circolazione in televisione e in home video, mentre la Paramount che detiene i materiali originali non ha pi\u00f9 distribuito la serie. Tra le principali edizioni DVD non ufficiali si citano:"}
{"id": "6170795", "revid": "709406", "url": "https://it.wikipedia.org/wiki?curid=6170795", "title": "Farmaci biotecnologici", "text": ""}
{"id": "6170796", "revid": "767487", "url": "https://it.wikipedia.org/wiki?curid=6170796", "title": "Right Now (singolo Herbie Mann)", "text": "Right Now \u00e8 un singolo del flautista jazz statunitense Herbie Mann, pubblicato il 22 settembre 1962 come secondo e ultimo estratto dall'album \"Right Now\".\n\"Right Now\" \u00e8 una canzone jazz/pop con un tempo veloce con la musica di Herbie Mann. Come strumentale jazz, \u00e8 il titolo del brano di \"Right Now\", un album del 1962 in stile Bossa Nova di Mann. Successivamente, nello stesso anno, con i testi di Sigman, la canzone \u00e8 diventata popolare col cantante jazz Mel Torm\u00e9 sull'album \"Comin' Home Baby!\" ed \u00e8 stato il lato B del singolo con la \"title track\".\nDa allora \u00e8 stata reinterpretata in una variet\u00e0 di stili pop, tra cui le registrazioni del secondo gruppo di Siouxsie Sioux The Creatures, che \u00e8 diventata un successo da top 15 nelle classifiche del Regno Unito nel 1983, e delle Pussycat Dolls nel 2005.\nVersione dei Creatures.\nI Creatures (alias la cantante Siouxsie Sioux e il batterista Budgie) registrarono una cover di \"Right Now\" nel 1983. Co-prodotto da Mike Hedges, \u00e8 stato pubblicato come singolo nel luglio dello stesso anno. Questa versione, registrata in stile anni '60 con una sezione di fiati (Gary Barnacle al sassofono, Peter Thoms al trombone e Luke Tunney alla tromba) e timpani, ha raggiunto la posizione numero 14 nella classifica britannica.\nLa versione dei Creatures inizia con una ben delineata introduzione con Siouxsie che scrocchia le dita per segnare il tempo. Hanno anche aggiunto il \"palala pam pam\" che canta prima dell'arrivo delle conga. Tali accordi speciali non erano presenti nella versione iniziale di Mel Torm\u00e9; sono stati elaborati dai Creatures. Successivamente le Pussycat Dolls avrebbero registrato un'altra versione di \"Right Now\" con questa distinta introduzione composta da Siouxsie e dal suo compagno Budgie.\nAllora, il singolo dei Creatures \u00e8 stato osannato dalla critica.\nIl video, con Siouxsie coperta di polvere d'oro, \u00e8 stato diretto da Tim Pope.\nCome singolo \u00e8 stato un successo enorme (\u00e8 rimasto in classifica per 10 settimane), i Creatures hanno anche fatto un'apparizione a \"Top of the Pops\" della BBC.\nVersione delle Pussycat Dolls.\n\"Right Now\" \u00e8 stata una cover del gruppo femminile statunitense The Pussycat Dolls per l'album d'esordio \"PCD\" del 2005. Le Dolls hanno utilizzato gli accordi che la cantante Siouxsie e la sua band The Creatures avevano portato alla versione nel 1983, compresa l'introduzione con il \"palala pam pam\" cantata dalle cantanti e le dita scrocchiate che battono il tempo. Tali accordi non erano presenti nella versione originale di Mel Torm\u00e9.\nLa versione delle Dolls \u00e8 uscita il 23 gennaio 2007 come singolo digitale scaricabile tramite iTunes. \"Right Now\" \u00e8 il primo singolo delle Dolls che hanno pubblicato avallando un prodotto o uno spettacolo. A partire dal febbraio 2007 \"Right Now\" \u00e8 stato utilizzato come sigla alternativa su \"NBA sull'ABC\" negli Stati Uniti. Per la versione della NBA i testi sono stati leggermente rielaborati (probabilmente dalla leader delle Dolls Nicole Scherzinger). Nella versione originale dell'album Carmit Bachar canta la seconda strofa. La nuova versione \u00e8 interamente cantata dalla Scherzinger.\nPrima che iniziasse il 24 settembre 2006, la ABC ha usato questa canzone per promuovere il primo episodio, \"Listen to the Rain on the Roof\", della terza stagione di \"Desperate Housewives\"."}
{"id": "6170798", "revid": "354397", "url": "https://it.wikipedia.org/wiki?curid=6170798", "title": "Fosfano", "text": ""}
{"id": "6170838", "revid": "599013", "url": "https://it.wikipedia.org/wiki?curid=6170838", "title": "Difosfano", "text": "Il difosfano \u00e8 il composto inorganico di formula P2H4. Questo idruro del fosforo in condizioni normali \u00e8 un liquido incolore. Il difosfano \u00e8 l'impurezza che di solito rende infiammabili campioni di fosfano (PH3). Nella vecchia nomenclatura questo composto era chiamato difosfina.\nStoria.\nIl difosfano fu preparato per la prima volta da Paul Th\u00e9nard nel 1844; la sua composizione fu stabilita con certezza solo nel 1936.\nPropriet\u00e0 fisiche.\nIl difosfano \u00e8 un liquido incolore spontaneamente infiammabile a contatto con l'aria. \u00c8 termicamente instabile al di sopra di \u201330\u00a0\u00b0C, e la sua decomposizione \u00e8 accelerata in presenza di luce. A causa dei problemi di decomposizione non \u00e8 possibile determinarne direttamente la temperatura di ebollizione, che \u00e8 stata stimata estrapolando i dati di pressione di vapore. Il difosfano \u00e8 leggermente solubile in acqua, mentre \u00e8 molto solubile in vari solventi organici tra i quali benzene, toluene, n-esano, cicloesano, etere dietilico, solfuro di carbonio, piridina, triclorometano e tetraclorometano. Misure cristallografiche su polveri sembrano indicare che P2H4 cristallizzi nel sistema monoclino, con costanti di reticolo a = , b = , c = e \u03b2 = 104\u00b0, con due unit\u00e0 di formula per cella elementare. In fase liquida e gassosa la molecola di P2H4 adotta di preferenza una conformazione gauche, con distanze P\u2013P di e P\u2013H di 145 pm.\nSintesi.\nIl modo migliore per preparare il difosfano \u00e8 la reazione di idrolisi a freddo del monofosfuro di calcio CaP:\nSeguendo una procedura ottimizzata, l'idrolisi di 400 g di CaP con di acqua a 20 Torr fornisce circa 20 g di difosfano, leggermente contaminato da fosfano. Alternativamente si pu\u00f2 far passare fosfano attraverso una scarica elettrica a .\nReattivit\u00e0.\nIl difosfano brucia spontaneamente con l'ossigeno dell'aria formando inizialmente pentossido di fosforo e acqua; il prodotto finale \u00e8 acido fosforico. In presenza di acidi P2H4 d\u00e0 una reazione di disproporzione e si formano PH3 e prodotti solidi pi\u00f9 ricchi di fosforo con composizione varia. Con butillitio si ha pure disproporzione, con formazione di PH3 e prodotti polifosfurati come Li3P7."}
{"id": "6170842", "revid": "74801", "url": "https://it.wikipedia.org/wiki?curid=6170842", "title": "Thomas H. Cook", "text": "Biografia.\nThomas H. Cook \u00e8 nato a Fort Payne, Alabama e ha conseguito una laurea presso il Georgia State College, un master in storia americana presso l'Hunter College e un master in filosofia presso la Columbia University.\nDal 1978 al 1981, Cook ha insegnato inglese e storia presso il Dekalb Community College in Georgia, e ha lavorato come redattore e recensore di libri per la rivista \"Atlanta\" dal 1978 fino al 1982, quando \u00e8 diventato scrittore a tempo pieno.\nCook cominci\u00f2 il suo primo racconto, \"Blood Innocents\", mentre era ancora uno studente universitario.\nFu pubblicato nel 1980, e da allora ha pubblicato costantemente.\nUn film tratto da un suo libro, \"Evidence of Blood\", \u00e8 stato girato nel 1997.\nHa ricevuto 6 nominations per altrettanti racconti, incluso \"Red Leaves\" nel 2006, che \u00e8 stato anche in lizza per il Crime Writers' Association Duncan Lawrie Dagger e l'Anthony Award, e ha vinto il Barry Award e il Martin Beck Award.\nCook vive con la sua famiglia a Cape Cod e New York City.\nOpere.\nTitoli originali (editi in italiano tra parentesi)"}
{"id": "6170844", "revid": "354397", "url": "https://it.wikipedia.org/wiki?curid=6170844", "title": "P2H4", "text": ""}
{"id": "6170845", "revid": "287204", "url": "https://it.wikipedia.org/wiki?curid=6170845", "title": "Canestrini", "text": ""}
{"id": "6170847", "revid": "86599", "url": "https://it.wikipedia.org/wiki?curid=6170847", "title": "221P/LINEAR", "text": "221P/LINEAR \u00e8 una cometa periodica appartenente alla famiglia delle comete gioviane. Al momento della sua scoperta, il 9 maggio 2002, fu ritenuta un asteroide, solo dopo circa una settimana ci si accorse che era una cometa, la sua riscoperta il 1 giugno 2009 ha permesso di numerarla definitivamente."}
{"id": "6170848", "revid": "729019", "url": "https://it.wikipedia.org/wiki?curid=6170848", "title": "Stazione di Yumemino", "text": "La \u00e8 una stazione ferroviaria di Toride, citt\u00e0 della prefettura di Ibaraki e servita dalla linea J\u014ds\u014d delle Ferrovie del Kant\u014d.\nStruttura.\nLa stazione \u00e8 dotata di un marciapiede a isola centrale con due binari passanti in superficie. A causa della geografia della zona, la stazione viene a trovarsi parzialmente in sotterranea."}
{"id": "6170849", "revid": "767487", "url": "https://it.wikipedia.org/wiki?curid=6170849", "title": "Judas O", "text": "Judas O, anche noto come \"Judas \u00d8\", \u00e8 un album di raccolta di B sides e rarit\u00e0 del gruppo alternative rock statunitense The Smashing Pumpkins, pubblicato nel 2001."}
{"id": "6170850", "revid": "729019", "url": "https://it.wikipedia.org/wiki?curid=6170850", "title": "Stazione di Inatoi", "text": "La \u00e8 una stazione ferroviaria di Toride, citt\u00e0 della prefettura di Ibaraki e servita dalla linea J\u014ds\u014d delle Ferrovie del Kant\u014d.\nStruttura.\nLa stazione \u00e8 dotata di due marciapiedi laterali con due binari passanti in superficie."}
{"id": "6170851", "revid": "363629", "url": "https://it.wikipedia.org/wiki?curid=6170851", "title": "San Martino di Lupari 2016-2017", "text": "Questa voce raccoglie le informazioni riguardanti l'A.S.D. San Martino di Lupari nelle competizioni ufficiali della stagione 2016-2017.\nStagione.\nLa stagione 2016-2017 della Fila San Martino Di Lupari \u00e8 la quarta consecutiva che disputa in Serie A1 femminile.\nVerdetti stagionali.\nCompetizioni nazionali\nRoster.\n (cap.)\nMercato.\nSessione estiva.\nRinnovati i contratti con Angela Gianolla, il capitano Maria Luisa Sbrissa, Marcella Filippi, Monica Tonello, Martina Fassina, Valentina Fabbri e Jasmine Marie Bailey. I trasferimenti riguardano, oltre al doppio tesseramento di Claudia Amabiglia e Francesca Beraldo con le Lupe San Martino di A2:\nStatistiche.\nStatistiche delle giocatrici.\nCampionato (stagione regolare e play-off) e Coppa Italia"}
{"id": "6170852", "revid": "729019", "url": "https://it.wikipedia.org/wiki?curid=6170852", "title": "Stazione di Togashira", "text": "La \u00e8 una stazione ferroviaria di Toride, citt\u00e0 della prefettura di Ibaraki e servita dalla linea J\u014ds\u014d delle Ferrovie del Kant\u014d.\nStruttura.\nLa stazione \u00e8 dotata di due marciapiedi laterali con due binari passanti in superficie. Il secondo binario \u00e8 collegato al fabbricato viaggiatori da un sottopassaggio, con ascensore."}
{"id": "6170853", "revid": "985910", "url": "https://it.wikipedia.org/wiki?curid=6170853", "title": "Ulderico Fabbri", "text": "Biografia.\nNasce a Monestirolo, frazione di Ferrara, dal commerciante Chiarissimo e da Teresa Meotti. Da ragazzo lavora presso un marmista e segue i corsi serali all'istituto d'arte \"Dosso Dossi\". Chiamato alle armi, parte per il fronte macedone e, colpito da una granata, torna con una grave atrofia alla mano sinistra e una parziale atrofia alla destra. Ottiene la pensione di grande invalido di guerra e a Roma, grazie a una lenta e costante riabilitazione, recupera quasi completamente l'uso delle mani. Studia all'Accademia di Belle Arti di Roma. \nRealizza nudi maschili con gli arti inferiori mutilati: sono sculture doloranti e simboliche, che traggono ispirazione da Antonio del Pollaiolo e dal neo-quattrocentismo. Ulderico Fabbri guarda anche ad Auguste Rodin e a Medardo Rosso. Artista eclettico, tende talvolta alla geometrizzazione, ad esempio nella scultura di marmo \"Ippogrifo\", esposta nel 1928 a Ferrara. Nella scultura \"Bimbo al telefono\", in pietra artificiale, realizzata nel 1930 e oggi a Modena presso la collezione d'arte dell'Assicoop, mescola un elemento moderno all'impostazione classica della figura.\nFu autore, agli inizi degli anni Trenta del Novecento, di alcuni dei busti in marmo collocati nel \"Sacrario dei Martiri fascisti\" (Paolo Accorsi, Franco Gozzi, Rino Moretti) posto nell'allora nuova sede della Casa del Fascio, assieme ai colleghi Giuseppe Virgili, Enzo Nenci, Antonio Alberghini, Laerte Milani e Gaetano Galvani.\nInvia sue opere alla mostra internazionale di Arte Sacra di Padova del 1931, alla Primaverile di Firenze del 1933, alla Biennale di Venezia del 1936. Nel 1937 la sua scultura \"Giovinetto\" \u00e8 acquisita dalla Galleria d'arte moderna di Milano. Nel 1938 realizza il busto in marmo del maresciallo d'Italia Emilio De Bono che originariamente era nella cosiddetta \"Corte delle Vittorie\" di Roma ed ora \u00e8 in deposito alla Casa Madre dei Mutilati di Roma. Altre sue sculture a Ferrara: le formelle in terracotta della \"Via Crucis\", nel \"Gran Claustro\" della Chiesa di San Cristoforo alla Certosa; \"Il Genio dell'arte\", scultura in bronzo sulla facciata del Conservatorio Girolamo Frescobaldi (1930); la \"Fontana Narciso\", in bronzo dorato, alla Camera di Commercio di Ferrara (1964); il neo-quattrocentesco \"Busto di Madonna\", in terracotta, oggi di propriet\u00e0 della BPER (1946). Originalmente risolto dal punto di vista iconografico \u00e8 il gruppo fittile dell\"'Ecce Homo\" (Ferrara, collezione privata), come pure \"Salvamento\", terracotta del 1953 attualmente presso la Fondazione Cavallini-Sgarbi di Ro Ferrarese.\nNel 1954 Ulderico Fabbri ha scolpito in marmo bianco la statua giacente sul monumento funebre dell'Arcivescovo Ruggero Bovelli, collocato nel 1955 nella Cattedrale di Ferrara: un'opera su commissione, in cui l'artista recupera tutta la tradizione accademica della scultura italiana. Qualche anno pi\u00f9 tardi port\u00f2 a termine la realizzazione dell'altare del Sacro Cuore nel Duomo di Milano, ideato ma lasciato incompiuto da Edoardo Rubino. Le terrecotte degli ultimi anni, che rappresentano figure sofferenti, con occhi semichiusi dentro la fessura delle palpebre, oscillano tra un recuperato primitivismo e il disfacimento della forma sull'esempio di Medardo Rosso.\nNel documentario di Flavia Franceschini \"Ulderico Fabbri, uno scultore ferrarese\", viene anche ripreso il filmato \"Al Fil\u00f2\", girato nel 1953 da Florestano Vancini, che contiene un'intervista ad Ulderico Fabbri nel cortile del suo studio in via Boccaleone a Ferrara, oltre alle interviste a Marcello Tassini, Ervardo Fioravanti, Giuseppe Virgili, Annibale Zucchini, Danilo Farinella, Nemesio Orsatti, Galileo Cattabriga."}
{"id": "6170855", "revid": "1783371", "url": "https://it.wikipedia.org/wiki?curid=6170855", "title": "Lull", "text": "Lull \u00e8 un EP del gruppo alternative rock statunitense The Smashing Pumpkins, pubblicato nel 1991."}
{"id": "6170856", "revid": "709406", "url": "https://it.wikipedia.org/wiki?curid=6170856", "title": "Farmaci biosimilari", "text": ""}
{"id": "6170857", "revid": "729019", "url": "https://it.wikipedia.org/wiki?curid=6170857", "title": "Stazione di Minami-Moriya", "text": "La \u00e8 una stazione ferroviaria di Moriya, citt\u00e0 della prefettura di Ibaraki e servita dalla linea J\u014ds\u014d delle Ferrovie del Kant\u014d.\nStruttura.\nLa stazione \u00e8 dotata di un marciapiede a isola con due binari passanti in superficie. Il fabbricato si trova al livello inferiore."}
{"id": "6170859", "revid": "965985", "url": "https://it.wikipedia.org/wiki?curid=6170859", "title": "Peel Sessions (The Smashing Pumpkins)", "text": "Peel Sessions \u00e8 un EP del gruppo alternative rock statunitense The Smashing Pumpkins, pubblicato nel 1992."}
{"id": "6170861", "revid": "436907", "url": "https://it.wikipedia.org/wiki?curid=6170861", "title": "Siva (singolo)", "text": "Siva \u00e8 un singolo del gruppo alternative rock statunitense The Smashing Pumpkins, pubblicato nel 1991 ed estratto dall'album \"Gish\"."}
{"id": "6170862", "revid": "697352", "url": "https://it.wikipedia.org/wiki?curid=6170862", "title": "Don Costa Plays the Beatles", "text": "Don Costa Plays the Beatles \u00e8 l'ultimo album di Don Costa, registrato dal vivo al Teatro Manzoni di Milano e pubblicato dalla CGD nel febbraio 1981, poco prima del debutto di sua figlia Nikka; proprio quando lei aveva solo otto anni.\nLa direzione orchestrale \u00e8 dello stesso Costa.\nTracce.\nTutti i brani sono di Lennon-McCartney, tranne quelli indicati."}
{"id": "6170863", "revid": "709406", "url": "https://it.wikipedia.org/wiki?curid=6170863", "title": "Farmaci biologici", "text": ""}
{"id": "6170864", "revid": "110157", "url": "https://it.wikipedia.org/wiki?curid=6170864", "title": "Hexenkessel", "text": "Hexenkessel \u00e8 il primo album dal vivo del gruppo folk rock tedesco Schandmaul, pubblicato il 23 giugno 2003 dalla F.A.M.E. Records. L'album \u00e8 stato registrato durante il concerto del gruppo del 4 gennaio 2003 al New Backstage di Monaco di Baviera."}
{"id": "6170865", "revid": "438678", "url": "https://it.wikipedia.org/wiki?curid=6170865", "title": "Tristessa (singolo)", "text": "Tristessa \u00e8 un singolo del gruppo alternative rock statunitense The Smashing Pumpkins, pubblicato nel 1990. \nIl brano.\nIl titolo \u00e8 un riferimento al romanzo omonimo di Jack Kerouac.\nSi tratta dell'unica pubblicazione del gruppo avvenuta per l'etichetta Sub Pop. Il brano \u00e8 stato poi registrato nuovamente per essere inserito nell'album di debutto della band, ossia \"Gish\"."}
{"id": "6170866", "revid": "709406", "url": "https://it.wikipedia.org/wiki?curid=6170866", "title": "Farmaco biotecnologico", "text": ""}
{"id": "6170868", "revid": "124123", "url": "https://it.wikipedia.org/wiki?curid=6170868", "title": "Gennaro Luca De Falco", "text": "Carriera.\nInizia la carriera arbitrale nel 1998 frequentando il corso per arbitri nella sezione di Catanzaro. Dopo aver arbitrato gare di calcio a 11 e calcio a 5, passa in pianta stabile al calcio a 5 nella stagione 2004. Due anni pi\u00f9 tardi \u00e8 promosso alla CAI. Debutta in Serie A2 nella stagione 2008-09 nella gara Pescara-Napoli mentre la stagione successiva esordisce in Serie A dirigendo Augusta-Napoli 3-1 del 19 dicembre 2009. . Dalla stagione sportiva 2016-17 continua a dare il suo contributo all'AIA essendo parte attiva del progetto UEFA \"Mentor Talent\" voluto dal Settore Tecnico dell'AIA, ricoprendo il ruolo di Mentor per il CRA-Calabria.\nCurriculum arbitrale Calcio a 5.\nSemifinale Coppa Italia U21 (stagione 2006/2007)\nQuarto di Finale Coppa Italia Serie B (stagione 2007/2008)\nPescara-Napoli Debutto in serie A2 (stagione 2008/2009)\nFinale Coppa Italia Femminile Serie A (stagione 2008/2009)\nSemifinale Play Off Serie B (stagione 2008/2009)\nDebutto in Serie A (stagione 2009/2010 - 19.12.2009 Augusta-Napoli 3-1)\nSemifinale Coppa Italia Serie A2 (stagione 2010/2011)\nSemifinale Scudetto Under21 (stagione 2010/2011)\nSemifinale Coppa Italia Serie A2 (stagione 2011/2012)\nQuarto di Finale Scudetto Serie A (stagione 2011/2012)\nQuarto di Finale Scudetto Serie A (stagione 2012/2013)\nQuarto di Finale Scudetto Serie A (stagione 2013/2014)\nFinale Scudetto Under 21 (stagione 2013/2014 - 05.06.2014 Lazio-Kaos Bologna 3-1)\nQuarto di finale Coppa Italia Serie A (stagione 2014/2015)\nFinale Scudetto Femminile (stagione 2014/2015 - 08.06.2015 Ternana-Lazio 2-1)\nAmichevole Under 21 ITALIA - ROMANIA disputata a Bari il 24 febbraio 2016\nSemifinale di Coppa Italia nel marzo 2016 Pescara-Cogianco Genzano\nFinale Coppa Italia Nazionale serie C - LPG Group Casoria - Lecco (terminata 2-2 e poi al ritorno 7-2 per il Lecco vincitore della coppa)"}
{"id": "6170869", "revid": "1632387", "url": "https://it.wikipedia.org/wiki?curid=6170869", "title": "I Am One (The Smashing Pumpkins)", "text": "I Am One \u00e8 il primo singolo del gruppo alternative rock statunitense The Smashing Pumpkins, pubblicato nel 1990. \nLa canzone \u00e8 stata scritta da Billy Corgan e James Iha."}
{"id": "6170872", "revid": "442848", "url": "https://it.wikipedia.org/wiki?curid=6170872", "title": "Laguna Celeste", "text": "La laguna Celeste \u00e8 un lago salato della Bolivia, situato nel Dipartimento di Potos\u00ed, nella parte meridionale del paese. Fa parte del gruppo di laghi salati chiamati Lagunas de colores.\nCaratteristiche.\nLa laguna si trova ad una altitudine di 4529\u00a0m s.l.m., ai piedi dell'imponente vulcano Uturuncu. Il suo nome deriva dalla colorazione azzurro chiaro delle sue acque, dove trovano riparo e nutrimento grandi stormi di fenicotteri delle Ande.\nLa laguna Celeste ha una lunghezza di 2,5\u00a0km e una larghezza di 1,5\u00a0km. La sua superficie complessiva \u00e8 di 2,3\u00a0km\u00b2 e sviluppo delle sue sponde litoranee \u00e8 di 7,4\u00a0km.\nClima.\nData l'elevata altitudine a cui \u00e8 situata la laguna Celeste, il clima presenta elevate escursioni giornaliere. Le temperature minime scendono sempre al di sotto dello zero anche nei mesi pi\u00f9 caldi dell'estate australe. Le temperature massime giornaliere superano abbondantemente i 30\u00a0\u00b0C durante il giorno, con picchi di 37\u00a0\u00b0C in dicembre. Nella Classificazione dei climi di K\u00f6ppen, l'area \u00e8 classificata come desertica.\nLe severe condizioni climatiche e l'altitudine, rendo la zona scarsamente popolata con soli 2 abitanti per km\u00b2.\nLe precipitazioni medie mensili sono di 349\u00a0mm; il mese pi\u00f9 piovoso \u00e8 gennaio quando cadono in media 121 mm di pioggia."}
{"id": "6170877", "revid": "120051580", "url": "https://it.wikipedia.org/wiki?curid=6170877", "title": "Rhinoceros (singolo)", "text": "Rhinoceros \u00e8 un singolo promozionale del gruppo musicale statunitense The Smashing Pumpkins, pubblicato nel 1991 ed estratto dall'album \"Gish\"."}
{"id": "6170882", "revid": "85122483", "url": "https://it.wikipedia.org/wiki?curid=6170882", "title": "Tarantula (The Smashing Pumpkins)", "text": "Tarantula \u00e8 un singolo del gruppo alternative rock statunitense The Smashing Pumpkins, pubblicato nel 2007 ed estratto dall'album \"Zeitgeist\"."}
{"id": "6170884", "revid": "228587", "url": "https://it.wikipedia.org/wiki?curid=6170884", "title": "That's the Way (My Love Is)", "text": "That's the Way (My Love Is) \u00e8 un singolo del gruppo alternative rock statunitense The Smashing Pumpkins, pubblicato nel 2007 ed estratto dall'album \"Zeitgeist\"."}
{"id": "6170885", "revid": "965985", "url": "https://it.wikipedia.org/wiki?curid=6170885", "title": "G.L.O.W.", "text": "G.L.O.W. \u00e8 un singolo del gruppo alternative rock statunitense The Smashing Pumpkins, pubblicato nel 2008."}
{"id": "6170886", "revid": "1444345", "url": "https://it.wikipedia.org/wiki?curid=6170886", "title": "Come la neve", "text": "Come la neve \u00e8 un singolo del cantante Boosta dei Subsonica in duetto con il cantautore Luca Carboni, il primo estratto dall'album in studio d'esordio da solista \"La stanza intelligente\" e pubblicato il 25 novembre 2016.\nIl brano.\nLuca Carboni ha raccontato: \nBoosta ha raccontato: "}
{"id": "6170888", "revid": "965985", "url": "https://it.wikipedia.org/wiki?curid=6170888", "title": "Freak (The Smashing Pumpkins)", "text": "Freak \u00e8 un singolo del gruppo alternative rock statunitense The Smashing Pumpkins, pubblicato nel 2010 ed estratto dall'album \"Teargarden by Kaleidyscope\"."}
{"id": "6170890", "revid": "965985", "url": "https://it.wikipedia.org/wiki?curid=6170890", "title": "The Celestials", "text": "The Celestials \u00e8 un singolo del gruppo alternative rock statunitense The Smashing Pumpkins, pubblicato nel 2012 ed estratto dall'album \"Oceania\"."}
{"id": "6170912", "revid": "965985", "url": "https://it.wikipedia.org/wiki?curid=6170912", "title": "Panopticon (The Smashing Pumpkins)", "text": "Panopticon \u00e8 un singolo del gruppo alternative rock statunitense The Smashing Pumpkins, pubblicato nel 2012 ed estratto dall'album \"Oceania\"."}
{"id": "6170915", "revid": "1133470", "url": "https://it.wikipedia.org/wiki?curid=6170915", "title": "Le Avventure di Geronimo Stilton", "text": ""}
{"id": "6170916", "revid": "767487", "url": "https://it.wikipedia.org/wiki?curid=6170916", "title": "Mark Whitfield", "text": "\u00c8 probabilmente meglio conosciuto per le sue registrazioni come bandleader. Ha collaborato con Jack McDuff, Jimmy Smith, Courtney Pine, Nicholas Payton, Kenny Kirkland, Chris Botti e molti altri."}
{"id": "6170919", "revid": "1543377", "url": "https://it.wikipedia.org/wiki?curid=6170919", "title": "BeBee", "text": "beBee \u00e8 una piattaforma per il Personal branding fondata dagli imprenditori Javier C\u00e1mara Rica e Juan Imaz. L\u2019intento \u00e8 quello di creare un network in cui gli utenti possano mostrare e condividere il proprio personal brand e le proprie capacit\u00e0 a datori di lavoro, clienti potenziali, imprese, fornitori e media nei rispettivi settori. Bebee permette agli utenti di entrare in contatto tra loro, attraverso interessi personali e professionali comuni, in un unico spazio in cui si fondono la vita personale e professionale. \nLa nascita del social risale al febbraio del 2015 a Madrid, inizialmente con le sole versioni in inglese, portoghese e spagnolo e 21 paesi. Nel primo anno ha raggiungto 10 milioni di iscritti. Oggi, beBee \u00e8 disponibile anche in italiano, francese, russo e tedesco e conta oltre 12 milioni di iscritti. L'obiettivo \u00e8 quello di arrivare a 40 milioni per il 2019. La compagnia, inoltre, ha un'applicazione disponibile sia per Android che per iOS.\nNel mese di maggio del 2016, beBee \u00e8 stata valutata come una potenziale startup unicorno, a causa della repentina crescita dell\u2019azienda.\nVision aziendale.\nSu beBee \u00e8 possibile trovare anche una sezione dedicata alle offerte di lavoro. Ogni utente (soprannominato \u201cape\u201d) pu\u00f2 partecipare in uno o pi\u00f9 alveari, ossia un gruppo che ha come tema una professione o un aspetto della vita privata. \nAll\u2019interno della piattaforma per il personal branding c\u2019\u00e8 anche una piattaforma di blogging, chiamata beBee Producer, attraverso la quale gli utenti possono redattare contenuti in modo pi\u00f9 completo e condividerli con tutti i partecipanti dei diversi alveari. L'obbiettivo dell'app \u00e8 quello di abbinare professionisti con gli stessi interessi per aiutarli a costruire relazioni professionali, non solo contatti.\nInoltre, beBee ha lanciato anche il programma Ambassadors (ambasciatori), un\u2019iniziativa attraverso la quale conta di poter condividere partecipazioni con gli utenti pi\u00f9 attivi e occupati a far conoscere la marca, sempre che l\u2019impresa venga venduta o quotata in borsa.\nValori.\nAffinit\u00e0: permettere agli utenti con simili interessi di mettersi in contatto tra loro.\nSviluppo: facilitare la crescita professionale degli utenti e degli imprenditori che usano la piattaforma.\nRafforzare relazioni: promuovere contatti e collaborazioni tra utenti con simili interessi. \nChiarezza: condividere informazioni con persone per cui sono davvero rilevanti, permettendo agli utenti di sviluppare relazioni basate sulla fiducia.\nStoria.\nMixMail.com era un sito web e server di e-mail, nato in Spagna nel 1997. Venne acquistato dal gruppo Jazztel Internet Factory Ya.com. \nDopo la vendita di MixMail.com, lo stesso team si dedica alla nascita di Canalmail, che dall\u2019anno 2000 si chiamer\u00e0 MediaResponse. \nLo stesso team di lavoro si dedic\u00f2 alla creazione di altre Professional Communities. Si dedicavano al settore professionale e al lavoro e avevano presenza in Spagna, Messico, Brasile, Colombia, Argentina, Cile, Portogallo, Per\u00f9 e Venezuela. \nCon oltre 2,8 milioni di utenti in tutto il mondo, la rete di portali professionali si rilancia nel 2015 come marca unica, con il nome di beBee."}
{"id": "6170924", "revid": "287204", "url": "https://it.wikipedia.org/wiki?curid=6170924", "title": "X-Files - Spiriti del male", "text": "X-Files - Spiriti del male (\"The X-Files: Goblins\") \u00e8 un romanzo thriller fantascientifico del 1996 scritto da Charles L. Grant. Il romanzo \u00e8 liberamente ispirato dalla serie televisiva X-Files.\nTrama.\nNella cittadina Gainsborough avvengono due inspiegabili omicidi e il colpevole viene descritto come uno \"spirito\". Data la mancanza di tracce nella scena del delitto, l'FBI per indagare sul caso invia gli agenti Fox Mulder, Dana Scully e le reclute Hank Webber e Licia Andrews. I quattro, dopo avere condotto un'indagine preliminare, riescono solo a scoprire che esiste un testimone del secondo omicidio, una donna con serie deficienze mentali. Durante una perlustrazione pomeridiana vengono assaliti dallo spirito con delle armi da fuoco. Dopo esserne usciti incolumi si rendono conto che gli assalitori erano due e scoprono che nella vicina base militare si stanno eseguendo esperimenti sul cambiamento di colore dell'epidermide umana. Dopo un primo momento di smarrimento, comprendono l'essenza dello spirito: in realt\u00e0 si tratta di una persona che ha subito svariati trattamenti cancerogeni, rendendola in grado di cambiare il colore della propria pelle.\nMulder e Scully riescono a fermare il colpevole prima che possa commettere altri omicidi."}
{"id": "6170925", "revid": "1632387", "url": "https://it.wikipedia.org/wiki?curid=6170925", "title": "Fauda", "text": "Fauda (\"\u0641\u0648\u0636\u0649\"; \"caos\" in arabo) \u00e8 una serie televisiva israeliana del 2015 trasmessa dal 15 febbraio 2015 sul canale Yes Oh.\nIn Italia, la serie viene pubblicata dal 2 dicembre 2016 da Netflix.\nTrama.\nPrima stagione.\nLa serie racconta la storia di Doron, un ufficiale di una unit\u00e0 antiterrorismo Mista'arvim (reparti speciali delle Forze di difesa israeliane) che operano come infiltrati in territori palestinesi di Gaza ed in Cisgiordania, ed il suo reparto mentre cercano di prendere un terrorista di Hamas responsabile di diversi attacchi terroristici, conosciuto come \"Abu-Ahmed\" o \"La Pantera\".\nSeconda stagione.\nL'unit\u00e0 delle forze speciali israeliane \u00e8 alla ricerca di Nidal al-Maqdisi, un militante dello Stato Islamico che ha creato una cellula dell'ISIS nei territori occupati.\nTerza stagione.\nBashar, figlio di un ex capo del movimento Hamas, rapisce due ragazzi israeliani e li porta a Gaza. Doron e la sua squadra faranno di tutto pur di salvarli.\nProduzione.\nFauda \u00e8 stata sviluppata da Lior Raz e Avi Issacharoff in base alle loro esperienze nel servizio militare nell'unit\u00e0 Duvdevan delle Forze di difesa israeliane. La serie \u00e8 stata presentata per la prima volta il 15 febbraio 2015. \nLa prima stagione della serie \u00e8 stata girata a Kafr Qasim, durante l'operazione Margine di protezione."}
{"id": "6170934", "revid": "1305772", "url": "https://it.wikipedia.org/wiki?curid=6170934", "title": "Nederlandsche Handel-Maatschappij", "text": "La N.V. Nederlandsche Handel-Maatschappij (\"Societ\u00e0 commerciale dei Paesi Bassi\") \u00e8 stata una societ\u00e0 commerciale e finanziaria olandese.\nFondazione.\nLa Societ\u00e0 venne fondata su iniziativa di re Guglielmo I all'Aja con regio decreto del 1824. L'oggetto sociale indicato nel Decreto (Art. 59) era \"lo sviluppo del commercio, della navigazione, della cantieristica navale, della pesca, dell'agricoltura e (dell'industria)\", come prosecuzione di quanto era stato iniziato durante la dominazione francese fra il 1795 e il 1813. \nLa \"Nederlandsche Handel-Maatschappij\" era una societ\u00e0 di diritto privato, che emetteva azioni trattate in borsa.\nNei primi decenni la \"Nederlandsche Handel-Maatschappij\" fu un'impresa di import-export, che doveva espandere le relazioni commerciali esistenti e a trovare nuovi mercati. Inizialmente, tuttavia, and\u00f2 incontro a numerosi insuccessi, poich\u00e9 aveva voluto puntare su di un'area pi\u00f9 vasta di quanto inizialmente progettato. La Societ\u00e0 in Sudamerica, Messico e Levante sub\u00ec pesanti perdite, e da quel momento si rivolse quasi esclusivamente alle Indie Olandesi.\nAttivit\u00e0 nelle Indie Olandesi.\nA causa del legame con il governo olandese la Societ\u00e0 svolse un importante ruolo nello sviluppo del commercio fra i Paesi Bassi e le Indie Olandesi.\nLa \"Nederlandsche Handel-Maatschappij\" viene considerata la continuatrice della Vereenigde Oostindische Compagnie, in quanto era una societ\u00e0 per azioni di diritto privato, sulla quale, peraltro, vi era una totale influenza degli Orange, e finanziava il commercio con le Indie Olandesi. La fondazione della Societ\u00e0 pu\u00f2 probabilmente essere vista come un tentativo di dare nuovo impulso al commercio con le Indie Orientali dopo la depressione del periodo di dominazione francese (1795\u20131814) in cui era stata sciolta la VOC e le colonie erano state occupate dagli Inglesi.\nQuesto commercio riguardava il caff\u00e8, lo zucchero di canna, l'indaco, le spezie, il tabacco e alcune altre merci coloniali prodotte nelle Indie Olandesi.\nI profitti stentavano, tuttavia, ad arrivare, finch\u00e9 nel 1827 Guglielmo I, in quanto principale azionista, decise per parte sua di concedere alla Societ\u00e0 il monopolio dell'importazione dell'oppio: in questo modo i profitti arrivarono.\nLa \"Nederlandsche Handel-Maatschappij\" operava come banchiere dello Stato, come impresa di commercio e trasporti, e riscuoteva le imposte in natura secondo il \"plantagesysteem\" ideato da Johannes van den Bosch, o - dopo la Rivoluzione Belga del 1830, che caus\u00f2 una crisi economica per cui la NHM and\u00f2 quasi a fondo - secondo il successivamente introdotto \"Cultuurstelsel\", in base al quale la popolazione locale doveva dedicare un quinto del terreno agricolo alle colture prescritte.\nLa NHM provvedeva alla vendita e al trasporto di questi prodotti in natura, fondamentalmente t\u00e8, caff\u00e8, zucchero e gomma. Il successo con cui l'organizzazione fece ci\u00f2 spiega il soprannome \"Kompenie Ketjil\", ovvero \"Piccola Compagnia\" in confronto con la pi\u00f9 antica e grande Vereenigde Oostindische Compagnie.\nPoich\u00e9 la NHM da un dato momento esportava \"cotonate\" verso le Indie Olandesi e per di pi\u00f9 operava come cliente, l'industria tessile della Twente divenne il primo settore industriale completamente radicato nel Nord dei Paesi Bassi.\nAttivit\u00e0 finanziaria.\nInizialmente la NHM aveva fondato fabbriche a Haarlem e Leida su consiglio del governo, solo dopo una decina d'anni apparve chiaro che la popolazione di queste citt\u00e0 non era adatta e fu deciso di trasferire gli stabilimenti verso la Twente, dove la popolazione pastorale grazie alla sua industria domestica disponeva di alcune conoscenze tecniche. Il segretario Willem de Clercq riusc\u00ec durante una riunione a Hengelo l'industriale cotoniero inglese Thomas Ainsworth per convincere la popolazione della Twente a imparare ad usare le nuove macchine inglesi, come la spoletta volante a movimento rapido.\nAnche nel Brabante settentrionale, nelle citt\u00e0 di Tilburg e Helmond, fiorirono in questo modo tessiture di cotone e lana. Il commercio dei tessuti era necessario per evitare che i Britannici recuperassero in poco tempo il mercato indiano.\nA partire dal 1850 la NHM dovette finanziare le piantagioni che gestiva nelle Indie Olandesi, ed era essa stessa proprietaria di alcune di queste piantagioni.\nAttivit\u00e0 bancaria.\nLa lentamente mutata politica a riguardo delle Indie Olandesi costrinse la Societ\u00e0 a dedicarsi all'attivit\u00e0 bancaria piuttosto che al commercio e ai trasporti. La NHM si dedic\u00f2 anche all'emissione di banconote. Cominci\u00f2 a Shanghai nel 1903, poich\u00e9 non vi era una banca nazionale nell'Impero Cinese, con l'emissione del dollaro di Shanghai, una valuta che conserv\u00f2 un ruolo fino al 1946. Alla stessa maniera emise cartamoneta la controllata \"De Surinaamsche Bank\" fino al 1957.\nNegli anni Venti e Trenta fu gradualmente costruita l'organizzazione nella madrepatria. Fino ad allora la Societ\u00e0 si era basata soprattutto sulle attivit\u00e0 nei territori d'oltremare, solamente sostenute da una sede centrale ad Amsterdam e una secondaria a Rotterdam. Solo a partire dal 1936, con l'acquisizione della \"Geldersche Credietvereeniging\", inizi\u00f2 a sviluppare una rete di filiali. A met\u00e0 degli anni Venti la sede fu trasferita da un edificio sul Gouden Bocht a uno progettato da Karel de Bazel sulla Vijzelstraat, che \u00e8 diventato noto come \"De Bazel\".\nDopo la seconda Guerra mondiale la rete delle filiali fu molto ampliata, sia nei Paesi Bassi che all'estero.\nNel frattempo, in seguito all'indipendenza dell'Indonesia (1949), nel 1959 furono nazionalizzate le piantagioni di propriet\u00e0 della \"Nederlandsche Handels-Maatschappij\" e un anno dopo anche le attivit\u00e0 bancarie.\nLa Banca continu\u00f2 a crescere e a sviluppare sempre pi\u00f9 attivit\u00e0 finanziarie e bancarie con la sua rete di filiali, e dopo la fusione con la \"Twentsche Bank\", nel 1964, diede vita all'\"Algemene Bank Nederland\" (\"Banca generale dei Paesi Bassi\"), abbreviata \"ABN\", uno dei maggiori istituti bancari della nazione.\nDopo ulteriori fusioni, nel 1990, la Banca prese il nome di \"ABN AMRO\".\nLa tradizionale sede, \"De Bazel\", di Amsterdam \u00e8 diventata la sede dell'Archivio Civico della citt\u00e0.\nFiliali.\nIl finanziamento del commercio e della navigazione port\u00f2 la \"Nederlandsche Handels-Maatscheppij\" a sviluppare una rete di filiali, che s'impegnarono sempre pi\u00f9 in operazioni finanziarie e bancarie. \nLa prima fu aperta a Singapore nel 1858, che costitu\u00ec la base per la pi\u00f9 antica banca di Singapore.\nLa rete si estese attraverso il Sudest Asiatico e lungo le rotte commerciali fra i Paesi Bassi e le Indie Olandesi. La NHM continu\u00f2 ad estendere la sua rete nel XX secolo.\nPerse alcune filiali quando il governo indonesiano le nazionalizz\u00f2 nel 1960 per costituire una nuova banca, di propriet\u00e0 locale.\nGli stati in cui si \u00e8 espansa la rete sono i Paesi Bassi (1824), le Indie Olandesi (1826), Singapore (1858), Hong Kong (1889), l'India (1920), l'Arabia Saudita (1926), gli Stati Uniti (1941), il Pachistan (1948), il Suriname (1949), il Kenya (1951), il Tanganyika (1951), il Libano (1954), l'Uganda (1954), la Malaysia (1963).\nNella letteratura.\nIl romanzo \"Max Havelaar\" di Multatuli tratta per buona parte dei gravi abusi commessi dalla \"Nederlandsche Handel-Maatschappij\" nelle Indie Orientali ed \u00e8 un atto di accusa contro la Societ\u00e0. Il titolo completo \u00e8 infatti \"Max Havelaar, of de koffieveilingen der Nederlandse Handelmaatschappij\" (\"Max Havelaar, ovvero le aste del caff\u00e8 della Nederlandse Handelmaatschappij\"). Il libro dipinge un'immagine negativa dei commercianti e dei piantatori (e anche dei funzionari e dei capi indigeni). Le prassi della Societ\u00e0 cambiarono solo lentamente e parzialmente, e in ogni caso non durante la vita di Multatuli."}
{"id": "6170938", "revid": "287204", "url": "https://it.wikipedia.org/wiki?curid=6170938", "title": "Futsal Isola 2016-2017", "text": "Questa pagina raccoglie i dati riguardanti la Futsal Isola, squadra di calcio a 5 militante in serie A, nelle competizioni ufficiali del 2016-2017."}
{"id": "6170940", "revid": "381308", "url": "https://it.wikipedia.org/wiki?curid=6170940", "title": "Hellingen (personaggio)", "text": ""}
{"id": "6170945", "revid": "965985", "url": "https://it.wikipedia.org/wiki?curid=6170945", "title": "Already Platinum", "text": "Already Platinum \u00e8 il primo album in studio del rapper statunitense Slim Thug, pubblicato nel 2005."}
{"id": "6170949", "revid": "889336", "url": "https://it.wikipedia.org/wiki?curid=6170949", "title": "Les Scheinflug", "text": "Carriera.\nGiocatore.\nClub.\nArrivato in Australia agli inizi degli anni '50, ha vissuto la giovinezza al Villawood Migrant Hostel e ha giocato per la squadra dell'ostello (Villawood Tigers). Fu preso a giocare nella rappresentativa del Southern Districts nel corso di questi anni.\nNazionale.\nTra il novembre del 1965 e l'aprile del 1968 Scheinflug gioc\u00f2 sei intere partite internazionali con l'Australia segnando quattro gol.\nAllenatore.\nPrima del campionato mondiale del 1974 divent\u00f2 assistente dell'allenatore della nazionale Rale Rasic. Successivamente allen\u00f2 varie volte i \"Socceroos\" ed anche le nazionali giovanili. Nel 1979 vinse il campionato australiano e nel 1980 vinse la coppa di Australia entrambi con il Marconi Stallions. Nel 1979 fu votato Allenatore dell'anno dalla stampa calcistica australiana."}
{"id": "6170951", "revid": "767487", "url": "https://it.wikipedia.org/wiki?curid=6170951", "title": "Come diventare grandi nonostante i genitori", "text": "Come diventare grandi nonostante i genitori \u00e8 un film del 2016 basato sulla serie di Disney Channel \"Alex &amp; Co.\", diretto da Luca Lucini e prodotto dalla The Walt Disney Company Italia e 3Zero2.\nTrama.\nLa decisione della preside Silvia Ruffini di non aderire al concorso scolastico nazionale per il gruppo musicale \"Alex &amp; Co.\" (composto da Alex Leoni, Nicole De Ponte, Emma Ferrari, Christian Alessi, Samuele \"Sam\" Costa e Davide Aiello), sar\u00e0 un colpo traumatico per loro, data la loro passione sfrenata per la musica. Inizialmente i genitori prenderanno le difese dei propri figli, ma poi la preside decider\u00e0 di raddoppiare i compiti a casa. Contro genitori e preside, i ragazzi decidono di iscriversi al concorso musicale. La sfida sembra impossibile e invece porter\u00e0 i ragazzi a crescere in modo sorprendente.\nColonna sonora.\nLe canzoni del film \"The Strawberry Place\" e \"I Can See the Stars\" sono incluse nell'album Welcome to Your Show.\nProduzione.\nIl 2 dicembre 2015 \u00e8 stata annunciata l'uscita, prevista per settembre 2016, di un film basato sulla serie di Disney Channel \"Alex &amp; Co\".\nIl 31 marzo 2016 The Walt Disney Company Italia ha annunciato che la pellicola sarebbe stata diretta da Luis Prieto e avrebbe visto come sceneggiatore Gennaro Nunziante, mentre la data di rilascio \u00e8 stata posticipata al 24 novembre 2016.\nIl 21 ottobre 2016 \u00e8 stato annunciato che Luis Prieto era stato sostituito da Luca Lucini e che il film avrebbe avuto il titolo di \"Come diventare grandi nonostante i genitori\".\nPromozione.\nIl primo teaser trailer \u00e8 stato distribuito il 21 ottobre 2016, mentre il trailer ufficiale \u00e8 stato distribuito il 10 novembre 2016.\nDistribuzione.\nIl film \u00e8 stato distribuito nelle sale italiane il 24 novembre 2016, mentre Il DVD \u00e8 stato distribuito il 15 marzo 2017.\nNegli Stati Uniti la pellicola \u00e8 stata presentata il 21 febbraio 2017 al Festival del cinema italiano di Los Angeles, mentre nei Paesi in cui va in onda \"Alex &amp; Co.\", il film \u00e8 andato in onda sulle versioni locali di Disney Channel nel corso del 2017 e 2018."}
{"id": "6170953", "revid": "1652635", "url": "https://it.wikipedia.org/wiki?curid=6170953", "title": "B\u00e1im\u01ce-s\u00ec", "text": "Il monastero del Cavallo Bianco () \u00e8, secondo la tradizione, il primo tempio buddhista della Cina, fondato nel 68 d.C. sotto l'imperatore Ming (r. 58-75 d.C.) degli Han Orientali, situato nella capitale Luoyang.\nIl monastero si trova appena al di fuori delle mura dell'antica capitale degli Han Orientali, distante circa 12-13\u00a0km a est dall'attuale Luoyang, provincia dello Henan. Dista approssimativamente 40 min con l'autobus n\u00b0 56 dalla stazione ferroviaria di Luoyang. Il tempio, nonostante le sue ridotte dimensioni, \u00e8 considerato da molti fedeli come \"la culla del buddhismo cinese\". I punti di riferimento geografici sono, partendo da sud, il monte Manghan e il fiume Luo. \nLe principali costruzioni del monastero furono erette durante le dinastie Ming (1368-1644) e Qing (1644-1912); vennero ristrutturate negli anni 1950, e poi nel marzo del 1973 dopo la Rivoluzione Culturale. \u00c8 costituito da numerose sale separate da cortili e giardini ben curati, coprendo un'area di 13 ettari. Le placche in cinese e in inglese danno una ricca descrizione delle statue buddhiste situate in ogni sala; esse raffigurano, tra gli altri, \u015a\u0101kyamuni, Maitreya, il Buddha di Giada, icone di santi come Guru Avalokite\u015bvara, Amit\u0101bha, arhat, due cavalli bianchi portati dall'India da due monaci indiani, e due leoni mitici all'entrata. Per via dei finanziamenti internazionali, il tempio ha subito numerosi cambiamenti, sia strutturalmente che internamente. Il progetto pi\u00f9 recente, realizzato colla cooperazione dell'India, \u00e8 stato terminato nel 2008 col completamento dello stupa di Sanchi e della statua del Buddha di Sarnath.\nContesto, leggende e importanza.\nSeguono alcune leggende sulla fondazione e sulla denominazione del monastero.\nSu richiesta di Han Mingdi, due monaci indiani chiamati K\u0101\u015byapa M\u0101ta\u1e47ga (conosciuto anche col nome cinese di \u651d\u6469\u9a30 Sh\u00e8 M\u00f3t\u00e9ng) e Dharmaratna, (o Gobharana, cinese: \u7afa\u6cd5\u862d Zh\u00fa F\u01cel\u00e1n) tradussero, nel monastero del Cavallo Bianco, numerosi classici buddhisti, fra cui l'importante Sutra in quarantadue capitoli (\u56db\u5341\u4e8c\u7ae0\u7d93, \"S\u00ecsh\u00ed\u00e8rzh\u0101ngj\u012bng\", T.D. 784.17.722-724) che viene per questa ragione considerato il primo sutra buddhista tradotto in cinese, acquisendo un posto d'onore nella storia di questa religione in Cina. \nGobharana tradusse, sempre secondo la tradizione, una prima versione, andata perduta, del \"Sutra delle dieci terre\", il \"Da\u015babh\u016bmika-s\u016btra\" (su questo cfr. \"Avata\u1e43sakas\u016btra\"), che viene indicata come \u5341\u5730\u65b7\u7d50\u7d93 \"Sh\u00edd\u00ec du\u00e0nji\u00e9 j\u012bng\" nonch\u00e9 altre quattro opere. \nIl tempio in seguito divenne via via sempre pi\u00f9 importante e il buddhismo si svilupp\u00f2 in Cina, diffondendosi poi in Corea, Giappone e Vietnam. L'introduzione di questa religione in Cina influenz\u00f2 in modo significativo la morale, il pensiero e l'estetica cinesi.\nSecondo le \"Cronache delle regioni occidentali\" dello \"Hou Hanshu\" (\"Libro degli Han Posteriori\"), basato sui resoconti all'imperatore del c. 125, ma che non fu compilato fino al secolo V:\nDiversi resoconti raccontano la fondazione del tempio. Yang Xuanzhi, nella prefazione del suo libro \"A Record of Buddhist Monasteries in Lo-yang\", affermn che, dopo il sogno, Han Mingdi ordin\u00f2 che statue del Buddha venissero erette alla Porta Kai yang (apertura alla Porta del Sole Mattutino) del Palazzo Meridionale e in prossimit\u00e0 della Terrazza Chang ye (letteralmente: \"Notte Eterna\"). Yang, tuttavia, non menziona il monastero.\nL'imperatore avrebbe inviato uno o pi\u00f9 monaci in India o in Scizia, che ritornarono su un cavallo bianco insieme al Sutra di Quarantadue capitoli. L'imperatore ricev\u00e9 il Sutra e lo ospit\u00f2 in un monastero costruito al di fuori delle mura di Luoyang; questo fu il primo tempio buddhista cinese.\nAltre leggende, direttamente correlate all'emergenza e alla diffusione del buddhismo in Cina, menzionate nel libro \"Indian Pandits in the Land of Snow \" di Sri Sarat Chandra forniscono due versioni. Una di queste \u00e8 la seguente.\nIn un giorno di buon auspicio del 60 d.C., a Luoyang, Han Mingdi sogn\u00f2 una persona santa dalla carnagione dorata, col sole e la luna splendenti dietro di s\u00e9, che si dirigeva verso il suo trono, per poi girare intorno al suo palazzo. Questo avvenimento fu interpretato come il momento della venuta del Buddhismo in Cina, predetto da un'antica profezia. L'imperatore, informato sul Buddha dal cronista storico Fu Hi, invi\u00f2 18 emissari in Occidente alla ricerca della religione praticata dal Buddha. Dopo aver attraversato numerosi paesi confinanti coll'India, essi giunsero in Afghanistan (Gandhara) dove incontrarono due monaci buddhisti (arhat) chiamati Kasyapa Pandita, un brahmano proveniente dall'India centrale, e Bharana Pandita. Accettarono l'invito degli emissari imperiali di ritornare con loro in Cina su due cavalli bianchi. Portarono con loro alcuni sutra, fra cui il Sutra di Quarantadue capitoli, statue del Buddha, ritratti e reliquie sacre. Ritornarono a Luoyang dove eressero un monastero. L'imperatore li incontr\u00f2 il 30\u00ba giorno del 12\u00ba mese lunare del 67 d.C., e fu lieto sia dei regali che i monaci avevano portato per lui che per le icone buddhiste che erano straordinariamente affini a quelle viste nel suo sogno. I monaci compirono dei miracoli che consolidarono la fede dell'imperatore nei confronti del buddhismo.\nTuttavia, alcuni sacerdoti taoisti protestarono e vollero che l'imperatore provasse i meriti di entrambe le religioni. L'imperatore accett\u00f2 e, alla porta meridionale del monastero del Cavallo Bianco, ordin\u00f2 che i testi sacri e gli oggetti di culto taoisti venissero posizionati sulla porta orientale, invece quelli buddhisti dovevano essere posti nella sala delle sette gemme, ad ovest. Comand\u00f2 poi che tali oggetti venissero gettati nel fuoco: avrebbe conferito la sua protezione alla religione i cui oggetti sarebbero sopravvissuti alle fiamme. I taoisti s'aspettarono che i loro testi sopravvivessero; ci\u00f2 non accadde, i testi taoisti furono completamente arsi, mentre quelli buddhisti rimasero illesi. L'imperatore, pertanto, col suo \"entourage\" di alti funzionari e parenti, abbracci\u00f2 la religione buddhista. Fece erigere numerosi templi, fra cui il Baima-si e tre conventi per le monache. I due sacerdoti taoisti che sfidarono il buddhismo furono condannati al rogo.\nDato il notevole numero di versioni di tale storia e la loro reciproca contraddittoriet\u00e0, la maggior parte degli studiosi moderni la considera una fiaba buddhista pi\u00f9 che un evento storico. Il monastero del Cavallo Bianco non si ritrova nelle fonti contemporanee antecedenti al 289. Nondimeno, in tali fonti si mneziona un \"Poma-si\" di Chang'an nel 266 e un altro omonimo a Jingcheng, nello Hubei centrale nello stesso anno.\nIl buddhismo si sviluppo in Cina dopo il suo arrivo dall'India, plasmando e facendosi plasmare dalle credenze religiose della cultura cinese. Esso \u00e8 un'evoluzione del buddhismo Mah\u0101y\u0101na, largamente pi\u00f9 seguito del Theravada o H\u012bnay\u0101na, sebbene quest'ultimo sia giunto in Cina precedentemente.\nStoria.\nNel 252 il sogdiano Sa\u1e43ghavarman tradusse in cinese dal sanscrito alcuni testi buddhisti, fa cui l'importante \"Sutra della Vita Infinita\" (\u7121\u91cf\u58fd\u7d93, \"W\u00fali\u00e1ngsh\u00f2u j\u012bng\", T.D. 360, in sanscrito \"Sukh\u0101vat\u012b-vy\u016bha-s\u016btra\").\nUn monaco kucheano di famiglia reale noto come B\u00f3 Y\u00e1n (\u767d\u5ef6) viaggi\u00f2 nella capitale cinese, Lu\u00f2y\u00e1ng, tra il 256 e il 260. Tradusse sei testi buddhisti in lingua cinese nel 258, presso questo tempio, tra questi il \"\u015a\u016bra\u1e43gama-sam\u0101dhi-s\u016btra\" (\u9996\u695e\u56b4\u4e09\u6627\u7d93 \"Sh\u01d2ul\u00e8ngy\u00e1n s\u0101nm\u00e8i j\u012bng\", giapp. \"Shury\u014dgon sanmei ky\u014d\") conservato al T.D. 642 del Canone cinese. \nIl famoso traduttore buddhista indo-scita Dharmarak\u1e63a (cinese: , attivo c. 266-308) arriv\u00f2 a Luoyang nel 266 e risied\u00e9 nel monastero del Cavallo bianco a partire almeno dalla primavera del 289 fino al 290.\nIl celebre monaco Xu\u00e1nz\u00e0ng della dinastia Tang inizi\u00f2 il suo pellegrinaggio di 16 anni verso l'India da questo monastero. Dopo il suo ritorno fu abate del tempio fino alla morte. In tale periodo, oltre ad aver ricoperto incarichi di insegnante e di altre attivit\u00e0 religiose del tempio, tradusse molte scritture buddhiste, portate da lui dall'India, dal sanscrito al cinese.\nUn'iscrizione su una lastra di pietra, risalente al 1175, in prossimit\u00e0 della Pagoda Qilun (alta 35\u00a0m, a pi\u00f9 piani, a base quadrata, a sud-est del Baima-si), afferma che cinque decenni prima della costruzione della pagoda si verific\u00f2 un incendio che distrusse il monastero e il Tathagata sarira stupa, il predecessore della pagoda. La stessa iscrizione afferma anche che poco tempo dopo un funzionario Jin eresse la pagoda Qilun, forgiata sullo stile delle pagode a base quadrata d'epoca Tang.\nTra i secoli XIII e XX, il monastero venne restaurato e rinnovato sotto i Ming (1368\u20131644) e i Qing (1644-1912). Importanti opere di restauro furono realizzate nel secolo XVI e alcuni edifici, taluni dei quali rinnovati successivamente, risalgono a tale periodo.\nStoria moderna.\nSotto la Repubblica popolare cinese, il monastero vide numerosi restauri nel periodo tra il 1952 e il 1973.\nNel 1973, il principe di Cambogia Norodom Sihanouk visit\u00f2 il tempio. La Cambogia era un alleato comunista della Cina e il principe Sihanouk soggiornava in un palazzo residenziale a Pechino. Venne autorizzato a visitare parte del paese a fini propagandistici, per mostrare al resto del mondo che in Cina tutto fosse normale. Da ardente buddhista, Sihanouk espresse il desiderio al presidente del Consiglio di Stato Zhou Enlai di visitare il monastero del Cavallo Bianco. Tuttavia, molte parti del tempio vennero danneggiate o perse durante la Rivoluzione Culturale. Pertanto, 2.900 manufatti, situati in altri palazzi e musei cinesi, fra cui il Palazzo della Tranquillit\u00e0 Benevola sul lato occidentale della Citt\u00e0 Proibita e la Sala degli Arhat (\"Luohan Tang\") del tempio delle Nuvole Azzurre nelle Colline Profumate di Pechino, furono trasferiti rapidamente e segretamente nel tempio, e il Baima-si fu compiutamente restaurato. Il monastero appena restaurato impression\u00f2 i cambogiani, ignari degli avvenimenti che sventrarono il tempio. Il trasferimento dei manufatti al monastero fu dichiarato permanente da Zhou Enlai.\nNel 1992, coll'assistenza di donatori tailandesi e cinesi, la Sala del Buddha Thai fu eretta leggermente a ovest del monastero originario.\nCooperazione culturale tra India e Cina.\nL'importanza simbolica del tempio per le antiche relazioni culturali tra Cina e India fu dimostrata quando il primo ministro dell'India Narasimha Rao visit\u00f2 il monastero nel 1993. Un decennio dopo, nel 2003, anche il primo ministro Atal Bihari Vajpayee si rec\u00f2 al tempio.\nAl fine di migliorare i legami culturali buddhisti fra Cina e India, fu firmato l'11 aprile 2005 un memorandum d'intesa (MoU) in base al quale l'India avrebbe eretto un tempio buddhista in stile indiano a ovest del Baima-si nel Giardino Internazionale del complesso. Secondo tale accordo, l'India si doveva occupare dello stile architettonico e fornire il materiale per la costruzione, la statua del Buddha, la progettazione del giardino, consulenza tecnica e esperti durante la costruzione. Le autorit\u00e0 cinesi riservarono all'edificazione della struttura un'area di 2.666,67\u00a0m\u00b2.\nGrazie al MoU, venne completato nel 2008 un santuario buddhista chiamato \"Y\u00ecnd\u00f9 sh\u0113ngg\u00e9 F\u00f3 di\u00e0n\" (), le cui caratteristiche architettoniche richiamano lo stupa di Sanchi, compresa la sua porta orientale. Un'icona buddhista venne trasportata dall'India e fu divinizzata nel nuovo tempio, conformemente alla tradizione buddhista indiana. Il santuario \u00e8 una struttura circolare a due piani, le cui pareti sono abbellite da murali ritraenti scene del J\u0101taka e la vita del Buddha. Il tempio fu eretto in stretta cooperazione cogli esperti indiani scelti appositamente per il progetto, fra cui gli architetti Akshaya Jain e Kshitij Jain.\nLa statua realizzata sul modello di quella di Sarnath risalente al secolo V \u00e8 stata deificata nella sala congressuale centrale del tempio. Il presidente dell'India Pratibha Patil inaugur\u00f2 il tempio il 27 maggio 2010. Il nuovo tempio prende le caratteristiche dei pi\u00f9 venerati santuari buddhisti indiani di Sanchi e Saranath.\nArchitettura.\nIl monastero si affaccia a sud ed \u00e8 allineato lungo un asse centrale che parte dall'entrata principale per poi attraversare numerose sale e cortili in successione. L'intero complesso monastico copre un'area di 200 m\u01d4 (13 ettari). \u00c8 stato eretto, a 150\u00a0m di distanza dal fronte alla porta d'ingresso originale, un paifang di pietra costituito da tre archi coperti. I cavalli pietrigni, uno di fronte all'altro e posti di fronte al monastero, sono stati realizzati con pietre risalenti alla dinastia Song (960\u20131279); rappresentano i due cavalli bianchi che portarono i monaci indiani in Cina. Fra il portale ad arco e la porta vi \u00e8 un laghetto provvisto di fontane, attraversato da tre ponti di pietra.\nAll'entrata delle varie sale, si vedono oggi le placche, sia in cinese che in inglese, che guidano i turisti e i pellegrini fra le sale. Esse descrivono brevemente la storia e i componenti d'ogni sala. Il monastero \u00e8 composto da diverse sale, fra cui: la Sala dei saluti, la Sala dei sei fondatori, la Sala del Buddha di giada (), la Sala dei re celesti (, la Sala di Mahavira () e la Sala di Changging Ge (deposito di antiche scritture).\nLa Terrazza Qingliang () \u00e8 situata dietro la sala principale, e all'interno di essa furono tradotti in cinese i sutra originali. La terrazza comprende, tra gli altri, il padiglione Kunlu e diverse sale interconnesse tra loro, ospitanti le statue dei due monaci illustri, She Moteng e Zhu Falan, seppelliti all'interno del monastero; di fronte alle loro tombe vi sono la torre campanaria () e la torre del tamburo ().\nNel cortile si trovano grandi incensieri rituali che rilasciano un odore particolarmente pungente. Nella sala principale e in quelle dove le icone sono oggetto di venerazione, gli altari conservano frutta e altre offerte donate dai devoti. Gli arazzi variopinti appesi al soffitto delle sale e le candele accese galleggianti nelle vasche conferiscono all'ambiente un senso di spiritualit\u00e0 divina.\nLa sala di minore estensione \u00e8 nota come \"Sala dei saluti\", costruita nel nono anno dell'era Guanghe sulla base d'un'altra sala andata distrutta al principio dell'era Tongzhi. Questa sala conserva le statue divinizzate dei tre santi del paradiso occidentale (India): Amitabha, il fondatore, \u00e8 posto al centro ed \u00e8 accompagnato a sinistra da Guru Avalokitesvara, il dio della Compassione, e alla destra da Mahasataprapta.\nI fondatori del monastero, le cui statue sono venerate nella Sala dei sei fondatori, appartengono alla scuola Chan. I nomi dei fondatori sono, nell'ordine mostrato: Bodhidharma, il primo fondatore, 28\u00ba patriarca del Buddhismo indiano secondo la tradizione Chan, il secondo era Hu\u00eck\u011b, il terzo S\u0113ngc\u00e0n, il quarto D\u00e0oxu\u0101n, il quinto H\u00f3ngr\u011bn e il sesto era Hu\u00ecn\u00e9ng. Dopo Huineng, furono fondate cinque scuole buddhiste e i Sette Ordini.\nNella Sala del Buddha di giada \u00e8 stata deificata una scultura di giada del Buddha Sakyamuni; essa \u00e8 alta 1,6\u00a0m e fu donata nel 1988 da un cinese stabilitosi in Birmania. Questa statua, riccamente intarsiata, porta incastonata sulla fronte una pietra preziosa. Prima del 1992 era conservata nel Padiglione Pilu ().\nLa sala pi\u00f9 estesa \u00e8 nota come \"Sala dei re celesti\", dove \u00e8 venerato Maitreya, conosciuto in Cina come il Buddha ridente. La sua statua \u00e8 attorniata da quattro re celesti. Il lato orientale \u00e8 dominato da Chigua (Guardiano dello Stato), recante un pipa, quello occidentale da Guangmu (Acuto indovino), con un drago in mano, quello meridionale da Zengzhang (Guardiano della crescita), recante un ombrello, e quello settentrionale da Duowen (Protettore della conoscenza), recante una pagoda. Vi \u00e8 inoltre una statua di Skanda, un generale d'alto rango difensore della legge buddhista, colla statua di Maitreya alle sue spalle.\nLa Sala di Changing Ge, costruita nel 1995, \u00e8 un deposito di antiche scritture e conserva pi\u00f9 di dieci testi buddhisti, fra cui il \"Longzang Jing\", \"Dazeng Zong Jing\", \"Tibet Jing\" e cos\u00ec via. Al centro della sala vi era una statua raffigurante il Buddha, risalente agli Han Orientali, ma andata persa nei primi anni del secolo XX. Tuttavia, \u00e8 stata ritrovata in Thailandia e riprodotta in due statue dorate alte 97 cm. Una di queste si trova nella biblioteca del monastero e l'altra fu spedita in Thailandia.\nNella Sala di Mahavira vi sono le statue dei tre Buddha pi\u00f9 importanti. Quella centrale ritrae il Buddha Sakyamuni, ed \u00e8 affiancata sulla sinistra da Bhavisyajya guru e sulla destra da Amitabha; queste a loro volta sono costeggiate due generali celesti di nome Weituo e Weili. Le statue di 18 arhat decorano il lato della sala. Tutte le statue sono realizzate in abiti di ramia sotto gli Yuan. Le pareti sono decorate con intagli ritraenti diecimila buddhisti. Una statua di Jialan \u00e8 rivolta a nord della porta sul retro.\nNella sala principale, sull'altare, vi sono tre statue, quella centrale ritrae il Buddha Sakyamuni, affiancato dalle statue di Ma\u00f1ju\u015br\u012b e di Samantabhadra. In epoca Tang, risied\u00e9 nella sala una comunit\u00e0 di diecimila monaci. All'interno della sala si suona, durante le preghiere dei monaci, una grande campana pesante pi\u00f9 d'una tonnellata, posta in opera sotto il regno dell'imperatore Jiajing dei Ming. Sulla di essa si legge l'iscrizione: \"Il suono della campana retentisce nel tempio del Buddha cagionando la paura degli spiriti infernali.\"\nLa pagoda Qiyun () \u00e8 riservata ai monaci e ospita gli alloggi degli stessi. Fu eretta nel secolo XII nel quinto anno del regno Dading della dinastia J\u012bn. La pagoda, alterata pi\u00f9 volte nel corso della sua storia, \u00e8 alta 23\u00a0m ed \u00e8 composta da 13 piani. La tomba del famoso funzionario Tang Di Renjie \u00e8 situata nell'estremit\u00e0 orientale del complesso.\nSebbene il monastero sia aperto al pubblico, i visitatori curiosi sono sotto sorveglianza per motivi di sicurezza. L'abate si tiene informato della situazione politica del paese tramite una TV installata nella sua stanza. I monaci sono tenuti a portare una carta d'identit\u00e0 rilasciata dalle autorit\u00e0.\nFesta delle peonie.\nLa festa delle peonie () \u00e8 un'importante festa floreale, celebrata a Luoyang ogni anno tra il 10 e il 25 aprile, che attira una moltitudine di persone al Baima-si. L'imperatrice Wu Zetian, incollerita nel vedere le peonie non fiorire in inverno disobbedendo al suo ordine, ordin\u00f2 che esse venissero esiliate da Chang'an a Luoyang. Nella festa delle peonie si celebra tale esilio."}
{"id": "6170955", "revid": "767487", "url": "https://it.wikipedia.org/wiki?curid=6170955", "title": "The Shriek of Araby", "text": "The Shriek of Araby \u00e8 un film muto del 1923 diretto da F. Richard Jones e prodotto da Mack Sennett, che ne firma anche il soggetto e la sceneggiatura.\nProduzione.\nIl film, prodotto dalla Mack Sennett Comedies, venne girato con il titolo di lavorazione \"The Shriek\".\nDistribuzione.\nDistribuito dalla United Artists e presentato da Mack Sennett, il film usc\u00ec nelle sale cinematografiche statunitensi il 5 marzo 1923. In Finlandia, fu distribuito il 2 gennaio 1927; in Portogallo, con il titolo \"Cheik-Cheik\", il 3 maggio 1928."}
{"id": "6170957", "revid": "327865", "url": "https://it.wikipedia.org/wiki?curid=6170957", "title": "Invisible (Skylar Grey)", "text": "Invisible \u00e8 un singolo della cantante statunitense Skylar Grey, pubblicato nel 2011."}
{"id": "6170958", "revid": "1123217", "url": "https://it.wikipedia.org/wiki?curid=6170958", "title": "Monastero del Cavallo Bianco", "text": ""}
{"id": "6170960", "revid": "1123217", "url": "https://it.wikipedia.org/wiki?curid=6170960", "title": "Baimasi", "text": ""}
{"id": "6170961", "revid": "287204", "url": "https://it.wikipedia.org/wiki?curid=6170961", "title": "Baima-si", "text": ""}
{"id": "6170962", "revid": "1123217", "url": "https://it.wikipedia.org/wiki?curid=6170962", "title": "Baima si", "text": ""}
{"id": "6170963", "revid": "1123217", "url": "https://it.wikipedia.org/wiki?curid=6170963", "title": "Tempio del Cavallo Bianco", "text": ""}
{"id": "6170964", "revid": "767487", "url": "https://it.wikipedia.org/wiki?curid=6170964", "title": "Lee Sterrey", "text": "Carriera.\nGiocatore.\nTra il 1981 ed il 1985 ha giocato nel Sindey Croatia; sempre nel 1985 ha giocato nei Marconi Stallions, mentre nel 1989 ha vestito la maglia del Blacktown City.\nAllenatore.\nDopo una stagione da vice allenatore dei Marconi Stallions ha allenato in varie squadre australiane.\nHa allenato la Nazionale di calcio delle Figi tra il 2003 ed il 2004."}
{"id": "6170995", "revid": "1718925", "url": "https://it.wikipedia.org/wiki?curid=6170995", "title": "Cultura della colpa", "text": "Con il termine cultura della colpa, in lingua inglese guilt culture, in sociologia e antropologia culturale si intende un sistema di controllo sociale che sfrutta la morale e il senso di colpa per scoraggiare comportamenti ritenuti scorretti o premiare comportamenti ritenuti virtuosi.\nSviluppo del concetto.\nA sviluppare per prima questa divisione tra societ\u00e0 della vergogna e societ\u00e0 della colpa fu l'antropologa culturale americana Ruth Benedict, che \u00e8 giunta a questo concetto studiando il Giappone in contrapposizione alla societ\u00e0 statunitense. Nel suo libro \"Il crisantemo e la spada\" del 1946 descrisse la societ\u00e0 giapponese come una cultura della vergogna (\"shame culture\") , mentre la societ\u00e0 americana era descritto come una cultura della colpa (\"guilt culture\") , definendo per la prima volta il concetto, che ebbe successo nella successiva ricerca antropologica.\nNascita e affermazione.\nMentre per l'et\u00e0 antica pre-cristiana la vergogna e l'onore erano i principali strumenti di mantenimento dell'ordine sociale, con l'avvento del Cristianesimo si complet\u00f2 quel processo, cominciato con filosofie come lo stoicismo, di interiorizzazione della morale. \nUna societ\u00e0 della colpa fa uso della morale individuale di ogni persona per far temere le punizioni per i comportamenti scorretti o immorali e per far ambire il premio per le azioni corrette e virtuose.\nNonostante il cambiamento culturale apportato dal cambio di religione, alcuni popoli, anche europei, hanno continuato per secoli ad applicare sistemi di cultura della vergogna.\nTuttavia \u00e8 oggi difficile operare una chiara distinzione tra i diversi tipi di controllo sociale utilizzato, visto che c'\u00e8 spesso disaccordo tra gli studiosi sull'appartenenza di una cultura all'uno o all'altro tipo."}
{"id": "6170996", "revid": "287204", "url": "https://it.wikipedia.org/wiki?curid=6170996", "title": "Episodi di Undateable (terza stagione)", "text": "La terza e ultima stagione della \"sitcom\" \"Undateable\", composta da 13 episodi, \u00e8 stata trasmessa su NBC dal 9 ottobre 2015 al 29 gennaio 2016.\nIn Italia \u00e8 stata trasmessa in prima visione assoluta dall'11 ottobre al 22 novembre 2016 su Joy di Mediaset Premium.\n "}
{"id": "6170998", "revid": "327865", "url": "https://it.wikipedia.org/wiki?curid=6170998", "title": "Final Warning", "text": "Final Warning \u00e8 un singolo della cantante statunitense Skylar Grey, pubblicato nel 2013 ed estratto dall'album \"Don't Look Down\".\nIl brano \u00e8 stato scritto da Skylar Grey e Alex da Kid."}
{"id": "6171001", "revid": "599013", "url": "https://it.wikipedia.org/wiki?curid=6171001", "title": "Tony Buesnel", "text": "Carriera.\nNel 1985 ha allenato il .\nHa allenato la nazionale delle Figi nel 2004, guidandola nella Coppa delle nazioni oceaniane di quell'anno."}
{"id": "6171005", "revid": "465169", "url": "https://it.wikipedia.org/wiki?curid=6171005", "title": "Coming Home (Diddy - Dirty Money)", "text": "Coming Home \u00e8 un singolo del produttore discografico e rapper Diddy (Sean Combs) e del suo gruppo Dirty Money, pubblicato nel 2010 ed estratto dall'album \"Last Train to Paris\". Il brano vede la partecipazione della cantante Skylar Grey. \nIl brano \u00e8 stato scritto da Sean Combs, Jay-Z, J. Cole, Alex da Kid e Skylar Grey."}
{"id": "6171007", "revid": "767487", "url": "https://it.wikipedia.org/wiki?curid=6171007", "title": "Yogendra Dutt", "text": "Carriera.\nHa allenato la nazionale di calcio delle Figi tra il 2009 ed il 2010.\nSuccessivamente dal luglio del 2011 al giugno del 2014 ha allenato il , formazione della prima divisione figiana, con la quale ha anche vinto tre campionati consecutivi ed una Champions vs. Champions figiana."}
{"id": "6171009", "revid": "327865", "url": "https://it.wikipedia.org/wiki?curid=6171009", "title": "Words I Never Said", "text": "Words I Never Said \u00e8 un singolo del rapper statunitense Lupe Fiasco, pubblicato nel 2011 ed estratto dall'album \"Lasers\". Il brano vede la partecipazione della cantante Skylar Grey. "}
{"id": "6171012", "revid": "767487", "url": "https://it.wikipedia.org/wiki?curid=6171012", "title": "Gurjit Singh", "text": "Carriera.\nDal 2009 al 2010 ha allenato i figiani del , con i quali ha anche partecipato ad una edizione della OFC Champions League ed ha vinto un campionato.\nHa allenato la nazionale di calcio delle Figi nel 2011, 10 partite.\nA partire dal gennaio del 2015 allena il , formazione della prima divisione delle Fiji."}
{"id": "6171014", "revid": "1409041", "url": "https://it.wikipedia.org/wiki?curid=6171014", "title": "Associazione Calcio Carpenedolo 2004-2005", "text": "Questa voce raccoglie le informazioni riguardanti l'Associazione Calcio Carpenedolo nelle competizioni ufficiali della stagione 2004-2005."}
{"id": "6171016", "revid": "767487", "url": "https://it.wikipedia.org/wiki?curid=6171016", "title": "Il rapimento di Rebecca", "text": "Il rapimento di Rebecca \u00e8 un dipinto a olio su tela (100,3\u00d781,9\u00a0cm) di Eug\u00e8ne Delacroix, realizzato nel 1846 e conservato nel Metropolitan Museum of Art di New York.\nDescrizione.\nIl soggetto effigiato nel quadro, eseguito nel 1846 ed esposto al Salon dello stesso anno, \u00e8 esplicitamente desunto dall\"'Ivanhoe\", un romanzo pubblicato da Walter Scott nel 1818 e ambientato nell'epoca delle crociate e di Riccardo Cuor di Leone. Nel dipinto, in particolare, \u00e8 raffigurato il rapimento di Rebecca, figlia dell'ebreo Isaac di York che aveva aiutato Ivanhoe, a opera di due saraceni al soldo del malvagio templare Brian de Bois-Guilbert.\nI due saraceni stanno caricando la donna svenuta su un focoso cavallo pezzato, dove Delacroix si mostra molto sensibile all'influenza di G\u00e9ricault. Sullo sfondo, inoltre, si scorge il possente castello di Torquilstone in fiamme che sprigiona roventi lingue di fuoco e un fumo grigio e nero: dal colle su cui si erge il maniero un gruppo di gente fugge rocambolescamente dall'incendio.\nAnalisi tecnica.\nPur essendo globalmente fosca e drammatica, la scena \u00e8 animata da una grande sensazione di luminosit\u00e0, ottenuta da Delacroix mediante la giustapposizione dei colori primari puri e dei rispettivi complementari. Si tratta di una ricerca ripresa dai pittori veneti del Cinquecento ma che nella sua spregiudicatezza anticipa gi\u00e0 gli Impressionisti:\nNotevoli, inoltre, anche le modalit\u00e0 di applicazione del colore: le pennellate, infatti, sono rapide e vaporose in corrispondenza del cielo (dove si scorge persino la trama della tela sottostante), mentre in altri luoghi - come, ad esempio, presso il cavallo - il colore \u00e8 sovrapposto su pi\u00f9 strati, a suggerire una sensazione di matericit\u00e0."}
{"id": "6171021", "revid": "118490893", "url": "https://it.wikipedia.org/wiki?curid=6171021", "title": "Andrea Merini", "text": "Biografia.\nAllievo del seminario maggiore di Milano dopo l'ordinazione vi rimane come docente di diritto ecclesiastico per circa sette anni. Viene rimosso dall'insegnamento per le sue idee non pregiudizialmente ostili alla separazione tra Chiesa e Stato e alla valorizzazione del potere civile. Inviato in una parrocchia di campagna vi rimane fino alla nomina di Carlo Bartolomeo Romilli ad arcivescovo di Milano (1847-59), quando viene destinato alla parrocchia cittadina di San Francesco di Paola e viene nominato consultore della curia. Sostenitore del governo provvisorio di Milano (18.3-5.8.1848), per il quale \u00e8 stato membro della commissione incaricata di stendere il progetto di legge elettorale per la nuova assemblea nazionale lombarda, nel 1860, con l'avvento del Regno di Sardegna, viene nominato senatore. \u00c8 tumulato in un colombaro al Cimitero Monumentale di Milano."}
{"id": "6171024", "revid": "695564", "url": "https://it.wikipedia.org/wiki?curid=6171024", "title": "My Enemy (Skid Row)", "text": "My Enemy \u00e8 un singolo del gruppo heavy metal statunitense Skid Row, pubblicato nel 1995 ed estratto dall'album \"Subhuman Race\"."}
{"id": "6171025", "revid": "71433", "url": "https://it.wikipedia.org/wiki?curid=6171025", "title": "Smetto quando voglio - Reloaded", "text": ""}
{"id": "6171026", "revid": "1543377", "url": "https://it.wikipedia.org/wiki?curid=6171026", "title": "Into Another", "text": "Into Another \u00e8 un singolo del gruppo heavy metal statunitense Skid Row, pubblicato nel 1995 ed estratto dall'album \"Subhuman Race\".\nIl brano \u00e8 stato scritto da Rachel Bolan e Dave Sabo."}
{"id": "6171028", "revid": "599013", "url": "https://it.wikipedia.org/wiki?curid=6171028", "title": "Tom Glavine", "text": "Carriera.\nGlavine ebbe risultati misti nei suoi primi anni nella MLB con gli Atlanta Braves, facendo registrare un record di 33 vittorie e 43 sconfitte dal 1987 al 1990, incluse 17 sconfitte solamente nel 1988. Le sue fortune mutarono nel 1991, quando vinse 20 partite con una media PGL di 2.55. Fu la prima di tre stagioni consecutive con 20 o pi\u00f9 vittorie, venendo premiato col suo primo Cy Young Award. Glavine fu la stella della rotazione dei lanciatori dei Braves nel 1991 che comprendeva Steve Avery, Charlie Leibrandt e un altro futuro vincitore del Cy Young Award, John Smoltz. Quell'annata vide anche i Braves diventare competitivi, vincendo il pennant della National League e qualificandosi per le World Series 1991, dove persero coi Minnesota Twins in sette partite. In un'epoca che ha visto diminuire il numero di lanciatori capaci di vincere venti gare in una stagione (non ce n'\u00e8 stato alcuno nella MLB nel 2006 e 2009), Glavine \u00e8 stato l'ultimo a riuscirvi per tre anni consecutivi.\nAtlanta, per diversi anni una delle peggiori squadre della lega, si trasform\u00f2 negli anni novanta in una perenne candidata per il titolo grazie alle sue stelle tra i lanciatori. Dopo che i Braves acquisirono Greg Maddux dai Chicago Cubs nel 1993, Glavine, Maddux e Smoltz formarono una delle migliori rotazioni della storia del baseball. Complessivamente, vinsero sette Cy Young Award tra il 1991 e il 1998. Glavine vinse il suo secondo Cy Young Award nel 1998, quando termin\u00f2 con un record di 20\u20136 e 2.47 di media PGL. Complessivamente, raggiunse per cinque volte le World Series con Atlanta (nel 1991, 1992, 1995, 1996 e 1999), vincendole nel 1995 in sei gare contro i Cleveland Indians, venendo premiato come MVP delle World Series, in cui vinse gara 2 e gara 6.\nNel 2003, Glavine pass\u00f2 ai New York Mets, con cui nel 2007 divenne il 23\u00ba lanciatore a vincere 300 partite in carriera e il quinto mancino in assoluto, dopo Eddie Plank, Lefty Grove, Warren Spahn e Steve Carlton. Randy Johnson sarebbe diventato il sesto nel 2009. Glavine si ritir\u00f2 dopo essere tornato per un'ultima stagione coi Braves nel 2008."}
{"id": "6171031", "revid": "287204", "url": "https://it.wikipedia.org/wiki?curid=6171031", "title": "Giovan Gualberto Brunetti", "text": "Biografia.\nStudi\u00f2 violino con Atto Gherardeschi a Pistoia, e a partire dal 1723 fu allievo a Pisa di Giovan Carlo Maria Clari. Nel 1728 part\u00ec per specializzarsi in violino al Conservatorio della Piet\u00e0 dei Turchini di Napoli, dove fu costretto invece a studiare canto da tenore. Nel 1733 fece rappresentare un'opera comica, ma la sua carriera operistica non decoll\u00f2, e Brunetti si guadagn\u00f2 da vivere come cantore di chiesa nella citt\u00e0 partenopea finch\u00e9 non venne assunto come maestro della cappella del Duca di Monte Nero, che lo port\u00f2 con s\u00e9 sei mesi in Sicilia, dove compose una serenata per l'arrivo di Carlo di Borbone a Messina (1735) e almeno due opere comiche su libretto di Pietro Trinchera. Per altri sei mesi insegn\u00f2 nell'oratorio filippino di Genova, per poi essere assunto al Conservatorio dei Turchini in qualit\u00e0 di \"secondo maestro\" dal 1745 al 1754, quando accett\u00f2 di succedere a Clari come maestro di cappella del Duomo di Pisa. A Pisa rimase per quasi trent'anni, e prese i voti dopo la morte della moglie Giuseppina nel 1763. Recuper\u00f2 l'archivio musicale dopo uno straripamento dell'Arno e lavor\u00f2 anche per i Cavalieri di Santo Stefano; torn\u00f2 a comporre per il teatro, su testi di Gennaro Antonio Federico e Pietro Metastasio, ottenendo successi anche a Lucca. Nel 1756 divenne membro dell'Accademia Filarmonica di Bologna. Mor\u00ec nel 1787.\nOpere e fonti.\nLa famiglia Brunetti usava spesso gli stessi nomi per i neonati, e molti suoi membri sono stati compositori: condizioni che complicano l'identificazione esatta. Almeno tre dei cinque figli di Giovan Gualberto furono musicisti (famosi furono Antonio e Giuseppe, padre a sua volta di un altro Antonio) e spesso \u00e8 a loro che in passato si sono attribuite le sue opere. Della sua produzione ci resta una gran mole di musica sacra, in gran parte conservata in copie manoscritte tardo settecentesche. L'Archivio del Duomo (Biblioteca Piccolomini e Opera Metropolitana) di Siena (che conserva anche un suo presunto autografo) e la Biblioteca Palatina di Parma posseggono il maggior numero di tali copie. Altre citt\u00e0 che conservano copie di opere di Brunetti sono Pistoia (Fondo Rospigliosi all'Archivio Capitolare), Lucca (Biblioteca diocesana \u00abGiuliano Agresti\u00bb), Pescia (Biblioteca Capitolare), Genova (Conservatorio \u00abPaganini\u00bb) e Palermo (Conservatorio \u00abBellini\u00bb). Suoi autografi sono segnalati alla Santini-Bibliothek di M\u00fcnster, e alle Accademie filarmoniche di Bologna e Torino, ma il numero pi\u00f9 cospicuo \u00e8 stato rinvenuto dal Centro Documentazione Musicale della Toscana a Pisa: l'Archivio Storico Musicale dell'Opera della Primaziale possiede pi\u00f9 di 530 opere di Brunetti, di cui molte in esemplari autografi, mentre l'Archivio Musicale dell'Ordine dei Cavalieri di Santo Stefano conserva 15 suoi lavori, 8 dei quali autografi. \nDelle sue almeno sette opere teatrali documentate, abbiamo i libretti di 5 (conservati soprattutto alla Fondazione Giorgio Cini di Venezia, ma anche nelle Biblioteche Nazionali di Firenze, Roma e Cosenza e nel Conservatorio di Napoli), e frammenti musicali (singole arie) solo di due, presenti a Uppsala (all'Universitetsbibliotek \u00abCarolina Rediviva\u00bb) e a Berkeley (Jean Gray Hargrove Music Library).\nDiscografia.\nUn suo \"Stabat Mater\" risulta registrato pi\u00f9 volte. L'Ensemble Turicum lo ha inciso nel 1994 nella Altstettener Kirchen di Zurigo per l'etichetta Pan Classics. Nel 2009, il Combattimento Consort di Amsterdam diretto da Jan Willem de Vriend ha registrato lo \"Stabat Mater\" nella Sint Petruskerk di Oirschot, per la Stichting Stabat Mater."}
{"id": "6171032", "revid": "767487", "url": "https://it.wikipedia.org/wiki?curid=6171032", "title": "Dennis Cooper", "text": "Biografia.\nDennis Cooper \u00e8 nato a Pasadena, in California, il 10 gennaio 1953.\nPoeta, romanziere, critico, editore, blogger e performance artist, \u00e8 celebre soprattutto per la pentalogia di George Miles, un ciclo di cinque romanzi incentrati sulla vita di alcuni adolescenti. Attualmente risiede a Los Angeles, dove ha fondato una collana dedicata a giovani scrittori emergenti americani.\nNel 2016 il suo blog ufficiale \u00e8 stato oscurato ed in seguito riattivato da Google perch\u00e9 contrario ai termini di servizio."}
{"id": "6171034", "revid": "767487", "url": "https://it.wikipedia.org/wiki?curid=6171034", "title": "The Last of the Duanes", "text": "The Last of the Duanes \u00e8 un film muto del 1924 diretto da Lynn Reynolds. La sceneggiatura si basa su \"The Last of the Duanes\", un racconto di Zane Grey pubblicato su \"Argosy\" nel settembre 1914. Dallo stesso racconto, nel 1919 J. Gordon Edwards aveva diretto \"L'ultimo eroe\". Il soggetto era stato ripreso nel 1930 da Alfred L. Werker con un altro film dal titolo \"L'ultimo eroe\". Nel 1941, ne venne fatto un ulteriore remake, \"Last of the Duanes\", diretto da James Tinling.\nProduzione.\nIl film fu prodotto dalla Fox Film Corporation.\nDistribuzione.\nIl copyright del film, richiesto dalla Fox Film Corp., fu registrato il 30 giugno 1924 con il numero LP20402.\nDistribuito dalla Fox Film Corporation e presentato da William Fox, il film usc\u00ec nelle sale cinematografiche degli Stati Uniti il 24 agosto 1924. In Finlandia, fu distribuito il 26 settembre 1926."}
{"id": "6171036", "revid": "88740", "url": "https://it.wikipedia.org/wiki?curid=6171036", "title": "Stringimi forte i polsi/Da chi", "text": "Stringimi forte i polsi/Da chi \u00e8 il 51\u00ba singolo di Mina, pubblicato a ottobre del 1962 su vinile a 45 giri dall'etichetta Italdisc, che anticipa l'album \"Renato\" di fine anno.\nIl disco.\nEntrambe le canzoni sono presenti nell'album \"Renato\" del 1962 e nella raccolta \"\" del 2010. \n\"Stringimi forte i polsi\".\nSigla finale (in cui Mina non compare) della trasmissione televisiva \"Canzonissima 1962\". L'orchestra \u00e8 condotta da Gigi Cichellero, direttore musicale della trasmissione e, come tale, autore della musica del pezzo, in realt\u00e0 composta dal solo Fiorenzo Carpi con l'arrangiamento di Tony De Vita.\nNella prima puntata di \"Canzonissima 1968\" (28 settembre), Mina unir\u00e0 un brevissimo frammento della canzone ad un pezzetto di un'altra sigla finale, \"Due note\" da \"Canzonissima 1960\"; la sequenza filmata ottenuta \u00e8 presente sul DVD \"Gli anni Rai 1967-1968 Vol. 5\", nel cofanetto monografico di 10 volumi pubblicato da Rai Trade e GSU nel 2008.\nSar\u00e0 utilizzata anche in un carosello pubblicitario per l'Industria Italiana della Birra girato alla fine del 1962.\n\"Da chi\".\nIn questa cover del brano spagnolo Y de ah\u00ed, scritto da Rafael Smolarchik \"Rafaelmo\" e musicato da Miguel Gustavo, la cantante \u00e8 accompagnata da Tony De Vita con la sua orchestra. \nMina incide anche la versione originale nell'EP \"Y de hai/Chihuahua/Que no que no/El globito\" dello stesso anno, inserito nella discografia spagnola e successivamente in quella italiana nelle raccolte \"Mina canta in spagnolo\" (1995) e \"Mina latina due\" (1999)."}
{"id": "6171037", "revid": "124624226", "url": "https://it.wikipedia.org/wiki?curid=6171037", "title": "Andrea Maguolo", "text": "Ha vinto il David di Donatello nel 2016 per il montaggio del film \"Lo chiamavano Jeeg Robot\" (con la collaborazione di Federico Conforti).\nBiografia.\nTra il 1999 e il 2002 lavora presso un service di montaggio video, editando servizi televisivi all'interno di alcuni programmi Rai come \"Superquark\", \"Ulisse\", \"Gaia\", \"Porta a Porta\", \"Mi manda Raitre\", \"La vita in diretta\".\nDal 2002 monta video musicali per Daniele Silvestri (\"Meglio solo\", 2008), Le Vibrazioni (\"Drammaturgia\", 2008), Luca Carboni (\"C'\u00e8\", 2007), Marta sui Tubi (\"Cenere\", 2007), Neffa (\"Il mondo nuovo\", 2006), Sud Sound System (\"Sciamu a ballare\", 2005), Afterhours (\"La vedova bianca\", 2005).\nNel 2005 si diploma in montaggio al Centro sperimentale di cinematografia, dove in seguito torna come docente di post-produzione digitale.\nNel 2007 vince il premio AMC come miglior giovane montatore all'interno dell'Arcipelago Film Festival per il cortometraggio \"Il torneo\" (regia di Michele Alhaique) e nel 2009, per lo stesso film, all'interno del festival Maremetraggio.\nCome montatore cinematografico collabora con i registi Matteo Rovere (\"Sulla riva del lago\", cortometraggio, 2004), Daniele Segre (\"Mitraglia e il verme\", 2005), Pippo Mezzapesa (\"Pinuccio Lovero - Sogno di una morte di mezza estate\", 2008), Claudio Noce (\"Good Morning Aman\", 2009 e \"La foresta di ghiaccio\", 2014) e Gabriele Mainetti (\"Lo chiamavano Jeeg Robot\", 2015).\nCome colorist lavora con Gianfranco Rosi (\"Sacro GRA,\" 2013), Edoardo Winspeare (\"In grazia di Dio\", 2013), Marco Bonfanti (\"L'ultimo pastore\", 2013) e Pietro Marcello (\"Bella e perduta\", 2015)."}
{"id": "6171040", "revid": "787565", "url": "https://it.wikipedia.org/wiki?curid=6171040", "title": "Salvador del Mundo (1787)", "text": "Il Salvador del Mundo fu un vascello di linea spagnolo da 112 cannoni che prest\u00f2 servizio nella Armada Espa\u00f1ola tra il 1787 e il 1797. Catturato dagli inglesi durante il corso della battaglia di Capo San Vincenzo fu ridenominato HMS \"Salvador del Mundo\", e rimase in servizio fino al 1815, quando venne demolito.\nCostruzione.\nRealizzato nei Reales Astilleros de Esteiro di El Ferrol, sui piani costruttivi elaborati dal tenente generale e ingegnere navale Jos\u00e9 Joaqu\u00edn Romero y Fern\u00e1ndez de Landa fu uno dei 9 vascelli della classe \"Meregildos\" o \"Santa Ana\" dal nome della prima unit\u00e0. Le altre unit\u00e0 della classe erano \"Santa Ana\", \"Mejicano\", \"Conde de Regla\", \"Real Carlos\", \"San Hermenegildo\", \"Reina Mar\u00eda Luisa\", \"Pr\u00edncipe de Asturias\" e costituirono il nerbo della flotta spagnola durante le guerre napoleoniche.\nStoria.\nIl vascello di primo rango \"Salvador del Mundo\" fu realizzato presso il cantiere navale di El Ferrol, ed entr\u00f2 in servizio con un armamento di 112 cannoni disposti nel seguente ordine: 30 cannoni da 36 libbre nella prima batteria, 32 da 24 nella seconda, 32 da 18 nella terza, 12 da 8 sul cassero e 6 da 8 sul castello di prua.\nNel giugno 1790 la nave entr\u00f2 a far parte della divisione agli ordini del tenente generale Don Jos\u00e9 Solano Marchese di Socorro in previsione dello scoppio della guerra con la Gran Bretagna a causa dell'incidente di Nootka. Al comando del Brigadiere Jacinto Ferrero Serrano divenne nave di bandiera del Marchese de Socorro quando fu costituita la squadra navale in previsione della rottura delle relazioni diplomatiche con la Gran Bretagna. \nIn seguito alla firma del Trattato di San Ildefonso, nell'ottobre 1796 la Spagna dichiar\u00f2 guerra alla Gran Bretagna e al Portogallo. Assegnato alla 4\u00aa Divisione della 1\u00aa Squadra, ai diretti ordini del comandante della flotta spagnola, tenente generale don Jos\u00e9 de C\u00f3rdova y Ramos, il \"Salvador del Mundo\" era al comando del Brigadiere Antonio Yepes. Il 14 febbraio 1797, vicino a Capo San Vincenzo l'Esquadra dell'Oc\u00e9ano, forte di ventisette vascelli di linea e sette fregate, si scontr\u00f2 con quella inglese, forte di quindici vascelli di linea, cinque fregate, un brigantino ed una cannoniera, al comando dell'ammiraglio Sir John Jervis patendo una cocente sconfitta. Durante lo scontro il \"Salvador del Mundo\" rimase completamente disalberato e fu catturato degli inglesi, il suo comandante Brigadiere Antonio Yepes fu ucciso nel combattimento insieme ad altri 42 uomini dell\u2019equipaggio, mentre ulteriori 124 furono feriti. Al termine del combattimento vennero contati 74 fori di proiettile a livello della linea di galleggiamento.\nArrivato a Plymouth il 10 maggio 1797 entr\u00f2 in servizio nella Royal Navy il 4 dicembre dello stesso anno con il nome di HMS \"Salvador del Mundo\", al comando del capitano di vascello William Prowse, servendo per tutto il periodo delle guerre rivoluzionarie e di quelle napoleoniche. Dal marzo 1803 all\u2019agosto 1804 fu nave di bandiera dell\u2019ammiraglio Sir John Colpoys, e successivamente del viceammiraglio William Young fino al 1809. L\u2019anno successivo divenne nave di bandiera dell\u2019ammiraglio Sir Robert Calder, e dal 1813 al 1815 del viceammiraglio Sir William Domett. Radiato dal servizio nel febbraio 1815, dopo aver servito per alcuni anni come nave prigione, fu demolito poco tempo dopo."}
{"id": "6171041", "revid": "1941276", "url": "https://it.wikipedia.org/wiki?curid=6171041", "title": "The Dawn of Grace", "text": "The Dawn of Grace \u00e8 un album in studio natalizio del gruppo pop rock statunitense Sixpence None the Richer, pubblicato nel 2008."}
{"id": "6171044", "revid": "965985", "url": "https://it.wikipedia.org/wiki?curid=6171044", "title": "Lost in Transition", "text": "Lost in Transition \u00e8 il sesto album in studio del gruppo pop rock statunitense Sixpence None the Richer, pubblicato nel 2012."}
{"id": "6171051", "revid": "887364", "url": "https://it.wikipedia.org/wiki?curid=6171051", "title": "Ducato di Durazzo", "text": ""}
{"id": "6171082", "revid": "1543377", "url": "https://it.wikipedia.org/wiki?curid=6171082", "title": "Tofori", "text": "Tofori : o ) ; (in passato anche \"Tofari\" o \"Tufolo\") \u00e8 una frazione del comune italiano di Capannori, in provincia di Lucca.\nGeografia fisica.\nTofori \u00e8 posto nella parte settentrionale del comune di Capannori, in un territorio prevalentemente collinare e montuoso. Il paese \u00e8 rinomato per i molteplici vigneti ed oliveti. Esso \u00e8 anche situato lungo la strada del vino e dell'olio di Lucca, Montecarlo e Versilia.Confina con le frazioni di Gragnano, Lappato, San Gennaro, Petrognano, Sant'andrea in Caprile e Camigliano.\nStoria.\nIl paese ha origini romane ed \u00e8 nato da una colonia, un piccolo insediamento.\nMonumenti e luoghi d'interesse.\nArchitetture religiose.\nLa chiesa parrocchiale di Tofori si trova in una posizione panoramica ed \u00e8 dedicata a Santa Maria Assunta. La chiesa viene menzionata in un documento del 980 e nell'Estimo del 1260 come cappella dipendente dalla Pieve di San Gennaro. Nel 1581 diventa parrocchia. La chiesa attuale, che risale in parte al XIV secolo, ha assunto nel XIX secolo una struttura a forma di croce latina. Nel 1847 viene restaurato il campanile, nel 1890 arrivano le nuove campane e nel 1892 viene cambiato il vecchio organo del Crudeli con quello realizzato da Evaristo Santarlasci. La parrocchia, nel 1832, contava 279 abitanti. Tra gli arredi interni \u00e8 da ricordare una tela di Tiberio Franchi raffigurante la Madonna del Rosario tra diversi santi e una statua trecentesca, in alabastro, della Madonna. (XIV-XV sec.). La statua \u00e8 impreziosita da diademi dell'orafo Farnesi (1866).\nNel territorio della parrocchia esistevano tre cappelle (San Carlo, Santa Maria Maddalena, San Martino) e lo Spedale di San Nicola.\nSociet\u00e0.\nTradizioni e folclore.\nUna leggenda racconta che la statua della Madonna venne trovata nei pressi dell'attuale chiesa da una pastorella (a ricordo di quel luogo, oggi c'\u00e8 una piccola cappella).\nGli abitanti la portarono nella vicina Pieve di San Gennaro ma dopo pochi giorni la statua torn\u00f2 dove fu trovata e, interpretando l'avvenimento come un miracoloso segno divino, venne costruita la chiesa."}
{"id": "6171083", "revid": "1632387", "url": "https://it.wikipedia.org/wiki?curid=6171083", "title": "Unborn", "text": "Unborn \u00e8 il decimo album in studio del gruppo musicale statunitense Six Feet Under, pubblicato il 19 marzo 2013 dalla Metal Blade Records. \u00c8 il primo album dei Six Feet Under con il bassista Jeff Hughell, l'unico con il chitarrista Ola Englund e l'ultimo con i due chitarristi Steve Swanson e Rob Arnold e il batterista Kevin Talley. "}
{"id": "6171087", "revid": "73843", "url": "https://it.wikipedia.org/wiki?curid=6171087", "title": "Giro delle Fiandre 1922", "text": "Il Giro delle Fiandre 1922, sesta edizione della corsa, fu disputato il 19 marzo 1922, per un percorso totale di 253\u00a0km. Fu vinto dal belga L\u00e9on Devos, al traguardo con il tempo di 8h55'20\", alla media di 28,360\u00a0km/h, davanti a Jean Brunier e Francis P\u00e9lissier.\nI ciclisti che partirono da Gand furono 92 mentre coloro che tagliarono il traguardo furono 30."}
{"id": "6171088", "revid": "887364", "url": "https://it.wikipedia.org/wiki?curid=6171088", "title": "Duca di Durazzo", "text": ""}
{"id": "6171089", "revid": "1632387", "url": "https://it.wikipedia.org/wiki?curid=6171089", "title": "Crypt of the Devil", "text": "Crypt of the Devil \u00e8 l'undicesimo album in studio del gruppo death metal statunitense Six Feet Under, pubblicato il 5 maggio 2015 dalla Metal Blade Records."}
{"id": "6171091", "revid": "84520127", "url": "https://it.wikipedia.org/wiki?curid=6171091", "title": "John Pastore", "text": ""}
{"id": "6171092", "revid": "436907", "url": "https://it.wikipedia.org/wiki?curid=6171092", "title": "Alive and Dead", "text": "Alive and Dead \u00e8 il primo EP del gruppo death metal statunitense Six Feet Under, pubblicato nel 1996."}
{"id": "6171101", "revid": "110157", "url": "https://it.wikipedia.org/wiki?curid=6171101", "title": "Mit Leib und Seele", "text": "Mit Leib und Seele \u00e8 il quinto album in studio del gruppo folk rock tedesco Schandmaul, pubblicato il 31 marzo 2006 dalla F.A.M.E. Records."}
{"id": "6171104", "revid": "371529", "url": "https://it.wikipedia.org/wiki?curid=6171104", "title": "Softly, as I Leave You", "text": "Softly, as I Leave You \u00e8 un album in studio del cantante statunitense Frank Sinatra, pubblicato nel 1964."}
{"id": "6171109", "revid": "287204", "url": "https://it.wikipedia.org/wiki?curid=6171109", "title": "Down to the Moon", "text": "Down to the Moon \u00e8 il quinto album solista in studio di Andreas Vollenweider, pubblicato nel 1986.\n\u00c8 stato ristampato nel 2005 e nuovamente nel 2006. \u00c8 stato il primo album a vincere il Grammy Award al migliore album new age nel 1987."}
{"id": "6171110", "revid": "767487", "url": "https://it.wikipedia.org/wiki?curid=6171110", "title": "September of My Years", "text": "September of My Years \u00e8 un album in studio del cantante statunitense Frank Sinatra, pubblicato nel 1965.\nGli arrangiamenti orchestrali del disco sono stati curati da Gordon Jenkins."}
{"id": "6171138", "revid": "767487", "url": "https://it.wikipedia.org/wiki?curid=6171138", "title": "Malinconia (Hayez)", "text": "Malinconia \u00e8 un dipinto a olio su tela (138,6x104cm) del pittore italiano Francesco Hayez, realizzato tra il 1840 e il 1841 e conservato alla pinacoteca di Brera.\n\u00c8 lo stesso Hayez a descriverci la sua opera nelle sue \"Memorie\":\nL'opera, in altre parole, raffigura una fanciulla dagli occhi scuri, abbigliata con un abito di lucente seta grigio-celeste stretto in vita e modulato in un'infinit\u00e0 di pieghe. I suoi capelli dalla consistenza serica le ricadono sulle spalle, il volto \u00e8 appena inclinato a destra e il busto presenta una leggera torsione; il collo, inoltre, \u00e8 attraversato da un cordoncino ove \u00e8 appeso un crocifisso, rimasto impigliato tra le pieghe della veste.\nL'aspetto trasandato e discinto della fanciulla sottolinea il suo travaglio interiore, divorata da uno stato d'animo in bilico tra la depressione e la tristezza sognante. Il tracollo del suo equilibrio emotivo \u00e8 messo in risalto dal vaso di fiori che Hayez ha collocato sul risalto murario in primo piano: in questo brano di natura morta troviamo alcuni fiori parzialmente appassiti, e dei petali caduti, innegabili simboli di un autunno dei sentimenti.\nL'entusiastica accoglienza suscitata dalla \"Malinconia\" sollecit\u00f2 Hayez a realizzare una seconda versione del dipinto, portata a compimento nel 1842 e denominata \"Pensiero malinconico\". Le differenze sono poche, ma sostanziali: lo struggente senso dell'abbandono \u00e8 infatti esaltato dalla differente disposizione delle vesti (che lasciano maggiormente scoperto il seno) e delle mani, non pi\u00f9 intrecciate ma abbandonate alla forza di gravit\u00e0, e dalla pi\u00f9 intensa carica emotiva del volto. L'indagine hayeziana sui fiori giunger\u00e0 invece a maturazione nell'isolata bellezza del \"Vaso di fiori sulla finestra di un harem\", eseguito nel 1881, trentanove anni dopo la \"Malinconia\"."}
{"id": "6171139", "revid": "1317408", "url": "https://it.wikipedia.org/wiki?curid=6171139", "title": "Pensiero malinonico", "text": ""}
{"id": "6171140", "revid": "991694", "url": "https://it.wikipedia.org/wiki?curid=6171140", "title": "Veratrina", "text": "La veratrina \u00e8 una miscela di alcaloidi: cevadina, veratridina, cevadillina, sabadina e cevina, ottenuti dai semi maturi essiccati di Schoenocaulon officinale. \nLa veratrina non deve essere confusa con le protoveratrine ottenute dall'elleboro bianco e verde (Veratrum album e V. viride). \nLa veratrina possiede sulle terminazioni periferiche dei nervi un'azione farmacologica simile a quella dell'aconito. Ha un'intensa azione irritante locale e sulla muscolatura liscia mostra una potente attivit\u00e0 stimolante diretta.\nSi presenta come una polvere bianca o bianco-grigiastra, molto poco solubile in acqua (1:1800), poco solubile in acqua bollente (1:1000) e in glicerolo, molto solubile in alcool (1:2,8), in etere (1:4,2), negli acidi diluiti, in benzene e in alcool amilico, solubilissima in cloroformio (1:0,7), moderatamente solubile in olio d'oliva (1:80), insolubile in etere di petrolio. Il punto di fusione \u00e8 145-155\u00a0\u00b0C \nLa veratrina \u00e8 un irritante topico: veniva applicato sulla cute per le sue propriet\u00e0 analgesiche e parassiticide, in particolare contro i pidocchi. Oggi non viene pi\u00f9 utilizzata poich\u00e9 anche l'applicazione topica comporta un alto rischio di avvelenamento per assorbimento sistemico. \nIdentificazione in laboratorio: 1) La sostanza, in soluzione acquosa acida, assorbe nell'UV alle lunghezze d'onda di 262 e 292 nm. 2) Lo spettro IR, registrato in KBr, mostra assorbimenti identici a quelli di uno standard di riferimento (1270, 1085, 1111, 1136, 1234, 1035 cm1). 3) Esame TLC su piastre ricoperte di gel di silice G, 250 \u00b5 di spessore, impregnate di soluzione metanolica di potassio idrossido 0,1 M; eluente: metanolo/ammoniaca concentrata (100/1,5); rivelante: soluzione iodoplatinica acida; Rf=0,59. 4) Con il reattivo di Mandelin si ottiene colorazione gialla che vira prima all'arancione e poi al bruno-violetto. \nSe ingerita, la veratrina causa vomito violento, effetto purgativo, intensa sensazione di bruciore in bocca e in gola e debolezza muscolare generalizzata. Essa ha un forte potere irritante sulle mucose gi\u00e0 a piccole dosi e per questo motivo non deve essere ingerita e deve essere maneggiata con estrema cautela. "}
{"id": "6171141", "revid": "110157", "url": "https://it.wikipedia.org/wiki?curid=6171141", "title": "Kunstst\u00fcck", "text": "Kunstst\u00fcck \u00e8 il secondo album dal vivo del gruppo folk rock tedesco Schandmaul, pubblicato il 25 luglio 2005 dalla F.A.M.E. Records. L'album \u00e8 uscito anche in un'edizione CD/DVD, contenente le riprese del concerto tenuto il 25 aprile 2005 al Circus Krone di Monaco di Baviera assieme alla Puchheimer Jugend Kammerorchester."}
{"id": "6171146", "revid": "755885", "url": "https://it.wikipedia.org/wiki?curid=6171146", "title": "Don Medell\u00edn", "text": "Don Medell\u00edn \u00e8 un singolo del rapper italiano Salmo, l'unico estratto dalla riedizione del quarto album in studio \"Hellvisback\" e pubblicato l'11 novembre 2016.\nIl singolo ha visto la partecipazione vocale della cantante Rose Villain."}
{"id": "6171150", "revid": "1543377", "url": "https://it.wikipedia.org/wiki?curid=6171150", "title": "HMD Global", "text": "HMD Global \u00e8 un'azienda finlandese che sviluppa dispositivi mobili a marchio Nokia, nata nel dicembre 2016 dopo l'acquisto di parte della divisione feature phone (apparecchi pi\u00f9 semplici ed economici rispetto ad un vero smartphone) di Microsoft Mobile, la societ\u00e0 fondata dopo l'acquisizione di Microsoft del settore \"Devices &amp; Services\" di Nokia nel 2014. La sede si trova a Espoo, nei pressi di Helsinki, in Finlandia ed \u00e8 diretta e composta da ex dipendenti Nokia.\nHMD produce feature phone, smartphone e tablet basati sul sistema operativo Android. Nokia ha dichiarato che questa mossa servir\u00e0 ad \"unire una delle marche di cellulari pi\u00f9 famosi al mondo con il principale sistema operativo mobile\". \nLa manifattura dei dispositivi \u00e8 inizialmente affidata in esclusiva al partner commerciale FIH Mobile, una sussidiaria di Foxconn, mentre dal 2019 l'azienda si avvale di una pluralit\u00e0 di produttori.\nNokia ha ruoli di investimento diretti in HMD con una quota di propriet\u00e0 del 10,10% a fine 2020, nonch\u00e9 una rappresentanza nel consiglio di amministrazione che controlla e assicura il corretto utilizzo del proprio marchio, dei propri requisiti, dei propri brevetti, delle concessioni dei diritti alle sue propriet\u00e0 di ricerca e sviluppo e delle prestazioni dei prodotti al fine di garantire che le aspettative dei consumatori siano soddisfatte.\nAntefatti.\nNegli anni passati, Nokia \u00e8 stata leader incontrastata nella produzione di telefoni cellulari tanto da estendere la popolarit\u00e0 del proprio marchio a molti mercati come Europa e Asia. Nel 2011, nel mezzo di una crescente concorrenza nel mercato degli smartphone, l'amministratore delegato Stephen Elop ha firmato un partenariato con Microsoft per l'utilizzo di Windows Phone 7 come suo principale sistema operativo in sostituzione del vecchio Symbian, ritenuto non competitivo. Tuttavia Nokia non \u00e8 mai riuscita a recuperare in termini economici e ha successivamente venduto la divisione \"Devices &amp; Services\" a Microsoft nel mese di aprile 2014, che ne ha cambiato il nome in Microsoft Mobile. Il marchio Nokia continu\u00f2 ad essere utilizzato sugli smartphone Lumia fino al ritiro completo nell'ottobre 2014 (mantenendone per\u00f2 l'utilizzo sui cosiddetti \"feature phone\").Tuttavia, neppure Microsoft \u00e8 riuscita ad ottenere grosse vendite e nel luglio 2015 la divisione Mobile subisce una svalutazione per 7,6 miliardi di dollari, quasi l'intero prezzo pagato per l'acquisto. Nel Q1 del 2016 le vendite dei dispositivi Lumia scendono del 73% in un anno. Si ritiene che l'acquisizione da parte di Microsoft della divisione \"Devices &amp; Services\" di Nokia sia stata una delle peggiori operazioni di sempre.\nStoria.\nIl 18 maggio 2016, Microsoft ha annunciato la vendita di parte della divisione Mobile (definendola poco strategica) alla neocostituita HMD Global. In seguito, HMD ha firmato un accordo di licenza con Nokia per l'utilizzo esclusivo del marchio su cellulari e tablet in tutto il mondo per tutto il successivo decennio, per l'utilizzo dei brevetti essenziali relativi ai cellulari cos\u00ec come i diritti di design acquistati da Microsoft. La vendita si \u00e8 conclusa il 1\u00ba dicembre 2016 e HMD \u00e8 entrata ufficialmente sul mercato. L'insieme di questi accordi hanno reso HMD l'unico licenziatario mondiale per tutti i cellulari e tablet a marchio Nokia. Il resto della divisione Microsoft Mobile come i \"feature phone\" e le fabbriche \u00e8 stato acquisito da FIH mobile, una sussidiaria di Foxconn con sede a Taiwan, che si occuper\u00e0 della produzione e distribuzione dei prodotti di HMD. Il costo totale delle operazioni tra HMD e FIH mobile \u00e8 stato pari a di dollari. HMD ha anche dichiarato che \u00e8 previsto un investimento pari a 500 milioni di dollari per sostenere la commercializzazione di nuovi prodotti nel corso dei tre anni successivi.\nNokia ha presentato i nuovi dispositivi (Nokia 3310, Nokia 3, Nokia 5 e Nokia 6) al Mobile World Congress 2017 e ha annunciato la loro messa in vendita in 120 mercati a livello globale entro la fine di giugno dello stesso anno.\nIl 6 luglio 2017 HMD annuncia di aver siglato un accordo con Zeiss per sviluppare il comparto imaging dei futuri smartphone a marchio Nokia.\nIl 28 febbraio 2019, al Mobile World Congress di Barcellona, viene presentato il Nokia 9 Pureview, primo smartphone dotato di 5 sensori fotografici posteriori, ottenenedo ben 19 riconoscimenti. Il 19 marzo 2020 viene presentato il Nokia 8.3 5G, primo dispositivo Nokia che supporta le reti 5G.\nSoftware.\nHMD \u00e8 in una partnership strategica con Google e i suoi smartphone a marchio Nokia eseguono il sistema operativo Android di Google. Il software ha una personalizzazione minima ed \u00e8 quasi come Android Stock (il cosiddetto \"vanilla\"), con alcune personalizzazioni tra cui le icone ottimizzate con un tema blu pi\u00f9 generale una diversa interfaccia utente della fotocamera, l'aggiunta del classico avvio di Nokia e la suoneria Nokia tune. HMD lo ha definito \"puro, sicuro e aggiornato\", sostenendo che non contiene bloatware o altro software aggiuntivo e che i telefoni riceveranno aggiornamenti software pi\u00f9 rapidi rispetto ad altri OEM. Potrebbe essere visto come un successore spirituale dell'ex serie Nexus di Google, che era nota per l'esecuzione di Android Stock. I dispositivi di lancio di HMD sono stati precaricati con Android 7 \"Nougat\" e hanno ricevuto Android \"Oreo\" e la versione \"P\". Il CEO Arto Nummela, in un'intervista del giugno 2017, ha detto che HMD \u00e8 il \"primo partner di Google\". Secondo alcuni analisti, HMD \u00e8 rimasta fedele alla promessa di aggiornamenti rapidi, poich\u00e9 il Nokia 6 \u00e8 diventato il primo dispositivo Android a ricevere l'aggiornamento di luglio 2017.\nA gennaio 2020 i dispositivi Nokia HMD Global in commercio montano la versione Android 9 Pie, aggiornabili ad Android 10.\nNokia e Android.\nNel novembre 2007, dopo che Google annunci\u00f2 la creazione dell'Open Handset Alliance, Nokia dichiar\u00f2 di \"considerare\" l'adesione all'alleanza, nonostante la sua partecipazione in Symbian Ltd. Alla fine Nokia non si un\u00ec e cre\u00f2 invece la rivale Symbian Foundation nel 2008, dopo aver preso il controllo del sistema operativo Symbian e averlo reso open source. Nel 2010, mentre la concorrenza diventava sempre pi\u00f9 dura, Nokia perse alcuni partner della Symbian Foundation, che supportarono in seguito solo Google. Nokia pianific\u00f2 quindi di sostituire Symbian con MeeGo, il nuovo sistema operativo basato su Linux creato in collaborazione con Intel, con il quale venne equipaggiato il Nokia N9.\nSotto la guida del CEO Stephen Elop, la societ\u00e0 scelse di fermare il progetto MeeGo a favore dell'adozione di Windows Phone, che port\u00f2 alla collaborazione con Microsoft nel 2011 e la conseguente chiusura dello sviluppo di Symbian. L'amministratore delegato di Google, Eric Schmidt, conferm\u00f2 che la societ\u00e0 tenne ampi \"negoziati riservati\" con Nokia per incoraggiare l'uso di Android. Nonostante ci\u00f2, in quell'anno Nokia continu\u00f2 a sperimentare Android e le immagini trapelate mostrarono un prototipo di Nokia N9 con Android.\nAlla fine del 2013, quando Microsoft annunci\u00f2 l'intenzione di acquistare la divisione \"Devices and services\" di Nokia, il New York Times rifer\u00ec che un team di Nokia stava testando segretamente Android sui dispositivi Lumia e che Microsoft ne era a conoscenza. Alcuni analisti sostengono che Microsoft abbia acquistato l'azienda perch\u00e9 Nokia stava pensando di passare ad Android, il che avrebbe potuto far perdere a Microsoft e il suo Windows Phone la posizione di OEM dominante tra i dispositivi Nokia. Nel dicembre 2013 trapelarono alcune notizie relative ad uno smartphone Nokia con nome in codice \"Normandy\", che fu poi introdotto con il nome \"Nokia X\" a febbraio 2014, equipaggiato con una versione fortemente personalizzata del progetto Android Open Source (AOSP) e rilasciato nei mercati emergenti. L'acquisizione si concluse solo due mesi pi\u00f9 tardi e Microsoft interruppe la serie X poco dopo. In un'intervista a Forbes, l'ex CEO di HMD Arto Nummela afferm\u00f2 che la famiglia Nokia X divenne sorprendentemente popolare tra gli utenti di dispositivi Samsung e Apple di fascia alta, nonostante fosse una serie di dispositivi di fascia medio-bassa.\nDopo la vendita, la divisione Nokia Technologies svilupp\u00f2 il tablet N1, basato su Android e con l'interfaccia Z Launcher, rilasciato in Cina nel 2015. Il CEO di Nokia, Rajeev Suri, conferm\u00f2 il ritorno di smartphone a marchio Nokia nel giugno 2015, attraverso una strategia di licenza, fino all'annuncio ufficiale della creazione di HMD Global nel maggio 2016. Il Nokia 6 \u00e8 stato annunciato a gennaio 2017, quasi sei anni dopo il rifiuto di Nokia a Google e l'inizio della collaborazione con Microsoft.\nHardware.\nIl design degli smartphone Nokia di HMD \u00e8 costituito dal tipico design scandinavo e sono considerati una reminiscenza della precedente serie Lumia. Quando \u00e8 stata costituita nel 2016, HMD ha dichiarato di voler sviluppare telefoni fedeli all'eredit\u00e0 che ha reso Nokia famosa, come \"design, robustezza e affidabilit\u00e0\".\nI Nokia 5, Nokia 6 e Nokia 8 sono realizzati in un unico blocco di alluminio serie 6000, mentre il Nokia 7 con un blocco di alluminio serie 7000 (Ergal) . I responsabili dei design della societ\u00e0 sono Raun Forsyth e Alasdair McPhail.\nProdotti.\nDl 2021, viene utilizzata una nuova numerazione per denominare gli smartphone: nascono (anche per l'Europa) le serie C (gamma entry level), G (gamma medio-bassa), X (gamma medio-alta), XR (gamma alta a resistente agli urti) e T( tablet).\nAmministrazione.\nDopo le dimissioni del precedente AD Arto Nummela il 19 luglio 2017, il Presidente e amministratore delegato (CEO) della societ\u00e0 \u00e8 Florian Seiche, ex dipendente Nokia ma anche di Siemens, Orange e HTC.\nIl 15 agosto 2016, Pekka Rantala, ex amministratore delegato di Rovio Entertainment diventa direttore marketing di HMD. Rantala ha anche ricoperto diversi ruoli in Nokia dal 1994 al 2011.\nAd aprile 2021, dopo 15 anni di collaborazione con Nokia, \"Juho Sarvikas\" ha annunciato che lascer\u00e0 l'azienda per iniziare una nuova avventura.\nInformazioni legali.\nHMD \u00e8 di propriet\u00e0 di Smart Connect LP, un fondo di private equity in parte gestito da Jean-Fran\u00e7ois Baril. Baril \u00e8 stato vicepresidente senior di Nokia dal 1999 al 2012 ed ha anche lavorato in precedenza presso Hewlett-Packard, Compaq e ha avuto ruoli in numerose altre aziende.\nLa sede principale di HMD si trova a Espoo, pi\u00f9 precisamente in Bertl Jungin aukio 9. Ha inoltre uffici in Cina e a Londra.\nSecondo il database delle aziende finlandesi, HMD risulta costituita nel novembre 2015."}
{"id": "6171154", "revid": "1573940", "url": "https://it.wikipedia.org/wiki?curid=6171154", "title": "Ceriagrion cerinorubellum", "text": "Ceriagrion cerinorubellum () \u00e8 una libellula della famiglia Coenagrionidae.\nDistribuzione e habitat.\n\u00c8 diffusa nell'Asia meridionale e sudorientale."}
{"id": "6171155", "revid": "729019", "url": "https://it.wikipedia.org/wiki?curid=6171155", "title": "AVIC AG600", "text": "L'AVIC AG600, noto anche come TA-600, \u00e8 un aereo anfibio turboelica, progettato dall'azienda cinese Aviation Industry Corporation of China (AVIC).\nStoria del progetto.\nL'AG600 Kunlong \u00e8 considerato l'aereo anfibio pi\u00f9 grande del mondo (visto che il Beriev A-40 \u00e8 rimasto allo stato di prototipo). La CAIGA, che ha iniziato a progettare il prototipo, ha ideato un velivolo con un peso massimo al decollo di 53,5 tonnellate (53\u00a0500 kg; 118\u00a0000 lb) e un'autonomia di oltre 5\u00a0000 km (3\u00a0100 miglia). L'aeroplano ha un'apertura alare di 38,8 metri (127 ft) ed \u00e8 alimentato da quattro motori turboelica Zhuzhou WJ-6C, copia costruita su licenza del russo Ivchenko AI-20.\nNel 2015 \u00e8 stata completata la sezione anteriore. Il velivolo \u00e8 stato presentato al pubblico il 23 luglio 2016, durante una cerimonia presso lo stabilimento AVIC di Zhuhai.\nIl primo volo era inizialmente previsto per il 2015, ma \u00e8 stato posticipato al 2017. Il primo volo \u00e8 stato effettuato il 24 dicembre 2017.\nIl 30 agosto 2018 il prototipo di AG600 ha iniziato le attivit\u00e0 di rullaggio all'interno della bacino di Zhanghe. Dallo stesso lago, il 20 ottobre 2018, ha completato il primo decollo dall'acqua mentre il 26 luglio del 2020 ha effettuato un test di volo partendo dall'oceano, vicino alla citt\u00e0 portuale di Tsingtao.\nIl velivolo, secondo quanto dichiarato dal costruttore, potr\u00e0 essere configurato per la lotta aerea antincendio, con un serbatoio in grado di contenere 12 tonnellate d'acqua, per missioni di ricerca e soccorso e per il trasporto di un massimo di 50 passeggeri. Il velivolo, stando ad alcune fonti, potrebbe aver un importante valore strategico nel Mar Cinese Meridionale, che \u00e8 stato oggetto di varie dispute territoriali.\nIl produttore ha dichiarato che l'AG600 \u00e8 stato sviluppato per il mercato globale ed ha suscitato l'interesse di alcuni paesi tra cui la Nuova Zelanda e la Malaysia."}
{"id": "6171156", "revid": "29361", "url": "https://it.wikipedia.org/wiki?curid=6171156", "title": "Football Club Bolzano 1947-1948", "text": ""}
{"id": "6171157", "revid": "110157", "url": "https://it.wikipedia.org/wiki?curid=6171157", "title": "Dance with The Shadows", "text": "Dance with The Shadows \u00e8 un album del gruppo musicale britannico The Shadows, pubblicato dall'etichetta discografica Columbia Graphophone/EMI nel 1964.\nIl disco \u00e8 prodotto da Norrie Paramor."}
{"id": "6171158", "revid": "169529", "url": "https://it.wikipedia.org/wiki?curid=6171158", "title": "Politica della post-verit\u00e0", "text": ""}
{"id": "6171159", "revid": "887364", "url": "https://it.wikipedia.org/wiki?curid=6171159", "title": "Angioini (Valois)", "text": ""}
{"id": "6171160", "revid": "287204", "url": "https://it.wikipedia.org/wiki?curid=6171160", "title": "Gastao Elias", "text": ""}
{"id": "6171177", "revid": "767487", "url": "https://it.wikipedia.org/wiki?curid=6171177", "title": "Roberto Carmenati", "text": "Carriera.\nCarmenati disputa la stagione 2002-03 in qualit\u00e0 di capo allenatore della squadra di Fabriano nella massima serie del campionato.\nNel febbraio 2004 sostituisce Attilio Caja alla guida tecnica dell'Olimpia Milano. Guida la squadra fino al termine della stagione."}
{"id": "6171192", "revid": "380453", "url": "https://it.wikipedia.org/wiki?curid=6171192", "title": "Leones de Ponce (pallavolo)", "text": "I Leones de Ponce furono una franchigia pallavolistica maschile portoricana con sede a Ponce.\nStoria.\nI Leones de Ponce partecipano alla Liga de Voleibol Superior Masculino nella sua prima edizione, quella del 1958, chiusa al quarto posto. Dopo tre annate di inattivit\u00e0, nelle quali parte dei giocatori della franchigia restano attivi coi , tornano in campo nella stagione 1962, raggiungendo la finale scudetto, persa contro i . Le due franchigie si affrontano anche nelle tre finali scudetto successive, che vedono i Leones de Ponce conquistare altrettanti scudetti. Nei campionati 1966 e 1967 raggiungono altre due finali scudetto, uscendo sconfitti in entrambe: nella prima cadono di fronte ai Cafeteros de Yauco, mentre nella seconda perdono a tavolino, dopo aver condotto per 2-1 a uno serie, dopo che la franchigia, in segno di protesta contro l'espulsione di un proprio giocatore, sceglie di non disputare i restanti incontri per l'assegnazione del titolo, venendo inoltre squalificata ed esclusa nella stagione 1968.\nDopo un paio di sconfitte in semifinale e un settimo posto, la franchigia resta inattiva per due annate, tornando in campo nella stagione 1975, classificandosi nuovamente settimi. Nelle annate che seguono, i Leones non vanno mai oltre il terzo posto del campionato 1978, raccogliendo risultati alterni. Ad inizio anni ottanta la franchigia non si iscrive per due annate consecutive alla Liga de Voleibol Superior Masculino, tornando in campo nella stagione 1984, non riuscendo tuttavia a lottare per le prime posizioni. Questo trend di risultati relega nella stagione 1986, quella della riforma del campionato, la franchigia di Ponce a partecipare alla Sezione B del torneo per tre annate, rientrando nella Sezione A solo a partire dal campionato 1989, raccogliendo da questo momento solo risultati di centro-bassa classifica.\nSolo nella stagione 1994 i Leones de Ponce raggiungono una nuova finale scudetto, sconfiggendo i in quattro giochi e conquistando il quarto titolo della propria storia. Nella stagione successiva arriva invece un deludente undicesimo posto, che lascia la franchigia addirittura fuori dai play-off scudetto. Nei campionati 1996 e 1997, arrivano altre due semifinali, a cui segue un periodo di risultati di bassa classifica per tutti gli anni duemila, interrotto solo dal terzo posto raggiunto nel campionato 2009-10.\nDopo due quinti posti, nella stagione 2012-13 i ponce\u00f1os terminano il campionato in ottava posizione; al termine dell'annata la franchigia cessa di esistere: attraverso uno scambio di titoli, cedono il proprio alla citt\u00e0 di Lares, ridando vita ai , che a loro volta avevano in precedenza ceduto il proprio titolo alla citt\u00e0 di San Sebasti\u00e1n, vedendo la rinascita dei .\nRosa 2012-13.\nL'ultima rosa con cui i Leones de Ponce hanno partecipato alla LVSM."}
{"id": "6171203", "revid": "1452259", "url": "https://it.wikipedia.org/wiki?curid=6171203", "title": "Episodi di Undateable (seconda stagione)", "text": "La seconda stagione della \"sitcom\" \"Undateable\", composta da 10 episodi, \u00e8 stata trasmessa su NBC dal 17 marzo al 12 maggio 2015.\nIn Italia \u00e8 stata trasmessa in prima visione assoluta dal 29 settembre al 27 ottobre 2015 su Joi di Mediaset Premium. In chiaro viene trasmessa su Italia 1 dal 20 gennaio 2018, tutti i sabati nel day-time."}
{"id": "6171211", "revid": "371529", "url": "https://it.wikipedia.org/wiki?curid=6171211", "title": "My Kind of Broadway", "text": "My Kind of Broadway \u00e8 un album in studio del cantante statunitense Frank Sinatra, pubblicato nel 1965."}
{"id": "6171212", "revid": "11959", "url": "https://it.wikipedia.org/wiki?curid=6171212", "title": "'Abd al-Hamid Ibn Badis", "text": "Notevole figura di intellettuale religioso musulmano del movimento definito dell\"'I\u1e63l\u0101\u1e25\" (Riforma) in Algeria, Ibn B\u0101d\u012bs studi\u00f2 nell'Universit\u00e0 di Tunisi (al-Zayt\u016bna). &lt;br&gt;\nDopo aver tenuto corsi nella moschea della sua citt\u00e0 natale, una prima fugace esperienza giornalistica nel 1925 consent\u00ec l'uscita di \"al-Muntaqid\" (\"La critica\"), prima che Ibn B\u0101d\u012bs (o Ben B\u0101d\u012bs) fondasse nel 1931 l'\"Associazione degli Ulema musulmani algerini\" (\"Jam\u02bfiyyat al-\u02bfUlam\u0101\u02be\"), che radun\u00f2 un ampio gruppo di studiosi musulmani in Algeria, provenienti da differenti retroterra culturali e da diverse localit\u00e0 del Paese. L'Associazione ebbe una notevole influenza sulla politica musulmana algerina fino alla guerra d'indipendenza dalla Francia nel secondo dopoguerra. Nello stesso periodo, influenz\u00f2 l'educazione di migliaia di giovani algerini.&lt;br&gt; \nL'Associazione dette anche alle stampe un giornale mensile, \"al-Shih\u0101b\" (Meteore) e Ben B\u0101d\u012bs contribui regolarmente alla sua redazione tra il 1925 e la sua morte nel 1940. Il giornale teneva informati i suoi lettori circa le idee dell'Associazione e il suo intento riformatore, parlando anche delle differenti religioni e idee politiche.\nBiografia.\nIstruzione.\n'Abd al-\u1e24am\u012bd Ibn B\u0101d\u012bs apparteneva a una classe medio-borghese di Costantina, che vantava di discendere dagli Ziridi: una dinastia berbera musulmana fondata nel X secolo da Buluggh\u012bn b. B\u0101d\u012bs b. Z\u012br\u012b. Ben B\u0101d\u012bs ricevette in casa la sua educazione e a 13 anni sapeva a memoria il Corano.\nEra ancora molto giovane quando fu posto sotto la tutela di Hamdan Lounissi. Questi ebbe notevole influenza durante la giovent\u00f9 di Ben B\u0101d\u012bs, che non dimenticher\u00e0 mai i saggi consigli di Lounissi. Il suo tutore gli instill\u00f2 il principio dell'\"imparare a conoscere, per amore della conoscenza, non per il proprio ruolo\". Lounissi fu un indefesso difensore dei diritti dei musulmani che abitavano Costantina. Lounissi ottenne dal giovane Ben B\u0101d\u012bs una promessa di non entrar mai al servizio della Francia (che occupava l'Algeria dal 1830) che rappresentava, al di l\u00e0 delle denominazioni da essa impiegate, un vero e proprio potere coloniale nel Paese arabo-berbero.\nPellegrinaggi e studio.\nNell'Universit\u00e0 al-Zayt\u016bna.\nNel 1908, Ben B\u0101d\u012bs decise di fare il suo primo viaggio per progredire nei suoi studi Si rec\u00f2 a Tunisi e s'iscrisse nell'universit\u00e0 religiosa della al-Zayt\u016bna, che al tempo era uno dei pi\u00f9 importanti centri di studio islamico.\nNella Zayt\u016bna, gli orizzonti di Ibn B\u0101d\u012bs si ampliarono, perfezionando le sue conoscenze sulle scienze islamiche e sulla lingua araba. Frequent\u00f2 un gran numero di studiosi che lasciarono una traccia indelebile sulla sua personalit\u00e0 e la sua conoscenza profonda dell'Islam. Gli insegnamenti di \"Shaykh\" Mu\u1e25ammad al-Nakhl\u012b lo convinsero della necessit\u00e0 di emendare dagli errori le comunit\u00e0 islamiche dalle loro pratiche religiose erronee o devianti, come ad esempio il culto dei \"santi\" (marabutti). Lo \"Shaykh\" Mu\u1e25ammad al-\u1e6c\u0101hir Ben Achour (\u02bfAsh\u016br) influenz\u00f2 Ibn B\u0101d\u012bs nella scoperta delle bellezze della lingua araba. Con lo \"Shaykh\" al-Bachir Safer (al-Bash\u012br \u1e62afar), Ibn B\u0101d\u012bs svilupp\u00f2 un interesse sui problemi passati e presenti delle comunit\u00e0 musulmane, incluso quello di cercare una risposta adeguata al colonialismo occidentale, occupandosi dei suoi effetti socio-economici.\nNel 1912 si diplom\u00f2 e pass\u00f2 quindi un altro anno alla Zayt\u016bna come docente.\nA Medina.\nBen B\u0101d\u012bs part\u00ec quindi per un \"\u1e25ajj\" verso La Mecca, e trascorse 3 mesi a Medina, dando lezioni ai pellegrini e ai residenti della Moschea del Profeta al-Masjid al-Nabawi.\nA Medina, Ben B\u0101d\u012bs incontr\u00f2 il riformista \"Shaykh\" Bash\u012br al-Ibr\u0101h\u012bm\u012b. Si incontrarono poi regolarmente per stilare un progetto senza ambiguit\u00e0 sulle riforma islamiche da attuare in Algeria. Fu l'inizio di una lunga amicizia tra i due, motivata dalle stesse idealit\u00e0. Un altro riformista, lo \"Shaykh\" \u1e24usayn A\u1e25mad al-Hind\u012b, che risiedeva a Medina, rimase colpito dalla competenza e dalle conoscenze di Ben B\u0101d\u012bs, che esort\u00f2 a tornare in Algeria per lavorare sullo sradicamento delle idee marabuttiche, l'ignoranza delle conoscenze islamiche, collegate al declino culturale e religioso nella popolazione musulmana dell'Algeria sotto dominazione francese.\nDopo aver lasciato Medina, Ben B\u0101d\u012bs visit\u00f2 la Siria e l'Egitto. Nella Moschea di al-Azhar al Cairo, s'incontr\u00f2 con rinomati studiosi di letteratura e scienze islamiche.\nRitorno in Algeria.\nNel 1913, Ben B\u0101d\u012bs ritorn\u00f2 in Algeria, andando a risiedere a Costantina, cominciando a insegnare nella Moschea di S\u012bd\u012b Qamm\u016bsh. I suoi insegnamenti erano rivolti a uomini, donne, ragazzi e adulti. Mir\u00f2 a fornire alle persone un'educazione minimale nel campo delle scienze islamiche, della lingua araba, della letteratura araba e nella storia. Fu a quel punto che Ben B\u0101d\u012bs concep\u00ec l'idea di istituire un'organizzazione musulmana di studiosi e di guide religiose, l'Associazione degli Ulema musulmani algerini (AUMA).\nNel 1936, Ben B\u0101d\u012bs svolse un importante ruolo nel creare il \"Congresso Musulmano Algerino\" (CMA). Tale congresso fu disciolto dai francesi l'anno seguente (estate 1937) e poco dopo Ben B\u0101d\u012bs torn\u00f2 alla guida dell'Associazione degli ulema musulmani algerini (AUMA). \nOltre a operare contro le deviazioni dalla corretta pratica dell'Islam, Ben B\u0101d\u012bs e i suoi seguaci membri dell'Associazione, s'impegnarono affinch\u00e9 fosse evitata l'eclissi della cultura dell'Algeria ad opera dei valori etici francesi. Ben B\u0101d\u012bs e altri intellettuali algerini, laici e religiosi, contrastarono la soppressione degli ideali patriottici algerini. Lavorando come giornalista nel corso di quegli anni, egli puntualmente denunci\u00f2 la propaganda fascista e gli intrighi anti-semitici degli occupanti francesi.\nNel 1939, Ben B\u0101d\u012bs fond\u00f2 il club di \"football\" Mouloudia Olympique de Constantine. \nBen B\u0101d\u012bs fu uno degli studiosi musulmani algerini di maggior spicco. Con l'aiuto dei suoi contemporanei e sodali, critic\u00f2 la superstizione riguardante il culto dei marabutti ed ebbe grande influenza nello sviluppo della societ\u00e0 civile e religiosa algerina.\nIl 16 aprile 1940, Ben B\u0101d\u012bs mor\u00ec nel suo luogo natale di Costantina. La sua salma fu inumata alla presenza di persone e il suo funerale si trasform\u00f2 in una grande manifestazione di affetto umano e politico."}
{"id": "6171214", "revid": "599013", "url": "https://it.wikipedia.org/wiki?curid=6171214", "title": "Ibn Badis", "text": ""}
{"id": "6171215", "revid": "599013", "url": "https://it.wikipedia.org/wiki?curid=6171215", "title": "Ben Badis", "text": ""}
{"id": "6171226", "revid": "1869172", "url": "https://it.wikipedia.org/wiki?curid=6171226", "title": "A Man and His Music", "text": "A Man and His Music \u00e8 un album in studio del cantante statunitense Frank Sinatra, pubblicato nel 1965."}
{"id": "6171241", "revid": "1573940", "url": "https://it.wikipedia.org/wiki?curid=6171241", "title": "Ceriagrion", "text": "Ceriagrion \u00e8 un genere di libellule della famiglia Coenagrionidae. \nTassonomia.\nIl genere comprende le seguenti specie:"}
{"id": "6171243", "revid": "767487", "url": "https://it.wikipedia.org/wiki?curid=6171243", "title": "Frank Sinatra's Greatest Hits", "text": "Frank Sinatra's Greatest Hits \u00e8 un album di raccolta del cantante statunitense Frank Sinatra, pubblicato nel 1968."}
{"id": "6171244", "revid": "767487", "url": "https://it.wikipedia.org/wiki?curid=6171244", "title": "Frank Sinatra's Greatest Hits, Vol. 2", "text": "Frank Sinatra's Greatest Hits, Vol. 2 \u00e8 un album di raccolta del cantante statunitense Frank Sinatra, pubblicato nel 1972."}
{"id": "6171249", "revid": "1543377", "url": "https://it.wikipedia.org/wiki?curid=6171249", "title": "Carpodacus", "text": "Carpodacus \u00e8 un genere di uccelli passeriformi della famiglia dei Fringillidi.\nEtimologia.\nIl nome scientifico del genere, \"Carpodacus\", deriva dall'unione delle parole greche \"\u03ba\u03b1\u03c1\u03c0\u03bf\u03c2\" (\"karpos\", \"frutto\") e \"\u03b4\u03b1\u03ba\u03bf\u03c2\" (\"dakos\", \"morditore\"), col significato di \"colui che morde i frutti\", in riferimento alla dieta di questi uccelli.\nDescrizione.\nI carpodachi sono uccelli dall'aspetto slanciato, muniti di grande testa con grosso becco conico ma smussato e grandi occhi, ali di forma allungata e coda poco meno lunga delle ali e dalla punta lievemente forcuta. Il piumaggio varia a seconda della specie, pur presentando alcuni tratti comuni, ad esempio la presenza di rosso (principalmente su testa e petto, ma l'estensione del rosso \u00e8 variabile a seconda della specie, con alcune specie di carpodaco quasi totalmente rosse) e il dicromatismo sessuale, che rende la presenza di tale colorazione rossa esclusiva dei maschi, mentre le femmine presentano colorazione pi\u00f9 sobria e mimetica.\nBiologia.\nI carpodachi sono uccelli diurni e granivori, che all'infuori della stagione degli amori si muovono in stormi anche di notevoli dimensioni e si nutrono soprattutto di semi di piante erbacee e durante l'estate anche d'insetti: rigidamente monogami, durante la stagione riproduttiva vivono in coppie e sono territoriali, coi maschi che si dimostrano estremamente protettivi nei confronti delle femmine.\nDistribuzione e habitat.\nIl genere mostra distribuzione eurasiatica, con la maggior parte delle specie diffuse nell'area himalayana, ma con rappresentanti anche in Europa Centrale, Siberia, Medio Oriente ed Estremo Oriente.\nCome intuibile dall'areale cos\u00ec vasto, le varie specie tendono ad adattarsi agli \"habitat\" pi\u00f9 disparati, purch\u00e9 sia presente una congrua copertura vegetale e vi sia presenza di fonti d'acqua dolce permanenti.\nTassonomia.\nIl genere, originatosi nell'area himalayana, ha subito una serie di radiazioni durante la sua storia evolutiva.\nAl genere vengono ascritte ventisette specie:\nLa tassonomia del genere \u00e8 sempre stata piuttosto travagliata, specialmente negli ultimi tempi. Le pi\u00f9 recenti analisi del DNA mitocondriale hanno riscontrato una sua polifilia, che ha portato a numerose modifiche, con accorpamenti, rimaneggiamenti e segregazioni:\nLe specie ascritte al genere appartengono alla trib\u00f9 dei Carpodacini , nell'ambito della quale \"Carpodacus\" rappresenta l'unico appartenente: i Carpodacini sono molto vicini ai Drepanidini hawaiiani, che ne sono diretti discendenti."}
{"id": "6171250", "revid": "122315", "url": "https://it.wikipedia.org/wiki?curid=6171250", "title": "Carpodacini", "text": ""}
{"id": "6171252", "revid": "736476", "url": "https://it.wikipedia.org/wiki?curid=6171252", "title": "Frank Sinatra Christmas Collection", "text": "Frank Sinatra Christmas Collection \u00e8 un album raccolta di canzoni natalizie interpretate dal cantante statunitense Frank Sinatra, pubblicato nel 2004."}
{"id": "6171257", "revid": "322321", "url": "https://it.wikipedia.org/wiki?curid=6171257", "title": "Xavier Novell Gom\u00e1", "text": "Biografia.\nMonsignor Xavier Novell Gom\u00e1 \u00e8 nato a Montfalc\u00f3 d\u2019Agramunt, una piccola frazione di Oss\u00f3 de Si\u00f3, il 20 aprile 1969.\nFormazione e ministero sacerdotale.\nSi \u00e8 diplomato al Collegias Mare de D\u00e9u del Socors di Agramunt e Sant Josep di T\u00e0rrega. Nel 1990 si \u00e8 laureato in ingegneria agricola all'Universit\u00e0 di Lleida.\n\u00c8 quindi entrato nel seminario maggiore di Lleida. Ha conseguito la laurea in filosofia all'Universit\u00e0 Ramon Llull e nel 1995 ha ottenuto la licenza in scienze ecclesiastiche presso la Facolt\u00e0 di teologia della Catalogna.\nIl 6 luglio 1997 \u00e8 stato ordinato presbitero per la diocesi di Solsona. In quell'anno ha ottenuto la licenza in teologia presso la Pontificia Universit\u00e0 Gregoriana. Nel 2004 ha conseguito il dottorato.\nTerminati gli studi \u00e8 stato vicario parrocchiale della parrocchia di San Giacomo a Mollerussa dal 1997 al 2001 e professore di antropologia teologica presso l'Istituto di scienze religiose di Lleida dal 1998 al 2005. Dal 2001 \u00e8 stato segretario particolare del vescovo Jaume Traserra Cunillera. Nel 2004 \u00e8 diventato coordinatore delle delegazioni diocesane, membro del consiglio direttivo della diocesi e canonico della basilica cattedrale di Santa Maria. Nel 2005 \u00e8 stato nominato segretario generale della diocesi, nel 2007 responsabile del Dipartimento diocesano per il catecumenato e nel 2009 vicario episcopale per gli affari economici. \u00c8 stato anche membro del consiglio presbiterale, del collegio dei consultori, del consiglio pastorale diocesano e del consiglio per gli affari economici. Dal 1999 \u00e8 stato anche professore di antropologia teologica presso la Facolt\u00e0 di teologia della Catalogna.\nIn diocesi ha fondato la Scuola di formazione per laici. Dal 2007 al 2010 \u00e8 stata diretta da suo padre, insegnante e diacono permanente.\nIl 23 luglio del 2008 ha ricevuto il titolo onorifico di cappellano di Sua Santit\u00e0.\nMinistero episcopale.\nIl 3 novembre 2010 papa Benedetto XVI lo ha nominato vescovo di Solsona. Ha ricevuto l'ordinazione episcopale il 12 dicembre successivo dall'arcivescovo Luis Francisco Ladaria Ferrer, segretario della Congregazione per la dottrina della fede, coconsacranti l'arcivescovo Renzo Fratini, nunzio apostolico in Spagna e Andorra, e il vescovo emerito di Solsona Jaume Traserra Cunillera. Durante la stessa celebrazione ha preso possesso della diocesi. Con 41 anni di et\u00e0 era il vescovo pi\u00f9 giovane della Spagna e l'ottavo del mondo.\nNel settembre del 2013 ha consigliato ai parroci della sua diocesi di non partecipare alla \"campagna del suono di campane\" che doveva accompagnare la Via Catalana dell'11 settembre. Questo ha suscitato numerose proteste. In un articolo pubblicato domenica 7 settembre 2014, immediatamente precedente della celebrazione della Giornata, la diocesi di Solsona ha difeso il diritto di decidere dei catalani e la legittimit\u00e0 della richiesta e ha chiamato i fedeli votare, assicurando che la Catalogna \"soddisfa gli elementi che la dottrina sociale della Chiesa indica per la realt\u00e0 di una nazione: cultura, lingua e storia\". Sebbene il vescovo non si sia schierato sulla direzione del voto, ha invitato i cittadini a \"non rimanere estranei a questo processo\" e ha chiesto loro che \"con uno spirito democratico e pacifico, scegliessero con tranquillit\u00e0 l'opzione che ritengono migliore per il bene della Catalogna\". D'altra parte, Novell ha anche difeso la libert\u00e0 della Chiesa \"nel rispettare ogni posizione politica, nonch\u00e9 la legittimit\u00e0 morale del diritto di decidere sui cittadini della Catalogna\". Per queste dichiarazioni, il Partito Popolare Catalano ha chiesto alla Conferenza episcopale spagnola di agire contro di lui per osservazioni \"chiaramente inaccettabili entro il margine di libert\u00e0 di espressione e che non corrispondono all'autorit\u00e0 ecclesiastica\".\nNel marzo del 2014 ha compiuto la visita \"ad limina\".\nPrima delle elezioni parlamentari catalane del 27 settembre 2015, in un articolo pubblicato sul settimanale diocesano, si \u00e8 espresso chiaramente a favore delle opzioni a favore dell'indipendenza della Catalogna:\nIl 30 maggio 2017 il consiglio comunale di Cervera lo ha dichiarato \"persona non grata\" in quanto poco tempo prima monsignor Xavier Novell aveva dichiarato che \"l'omosessualit\u00e0 pu\u00f2 essere correlata a una figura paterna assente e lontana\". La domenica precedente, il 28 maggio, aveva dovuto lasciare la chiesa parrocchiale di Santa Maria de l'Alba a T\u00e0rrega, scortato dalla Mossos d'Esquadra, dalla polizia locale e da alcuni parrocchiani, dopo che alcuni attivisti LGBT avevano convocato una manifestazione contro di lui. I consigli comunali di T\u00e0rrega e Mollerussa, che sono parte della sua diocesi, hanno respinto una visita di monsignor Novell. Il 29 maggio, il sindaco di Solsona, David Rodr\u00edguez, ha classificato come \"sfortunate\" le dichiarazioni del vescovo, e ha detto di aver contattato Novell per chiedere una rettifica. Il 1\u00ba giugno il vescovo Novell si \u00e8 scusato \"con i genitori di omosessuali che si sono sentiti male a causa delle sue dichiarazioni\", affermando che non ha mai voluto offendere nessuno. Ha tuttavia avvertito che \"avrebbe continuano a presentare senza paura la visione cristiana della persona e delle conseguenze morali che derivano da essa\".\nIl 23 agosto 2021 papa Francesco ha accolto la sua rinuncia al governo pastorale della diocesi \"per motivi strettamente personali\".\nIn seno alla Conferenza episcopale spagnola \u00e8 stato membro delle commissioni per l'apostolato secolare dal 2011 al 2013 e per le migrazioni dal 2011 al 2020; in seguito \u00e8 stato membro della commissione per la pastorale sociale e la promozione umana dal marzo 2020 all'agosto 2021. In seno alla Conferenza episcopale tarraconense \u00e8 stato delegato per la pastorale secolare.\nOltre allo spagnolo e al catalano, parla l'italiano e il francese e conosce l'inglese.\nGenealogia episcopale.\nLa genealogia episcopale \u00e8:"}
{"id": "6171275", "revid": "889014", "url": "https://it.wikipedia.org/wiki?curid=6171275", "title": "Android AOSP", "text": ""}
{"id": "6171280", "revid": "439724", "url": "https://it.wikipedia.org/wiki?curid=6171280", "title": "Why Do Fools Fall in Love (album Diana Ross)", "text": "Why Do Fools Fall in Love \u00e8 un album della cantante statunitense Diana Ross, pubblicato dalle etichetta discografiche Capitol (Europa) e RCA (Nord America) nel 1981. \u00c8 il primo album pubblicato dalla cantante dopo aver abbandonato l'etichetta Motown per la quale aveva debuttato con le Supremes, ed aver firmato un contratto da 20 milioni di dollari per passare alla RCA.\nL'album \u00e8 prodotto dalla stessa artista.\nL'uscita del disco era stata preceduta da quella di \"Endless Love\", contenente il brano interpretato dalla Ross in duetto con Lionel Richie, che nell'album \u00e8 presente in versione solista. Dal lavoro vengono successivamente tratti, tra il 1981 e l'anno seguente, altri quattro singoli, che, considerando entrambe le facciate, contengono tutti gli altri brani dell'album oltre a quello citato in precedenza."}
{"id": "6171284", "revid": "767487", "url": "https://it.wikipedia.org/wiki?curid=6171284", "title": "The Hurricane Kid", "text": "The Hurricane Kid \u00e8 un film muto del 1925 diretto da Edward Sedgwick. Il western fu interpretato da Hoot Gibson e Marion Nixon.\nProduzione.\nIl film, prodotto dall'Universal Pictures, durante la lavorazione prese il titolo di \"The Cactus Kid\".\nDistribuzione.\nIl copyright del film, richiesto dall'Universal Pictures Corp., fu registrato il 7 novembre 1924 con il numero.\nDistribuito dall'Universal Pictures e presentato da Carl Laemmle, il film usc\u00ec nelle sale cinematografiche USA il 25 gennaio 1925 dopo essere stato presentato a New York il 30 dicembre 1924. Il 15 aprile 1926 usc\u00ec in Danimarca con il titolo \"Orkanens S\u00f8n\"; il 4 luglio 1927, in Portogallo come \"Furac\u00e3o\".\nAnche se alcune fonti la considerano una pellicola perduta, la Library of Congress riporta che una copia del film \u00e8 conservata negli archivi Det Danske Filminstitut."}
{"id": "6171295", "revid": "481666", "url": "https://it.wikipedia.org/wiki?curid=6171295", "title": "Arthur Machley", "text": ""}
{"id": "6171321", "revid": "1437100", "url": "https://it.wikipedia.org/wiki?curid=6171321", "title": "Redivivo", "text": ""}
{"id": "6171352", "revid": "287204", "url": "https://it.wikipedia.org/wiki?curid=6171352", "title": "Fullinsdorf", "text": ""}
{"id": "6171354", "revid": "104458", "url": "https://it.wikipedia.org/wiki?curid=6171354", "title": "Fuellinsdorf", "text": ""}
{"id": "6171362", "revid": "94285409", "url": "https://it.wikipedia.org/wiki?curid=6171362", "title": "Bibbia di Mentelin", "text": "La Bibbia di Mentelin \u00e8 la prima Bibbia stampata in tedesco ed \u00e8 anche la prima in una lingua volgare. Fu pubblicata nel 1466, solo dieci anni dopo la Bibbia di Gutenberg, da Johannes Mentelin originario di Schlettstadt (\u2020\u00a01478) e tipografo a Strasburgo.\nIl testo tradotto si basava su una versione tedesca realizzata nella zona di Norimberga tra il 1350 e il 1380, secondo una tecnica di traduzione \"parola per parola\". \u00c8 la prima delle cosiddette Bibbie preluterane.\nTecnica.\nNella composizione tipografica Mentelin scelse di aumentare il numero di righe, riducendo le dimensioni del carattere, al fine di diminuire i costi rispetto a quelli di una Bibbia di Gutenberg. La Bibbia di Mentelin ha 61 righe su due colonne ed \u00e8 stampata su 406 fogli del formato di 43 cm per 30 cm (\"in folio\"). I capilettera furono affidati a un rubricatore. \nNell'esemplare conservato presso la Biblioteca nazionale bavarese, \u00e8 riportata la firma di appartenenza con un'ulteriore annotazione manoscritta di Hektor M\u00fclich (1420-1489/90), cronista di Augusta, che fu l'acquirente di quella copia, da cui pu\u00f2 dedursi il prezzo, che corrispondeva circa al valore di quattro buoi. Nella nota, vergata sotto lo stemma miniato del proprietario, si pu\u00f2 leggere: \"1466 27 Junio ward ditz buch gekaft vneingepunden vmb 12 gulden\" (\u00abIl 12 giugno 1466 questo libro fu comprato a un prezzo di 12 fiorini\u00bb)."}
{"id": "6171363", "revid": "633073", "url": "https://it.wikipedia.org/wiki?curid=6171363", "title": "Pipistrellus rueppellii", "text": ""}
{"id": "6171364", "revid": "633073", "url": "https://it.wikipedia.org/wiki?curid=6171364", "title": "Vansonia", "text": ""}
{"id": "6171368", "revid": "729019", "url": "https://it.wikipedia.org/wiki?curid=6171368", "title": "Il prigionier superbo", "text": "Il prigionier superbo \u00e8 un'opera seria in tre atti di Giovanni Battista Pergolesi su libretto di anonimo (forse una rielaborazione curata da Gennaro Antonio Federico), tratto da un lavoro precedente di Francesco Silvani, intitolato \"La fede tradita e vendicata\" (1704). L'opera and\u00f2 in scena al Teatro San Bartolomeo di Napoli il 5 settembre 1733 ed \u00e8 rimasta famosa soprattutto per gli intermezzi comici che l'accompagnavano e che, sotto il titolo de \"La serva padrona\", hanno costituito la base principale per la mai oscurata fama di Pergolesi come operista, rimanendo da allora costantemente in repertorio nei teatri di tutto il mondo.\nVicende storiche.\nDopo essersi diplomato al Conservatorio dei Poveri di Ges\u00f9 Cristo di Napoli nel 1731 componendo il dramma sacro \"La conversione di San Guglielmo duca d'Aquitania\", Pergolesi aveva fulmineamente debuttato nel principale teatro della citt\u00e0, il San Bartolomeo, all'inizio dell'anno successivo, con l'opera seria \"La Salustia\". L'esito di questo lavoro era stato piuttosto contrastato, ma fu ampiamente controbilanciato dal successo caloroso che arrise, alla fine di settembre dello stesso anno, alla \"commedeja pe\u2019 mmuseca\" \"Lo frate 'nnamorato\", andata in scena al Teatro dei Fiorentini, la quale consolid\u00f2 la fama acquisita dal ventiduenne musicista marchigiano. Due mesi dopo, alla fine di novembre, un disastroso terremoto che sconvolse l'Irpinia, seguito da ulteriori gravi scosse nei mesi successivi, determin\u00f2 la chiusura dei teatri napoletani e quindi \"la soppressione della successiva stagione d\u2019opera al S. Bartolomeo: per il dramma serio al quale da tempo aveva iniziato a lavorare, Pergolesi dovette quindi attendere sino all\u2019estate del 1733.\nCome gi\u00e0 era stato fatto nel caso della \"Salustia\", anche per questa nuova opera si decise di procedere alla rielaborazione di un libretto preesistente cambiandone il titolo (e in questo caso anche il nome dei personaggi). Il testo prescelto fu quello de \"La fede tradita e vendicata\" di Francesco Silvani, che era andato in scena nel 1704 al Teatro San Cassiano di Venezia con musiche di Francesco Gasparini ed era stato poi ripreso, nel ventennio successivo, un po' in tutta Italia (al San Bartolomeo nel 1707, con arie aggiunte di Giuseppe Vignola) ed anche a Praga. L'opera era stata musicata anche da altri autori, tra cui Vivaldi e Vinci: la versione di quest'ultimo, ridenominata \"L'Ernelinda\", era andata in scena proprio al San Bartolomeo il 4 novembre 1726.\nLa nuova opera di Pergolesi, con il titolo de \"Il prigionier superbo\", fu scelta come spettacolo di riapertura del principale teatro partenopeo a fine estate 1733: essa era dedicata ai festeggiamenti per il genetliaco dell'imperatrice, e quindi all'epoca anche regina di Napoli, Elisabetta Cristina, il quale cadeva il 28 di agosto, ma, non si sa per quale motivo, la prima slitt\u00f2 in effetti al successivo 5 di settembre. \"Bench\u00e9 l'accoglienza fosse, a quanto pare, tiepida (anche a causa di una compagnia mediocre), le recite durarono fino a ottobre\". L'elemento pi\u00f9 memorabile della produzione furono comunque gli intermezzi, che, con il titolo de \"La serva padrona\", si sarebbero dimostrati come \"una delle composizioni pi\u00f9 fortunate dell\u2019intera storia del teatro musicale\".\nTenuto conto che uno dei personaggi dell'opera, Metalce, era denominato, nell'originale di Silvani, Ricimero, \u00e8 da ritenersi che gli accenni fatti da fonti pi\u00f9 tarde ad una presunta perduta opera di Pergolesi intitolata appunto \"Ricimero\", si riferiscano in effetti al \"Prigionier superbo\".\nLa prima produzione dell'opera in epoca moderna ha avuto luogo al Teatro Pergolesi di Jesi il 27 settembre 1997, in una revisione a cura di Marcello Panni. L'opera \u00e8 stata nuovamente ripresa nel settembre del 2009, e poi nel dicembre dell'anno successivo, sempre al Teatro Pergolesi, per la bacchetta di Corrado Rovaris, questa volta utilizzando la nuova edizione critica curata da Claudio Toscani per la Fondazione Pergolesi Spontini. Di questa produzione \u00e8 stata anche realizzata una registrazione video da parte della Unitel Classica, poi riversata in DVD e Blu-ray.\nTrama.\nAntefatto.\nQuesto \u00e8 l'\u00abArgomento\u00bb, quale testualmente riportato nel libretto:\nEssendo discacciato da' suoi stessi vassalli dal regno di Norveggia, Clearco si ricovr\u00f2 con Ericlea sua figlia appresso Metalce re de' Goti. Al soglio di Norveggia intanto fu sollevato Sostrate, contro il quale mosse la sciagura di Clearco, Viridate principe reale di Danimarca, con gran parte de' principi del Settentrione, che unite le loro forze a quelle di Metalce, si accinsero a mettere in trono di nuovo Clearco: a questo torrente si oppose Sostrate colle sue forze, ed in una delle battaglie che si diedero, rest\u00f2 dalla mano medesima di Metalce privo di vita Oronte figlio di Sostrate: concep\u00ec Sostrate tanto sdegno per la morte del figlio, che sebbene gli fossero proposti vantaggiosi partiti di pace sino a lasciarlo regnare finch\u00e9 vivesse, a condizione che lui morto, fosse riconosciuta regina Ericlea, figlia di Clearco, il quale in questo tempo mor\u00ec: non si pot\u00e9 gi\u00e0 mai questo principe superbo ridurre ad accettarli. Rest\u00f2 finalmente egli vinto e prigioniero colla di lui figlia Rosmene. Metalce intanto vedutosi vincitore ricus\u00f2 restituire il regno ad Ericlea, promettendogli le sue nozze, che poi cerc\u00f2 frastornare per essersi invaghito di Rosmene, figlia di Sostrate, la quale prima del cominciamento della guerra si amava scambievolmente con il principe Viridate: questa infedelt\u00e0 irrit\u00f2 gli animi generosi de' confederati a vendicare la principessa, e liberare Sostrate dalle forze di Metalce. Questo si ha dall'istoria, il rimanente \u00e8 tutto favoloso per dar materia agli episodi del dramma."}
{"id": "6171369", "revid": "104458", "url": "https://it.wikipedia.org/wiki?curid=6171369", "title": "Lausen (disambigua)", "text": ""}
{"id": "6171372", "revid": "114149132", "url": "https://it.wikipedia.org/wiki?curid=6171372", "title": "Il primo appuntamento/Quel giorno", "text": "Il primo appuntamento/Quel giorno \u00e8 il secondo singolo solistico di Wess, pubblicato dalla Durium nel 1973. Entrambi i brani sono presenti nell'album \"Wess Johnson\".\nI brani.\n\"Il primo appuntamento\".\nIl primo appuntamento, cover italiana di \"If You Don't Know Me by Now\", \u00e8 il brano scritto da Cristiano Minellono, Lubiak, Kenneth Gamble e Leon A. Huff. I primi due, per il testo italiano; gli ultimi due, per il testo originale e la musica. Gli arrangiamenti sono di Natale Massara e, dello stesso, Wess.\n\"Quel giorno\".\nQuel giorno \u00e8 un brano italianissimo, con testo di Franca Evangelisti e musica di Marcello Marrocchi. Presente sul lato B del disco."}
{"id": "6171376", "revid": "232551", "url": "https://it.wikipedia.org/wiki?curid=6171376", "title": "Terrapelata", "text": ""}
{"id": "6171378", "revid": "584834", "url": "https://it.wikipedia.org/wiki?curid=6171378", "title": "Assedio della Mirandola di Papa Giulio II", "text": ""}
{"id": "6171387", "revid": "380453", "url": "https://it.wikipedia.org/wiki?curid=6171387", "title": "Leones de Ponce 2012-2013 (pallavolo)", "text": "Questa voce raccoglie le informazioni riguardanti i Leones de Ponce nelle competizioni ufficiali della stagione 2012-2013.\nOrganigramma societario.\nArea direttiva\nArea tecnica"}
{"id": "6171389", "revid": "122315", "url": "https://it.wikipedia.org/wiki?curid=6171389", "title": "Erythrina erythrina", "text": ""}
{"id": "6171395", "revid": "22356", "url": "https://it.wikipedia.org/wiki?curid=6171395", "title": "Asthenocormus", "text": ""}
{"id": "6171403", "revid": "1573940", "url": "https://it.wikipedia.org/wiki?curid=6171403", "title": "Pipistrellus dhofarensis", "text": "Pipistrellus dhofarensis () \u00e8 un pipistrello della famiglia dei Vespertilionidi endemico della Penisola arabica.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 46 e 57\u00a0mm, la lunghezza dell'avambraccio tra 33,5 e 38,4\u00a0mm, la lunghezza della coda tra 31 e 42\u00a0mm, la lunghezza delle orecchie tra 13 e 15,3\u00a0mm.\nAspetto.\nLe parti dorsali sono bruno-grigiastre con una lieve sfumatura argentata e bruno-rossastra, mentre le parti ventrali sono pi\u00f9 chiare. La base dei peli \u00e8 ovunque marrone scura. Le orecchie sono corte, triangolari e carnose, il trago \u00e8 corto, largo e curvato in avanti. Le membrane alari, le orecchie ed il muso sono bruno-grigiastre scure. La coda \u00e8 inclusa completamente nell'ampio uropatagio che in alcuni individui \u00e8 cosparso di peli. Il calcar \u00e8 carenato.\nEcolocazione.\nEmette ultrasuoni sotto forma di impulsi di breve durata a frequenza modulata iniziale di 46,8-76,7\u00a0kHz, finale di 36,1-46,2\u00a0kHz e con massima energia a 37,8-48,6\u00a0kHz. \nBiologia.\nAlimentazione.\nSi nutre di insetti.\nDistribuzione e habitat.\nQuesta specie \u00e8 diffusa nella regione del Dhofar, tra lo Yemen orientale e l'Oman sud-occidentale.\nVive nelle savane alberate umide.\nStato di conservazione.\nQuesta specie, essendo stata scoperta solo recentemente, non \u00e8 stata sottoposta ancora a nessun criterio di conservazione."}
{"id": "6171428", "revid": "1649409", "url": "https://it.wikipedia.org/wiki?curid=6171428", "title": "Jaume Traserra Cunillera", "text": "Biografia.\nMonsignor Jaume Traserra Cunillera nacque a Granollers l'11 luglio 1934.\nFormazione e ministero sacerdotale.\nInizi\u00f2 gli studi ecclesiastici nel seminario di Barcelona e li prosegu\u00ec alla Pontificia Universit\u00e0 Gregoriana di Roma dove nel 1955 si laure\u00f2 in filosofia e nel 1959 in teologia. Presso l'Universit\u00e0 di Barcellona consegu\u00ec la laurea in filosofia e lettere nel 1957 e in giurisprudenza nel 1967.\nIl 19 marzo 1959 fu ordinato presbitero per l'arcidiocesi di Barcellona a Roma. In seguito fu professore e formatore nel seminario minore dal 1961 al 1962, notaio-segretario del tribunale ecclesiastico di Barcellona dal 1962 al 1971, professore di diritto canonico alla Facolt\u00e0 di teologia di Barcellona dal 1972 al 1993, segretario generale dell'arcivescovado dal 1972 al 1987, giudice del tribunale ecclesiastico dal 1973 al 1993, canonico della cattedrale dal 1986 al 2001, vicario generale dal 1987 al 1993 e decano del capitolo dei canonici della cattedrale dal 1994 al 2000.\nScrisse vari articoli su argomenti giuridici.\nMinistero episcopale.\nIl 9 giugno 1993 papa Giovanni Paolo II lo nomin\u00f2 vescovo ausiliare di Barcellona titolare di Selemsele. Ricevette l'ordinazione episcopale il 5 settembre successivo nella cattedrale di Barcellona dall'arcivescovo di Barcellona Ricardo Mar\u00eda Carles Gord\u00f3, coconsacranti i cardinali Narciso Jubany Arnau, arcivescovo emerito di Barcellona, e Antonio Mar\u00eda Javierre Ortas, prefetto della Congregazione per il culto divino e la disciplina dei sacramenti.\nIl 28 luglio 2001 papa Giovanni Paolo II lo nomin\u00f2 vescovo di Solsona. Prese possesso della diocesi il 30 settembre successivo.\nNell'ambito della Conferenza episcopale spagnola fu membro della commissione per i beni culturali dal 1993 al 2011 e del consiglio economico dal 1996 al 2008.\nIl 3 novembre 2010 papa Benedetto XVI accett\u00f2 la sua rinuncia al governo pastorale della diocesi per raggiunti limiti di et\u00e0.\nIl 12 dicembre 2010, dopo l'insediamento del suo successore, lasci\u00f2 definitivamente Solsona per tornare a Granollers, sua citt\u00e0 natale. Negli anni successivi contribu\u00ec all'attivit\u00e0 religiosa della parrocchia di Santo Stefano, nei pressi della sua residenza privata, in particolare come confessore.\nMor\u00ec a Granollers il 25 gennaio 2019 all'et\u00e0 di 84 anni per una grave malattia. Le esequie si tennero il giorno successivo alle ore 16 nella chiesa di Santa Stefano a Granollers e furono presiedute dal suo successore Xavier Novell Gom\u00e1. Al termine del rito fu sepolto nella cappella della Madonna della Salute della stessa chiesa.\nGenealogia episcopale.\nLa genealogia episcopale \u00e8:"}
{"id": "6171429", "revid": "287204", "url": "https://it.wikipedia.org/wiki?curid=6171429", "title": "Bockten", "text": ""}
{"id": "6171430", "revid": "104458", "url": "https://it.wikipedia.org/wiki?curid=6171430", "title": "Boeckten", "text": ""}
{"id": "6171431", "revid": "1494169", "url": "https://it.wikipedia.org/wiki?curid=6171431", "title": "Finelli", "text": ""}
{"id": "6171432", "revid": "344503", "url": "https://it.wikipedia.org/wiki?curid=6171432", "title": "Trainspotting 2", "text": ""}
{"id": "6171433", "revid": "767487", "url": "https://it.wikipedia.org/wiki?curid=6171433", "title": "Sciarada per quattro spie", "text": "Sciarada per quattro spie \u00e8 un film del 1966 diretto da Jacques Deray.\nTrama.\nUn agente segreto francese va in missione a Vienna per scoprire chi fa il doppio gioco."}
{"id": "6171434", "revid": "767487", "url": "https://it.wikipedia.org/wiki?curid=6171434", "title": "The Saddle Hawk", "text": "The Saddle Hawk \u00e8 un film muto del 1925 diretto da Edward Sedgwick che ne firma anche il soggetto e la sceneggiatura insieme a Raymond L. Schrock. Il film, un western interpretato da Hoot Gibson e Marian Nixon, \u00e8 ritenuto perduto.\nProduzione.\nIl film fu prodotto dall'Universal Pictures.\nDistribuzione.\nIl copyright del film, richiesto dalla Universal Pictures Corp., fu registrato il 5 febbraio 1925 con il numero LP21104.\nDistribuito dall'Universal Pictures, il film usc\u00ec nelle sale cinematografiche USA l'8 marzo 1925. In Austria fu distribuito nel 1926 con il titolo \"Der Sattelfalke\".\nNon si conoscono copie ancora esistenti della pellicola che viene considerata presumibilmente perduta."}
{"id": "6171438", "revid": "287204", "url": "https://it.wikipedia.org/wiki?curid=6171438", "title": "Hafelfingen", "text": ""}
{"id": "6171439", "revid": "104458", "url": "https://it.wikipedia.org/wiki?curid=6171439", "title": "Haefelfingen", "text": ""}
{"id": "6171440", "revid": "712828", "url": "https://it.wikipedia.org/wiki?curid=6171440", "title": "Episodi de Le situazioni di Lui &amp; Lei", "text": "Lista degli episodi de \"Le situazioni di Lui &amp; Lei\", anime tratto dall'omonimo manga di Masami Tsuda, trasmesso in Giappone su TV Tokyo dal 2 ottobre 1998 al 26 marzo 1999. In Italia \u00e8 stato trasmesso su MTV, nel contenitore \"Anime Night\", dal 2 aprile al 31 dicembre 2002; \u00e8 stato reso disponibile in streaming sulla web tv on demand Popcorn TV a partire dal 20 dicembre 2010 senza limiti di tempo. Inoltre gli episodi sono stati pubblicati anche su TIMvision, piattaforma a pagamento per la visione tramite IPTV o internet, e su VVVVID.\nLa sigla di apertura, , \u00e8 interpretata da Mai Fukuda, mentre quella di chiusura, , da Atsuko Enomoto (Yukino) e Chihiro Suzuki (Soichiro); per l'ep. 25 in chiusura viene utilizzata di Yuki Watanabe (Tsukino) e Maria Yamamoto (Kano).\nLa particolarit\u00e0 dell'edizione italiana \u00e8 il fatto che sono le doppiatrici italiane di Tsukino e Kano (Francesca Manicone e Domitilla D'Amico) dal vivo a leggere le anticipazioni di ogni episodio, mentre nelle altre edizioni estere vengono doppiate le scene con le doppiatrici originali giapponesi."}
{"id": "6171441", "revid": "785863", "url": "https://it.wikipedia.org/wiki?curid=6171441", "title": "Ma vie de Courgette", "text": ""}
{"id": "6171442", "revid": "287204", "url": "https://it.wikipedia.org/wiki?curid=6171442", "title": "Kanerkinden", "text": ""}
{"id": "6171443", "revid": "104458", "url": "https://it.wikipedia.org/wiki?curid=6171443", "title": "Kaenerkinden", "text": ""}
{"id": "6171460", "revid": "767487", "url": "https://it.wikipedia.org/wiki?curid=6171460", "title": "Let 'er Buck", "text": "Let 'Er Buck \u00e8 un film muto del 1925 diretto da Edward Sedgwick che ne firma anche soggetto e sceneggiatura insieme a Raymond L. Schrock.\nTrama.\nIn Texas, Bob Carson scappa via dal ranch dove lavora per il colonnello McCall credendo di aver ucciso, nel corso di un duello, il nipote di McCall, Ralston, che lo ha sfidato a causa di Jacqueline, la cugina, di cui entrambi sono innamorati. In realt\u00e0, il suo rivale ha usato questo stratagemma per aver campo libero con la ragazza, liberandosi di lui.\nA Pendleton, nell'Oregon, durante un rodeo, Bob ha uno scontro con Kent Crosby, il caposquadra del grande ranch di Mabel Thompson. Al rodeo giungono anche Jacqueline e suo padre insieme a Ralston. Mabel, quando vede Bob insieme a Jacqueline, si rende conto che i due sono ancora innamorati e, disperata, gli propone di sposarla, ma lui non accetta la sua proposta. Ralston si mette in combutta con Crosby, organizzando il rapimento di Bob, per tenerlo lontano da una gara di carri, ma Bob riesce a fuggire, vincendo la corsa alla testa della squadra di Mabel. Lo sceriffo arresta i due rapitori mentre Bob riprende la sua storia d'amore con Jacqueline.\nProduzione.\nIl film, prodotto dall'Universal Pictures, venne girato - per le scene di rodeo, a Pendleton, nell'Oregon.\nDistribuzione.\nIl copyright del film, richiesto dall'Universal Pictures Corp., fu registrato l'8 gennaio 1925 con il numero LP21022.\nDistribuito dall'Universal Pictures e presentato da Carl Laemmle, il film usc\u00ec nelle sale cinematografiche USA il 22 marzo 1922."}
{"id": "6171461", "revid": "1543377", "url": "https://it.wikipedia.org/wiki?curid=6171461", "title": "Cooperative Industriali Cinesi", "text": "Le Cooperative Industriali Cinesi (inglese: \"Chinese Industrial Cooperatives\"; cinese: ) (INDUSCO) erano organizzazioni istituite da un movimento, che coinvolgeva vari espatriati occidentali, per promuovere lo sviluppo industriale ed economico di base in Cina. Il movimento fu attivo specialmente negli anni 1930 e 1940 con il supporto bilaterale sia dell'ala sinistra che di quella destra della politica cinese. Il movimento fu condotto attraverso l'Associazione delle Cooperative Industriali Cinesi (\"Chinese Industrial Cooperative Association\", CIC) fondata nel 1938, e il suo braccio internazionale, il Comitato Internazionale per la Promozione delle Cooperative Industriali Cinesi (\"International Committee for the Promotion of Chinese Industrial Cooperatives\", noto come Gung Ho - ICCIC). Il movimento scomparve dopo gli anni 1950 a causa della soppressione da parte del governo della Repubblica Popolare Cinese, ma le CIC e il Gung Ho-ICCIC furono rivitalizzate negli anni 1980 e sono attive ancora oggi.\nNel mondo di lingua inglese, l'eredit\u00e0 pi\u00f9 nota delle Cooperative Industriali \u00e8 forse la traslitterazione di \"Gung-ho\".\nStoria.\nL'Associazione delle Cooperative Industriali Cinesi fu istituita formalmente il 1\u00ba agosto 1938 ad Hankow, allora capitale in tempo di guerra della Cina. Lo scopo era di rimpiazzare la capacit\u00e0 industriale perduta nel bombardamento, ma di farlo disperdendo e dando ai lavoratori azioni di voto nelle loro CIC.\nAlcuni dei principali organizzatori erano Rewi Alley della Nuova Zelanda; Edgar Snow, Nym Wales (Helen Foster Snow) e Ida Pruitt degli Stati Uniti d'America e un gruppo di Cinesi che includeva Hu Yuzhi e Sha Qianqi. Attraverso la sponsorizzazione di Madame Chiang Kai-shek, Il ministro delle finanze Dr. H. H. Kung forniva supporto finanziario al governo.\nFu creato lo slogan \"gonghe\" (\"Gung Ho\") in inglese. La frase si traduce: \"Lavoriamo Insieme!\", ma in inglese si usa piuttosto per indicare la devozione generosa a una causa.\nLe CIC organizzarono cooperative autosufficienti su piccola scala nelle aree rurali, per creare occupazione per i lavoratori e i rifugiati e beni e servizi per sostenere la guerra di resistenza contro i Giapponesi.\nNel gennaio 1939 il Comitato Internazionale per la Promozione delle Cooperative Industriali (International Committee for the Promotion of Chinese Industrial Cooperatives) (il Comitato Internazionale Gung Ho, o \"Gung Ho International Committee\", ICCIC) fu istituito a Hong Kong. Ida Pruitt gir\u00f2 gli Stati Uniti per raccogliere un sostanziale sostegno finanziario. Il numero di cooperative raggiunse il suo culmine nel 1941 approssimativamente a 3.000 cooperative con circa 300.000 soci. Le loro fabbriche producevano perlopi\u00f9 coperte, uniformi e altre forniture per l'esercito.\nSia il governo nazionalista di Chiang Kai-shek e il movimento comunista di Mao Zedong sostennero il movimento e tentarono di controllarlo. Alley plac\u00f2 i nazionalisti, ma le sue simpatie e alla fine le sue lealt\u00e0 andavano all'emergente governo comunista. (Chiang lo licenzi\u00f2 nel 1942.) Dopo la vittoria di Mao nel 1949 Alley rimase in China, ma non c'era bisogno del CIC e dell'ICCIC. L'attivit\u00e0 fu sospesa nel 1952, ma nel 1983 fu formato un nuovo CIC e nel 1987 anche un nuovo Gung Ho - ICCIC.\nUn'eccellente discussione sulle CIC appare nel libro di Graham Peck \"Two Kinds of Time\" (1950). Peck viaggi\u00f2 con Alley in numerose CIC all'inizio del 1941 e fu in grado di vederle al loro was able to see them at their height, but as his experience grew he came to understand their limitations and the fact that their course was ultimately downwards, not upwards, for a variety of reasons."}
{"id": "6171463", "revid": "447535", "url": "https://it.wikipedia.org/wiki?curid=6171463", "title": "Fillon", "text": ""}
{"id": "6171468", "revid": "106563586", "url": "https://it.wikipedia.org/wiki?curid=6171468", "title": "Autostrada A36", "text": ""}
{"id": "6171475", "revid": "287204", "url": "https://it.wikipedia.org/wiki?curid=6171475", "title": "Jiroemon Kimura", "text": ""}
{"id": "6171479", "revid": "599013", "url": "https://it.wikipedia.org/wiki?curid=6171479", "title": "Valerii Macri\u021bchii", "text": ""}
{"id": "6171483", "revid": "588403", "url": "https://it.wikipedia.org/wiki?curid=6171483", "title": "Artur P\u0103tra\u0219", "text": ""}
{"id": "6171484", "revid": "256896", "url": "https://it.wikipedia.org/wiki?curid=6171484", "title": "Peschiera di Marcedd\u00ec", "text": ""}
{"id": "6171485", "revid": "767487", "url": "https://it.wikipedia.org/wiki?curid=6171485", "title": "C.C.C.C.", "text": "I Cosmic Coincidence Control Center, meglio conosciuti con il solo acronimo C.C.C.C., furono un gruppo musicale giapponese appartenente al movimento chiamato Japanoise di area post-industriale con sonorit\u00e0 fortemente rumoristiche e Power electronics. La band era formata da due elementi, il musicista Hiroshi Hasegawa (\u9577\u8c37\u5ddd\u6d0b), anche attivo nelle band Astro e Mortal Vision, e la ex porno star di film bondage Mayuko Hino."}
{"id": "6171544", "revid": "84518264", "url": "https://it.wikipedia.org/wiki?curid=6171544", "title": "L\u00ed\u0161nice-Sepekov", "text": ""}
{"id": "6171560", "revid": "508156", "url": "https://it.wikipedia.org/wiki?curid=6171560", "title": "Sinatra at the Sands", "text": "Sinatra at the Sands \u00e8 un album dal vivo del cantante statunitense Frank Sinatra, pubblicato nel 1966. \nIl disco.\nIl disco \u00e8 stato registrato presso il Sands Hotel &amp; Casino di Las Vegas e vede la partecipazione del pianista Count Basie, della Count Basie Orchestra e di Quincy Jones, nel ruolo di direttore e arrangiatore."}
{"id": "6171561", "revid": "38120", "url": "https://it.wikipedia.org/wiki?curid=6171561", "title": "Fantasy/Baby Love", "text": ""}
{"id": "6171566", "revid": "371529", "url": "https://it.wikipedia.org/wiki?curid=6171566", "title": "Sinatra '57 in Concert", "text": "Sinatra '57 in Concert \u00e8 un album dal vivo del cantante statunitense Frank Sinatra, pubblicato nel 1999, ma registrato nel 1957. "}
{"id": "6171569", "revid": "640277", "url": "https://it.wikipedia.org/wiki?curid=6171569", "title": "Everton Kempes dos Santos Gon\u00e7alves", "text": "Caratteristiche tecniche.\nCentravanti mancino, durante la sua carriera ha segnato pi\u00f9 di 100 gol.\nCarriera.\nVeste le maglie di diversi club brasiliani prima di approdare nel 2009, a 26 anni, al Portuguesa, squadra militante nella seconda divisione brasiliana. Non convince alla prima stagione (20 presenze e 3 gol in S\u00e9rie B) ed \u00e8 girato per gli anni successivi in prestito: gioca il campionato Gaucho con il Novo Hamburgo, quindi torna in S\u00e9rie A con la maglia del Cear\u00e1, senza andare in gol. Nel 2011 passa all'Atl\u00e9tico Mineiro: firma 13 marcature in S\u00e9rie A, piazzandosi settimo nella classifica dei capocannonieri assieme a Neymar e dietro a Ronaldinho e Leandro Dami\u00e3o. \u00c8 nuovamente ceduto in prestito nel 2012, questa volta nella massima divisione giapponese, dove segna 7 reti in 27 giornate di campionato. Nel gennaio del 2013 il Portuguesa lo cede a titolo definitivo allo JEF United, club di seconda divisione giapponese.\nAl suo esordio, il 10 marzo 2013, firma una doppietta contro il (0-3). Alla sesta giornata di campionato, Kempes realizza quattro reti contro il , in un match finito 6-1. Segna altre due doppiette e due triplette, conquistando il titolo di miglior marcatore del campionato al termine della stagione con 22 centri in 37 match. Il club raggiunge i play-off di dicembre validi per la promozione in prima serie, ma li perde. Alla sua terza annata in Giappone, Kempes segna 13 gol, contribuendo al terzo posto conquistato dalla squadra nel campionato di seconda divisione: il piazzamento vale subito la finale dei play-off, persa contro il (0-1). Nel 2015 torna in patria con la maglia del Joinville e nel 2016 firma per la Chapecoense.\n\u00c8 deceduto, insieme a gran parte della squadra, altri passeggeri e componenti dell'equipaggio, in seguito ad un incidente aereo avvenuto il 28 novembre in Colombia, mentre si stava recando con la squadra a Medell\u00edn per disputare la finale della Coppa Sudamericana."}
{"id": "6171570", "revid": "371529", "url": "https://it.wikipedia.org/wiki?curid=6171570", "title": "Live from Las Vegas (Frank Sinatra)", "text": "Live from Las Vegas \u00e8 un album dal vivo del cantante statunitense Frank Sinatra, pubblicato nel 2005, ma registrato nel 1986."}
{"id": "6171586", "revid": "965985", "url": "https://it.wikipedia.org/wiki?curid=6171586", "title": "Where You Are (Jessica Simpson)", "text": "Where You Are \u00e8 un singolo della cantante statunitense Jessica Simpson, pubblicato nel 2000 ed estratto dall'album \"Sweet Kisses\". Il brano vede la partecipazione dell'attore e cantante Nick Lachey.\nVideo.\nIl videoclip della canzone \u00e8 stato diretto da Kevin Bray."}
{"id": "6171588", "revid": "124123", "url": "https://it.wikipedia.org/wiki?curid=6171588", "title": "Jurij Naumovi\u010d Lipskij", "text": "Si laure\u00f2 presso l\u2019Universit\u00e0 di Mosca nel 1938. Partecip\u00f2 nelle file dell\u2019esercito sovietico alla Seconda guerra mondiale durante la quale fu ferito e guadagnandosi alcune onorificenze. Lavor\u00f2 come ricercatore presso l\u2019Osservatorio Ku\u010dinskaja di Mosca. Nel 1964 cre\u00f2 il Dipartimento di Fisica della Luna e dei Pianeti presso lo Sternberg Astronomical Institute dell\u2019Universit\u00e0 di Mosca.\nCondusse ricerche nel campo della polarizzazione della luce della superficie lunare e della corona solare. Nel 1960 svilupp\u00f2 un metodo per la decodifica delle immagini trasmesse dalla sonda Luna-3 portandolo ad elaborare un primo atlante della faccia nascosta della Luna successivamente ampliato con l\u2019elaborazione delle immagini inviate dalla sonda Zond-3 nel 1965 e da altre missioni.\nA Jurij Naumovi\u010d Lipskij la UAI ha intitolato il cratere lunare Lipskiy."}
{"id": "6171591", "revid": "767487", "url": "https://it.wikipedia.org/wiki?curid=6171591", "title": "I Think I'm in Love with You", "text": "I Think I'm in Love with You \u00e8 un singolo della cantante statunitense Jessica Simpson, pubblicato nel 2000 ed estratto dall'album \"Sweet Kisses\".\nLa canzone contiene un campionamento tratto da \"Jack &amp; Diane\", singolo di John Mellencamp del 1982."}
{"id": "6171592", "revid": "977364", "url": "https://it.wikipedia.org/wiki?curid=6171592", "title": "Bruno Rangel", "text": "Carriera.\nCentravanti, dopo aver giocato nelle divisioni minori del calcio brasiliano, approda al Joinville nel 2011, vincendo il campionato di S\u00e9rie C. Gioca un paio di match in B, poi passa al Metropolitano (S\u00e9rie D), quindi al Chapecoense, nuovamente in B, dove segna 31 gol in 34 turni di campionato, trascinando il club fino al secondo posto e alla promozione nella prima divisione del Brasile. Vince inoltre la classifica marcatori del campionato. Nel gennaio del 2014 tenta l'avventura in Qatar, ma nel mese di maggio torna in patria. Esordendo e andando in gol anche in S\u00e9rie A e nella Copa Sudamericana.\nIl 28 novembre 2016 muore tragicamente, insieme ai suoi compagni di squadra, in un incidente aereo. Il velivolo, un British Aerospace 146 della compagnia boliviana LaMia, era diretto a Medellin, tuttavia per guasti tecnici si \u00e8 schiantato in Colombia; il giorno dopo, la squadra avrebbe dovuto giocare la finale di Coppa Sudamericana contro l'Atletico Nacional."}
{"id": "6171594", "revid": "253269", "url": "https://it.wikipedia.org/wiki?curid=6171594", "title": "Sheb Wooley", "text": "Biografia.\nSheb Wooley impar\u00f2 a cavalcare in tenera et\u00e0 e divenne un abile cowboy da rodeo. Svilupp\u00f2 inoltre un particolare talento per la musica e, all'et\u00e0 di 15 anni, form\u00f2 una band country-western, i \"Plainview Melody Boys\", che si esibiva periodicamente alla radio a Elk City, in Oklahoma. All'entrata degli Stati Uniti nella seconda guerra mondiale, cerc\u00f2 di arruolarsi nell'esercito, ma fu respinto a causa dei postumi delle numerose lesioni riportate nel rodeo. Dopo aver lavorato nell'industria petrolifera e come saldatore, nel 1946 Wooley si trasfer\u00ec a Fort Worth, in Texas, dove si guadagn\u00f2 da vivere come musicista country-western registrando canzoni e viaggiando per tre anni con una band nel sud del paese.\nNel 1950 lasci\u00f2 il Texas per trasferirsi a Hollywood, dove sperava di affermarsi come attore o cantante nel cinema o nel nuovo mezzo televisivo in rapida affermazione. Ottenne subito numerose parti secondarie in pellicole di genere western quali \"Il 7\u00ba Lancieri carica\" (1950) con Errol Flynn, \"Tamburi lontani\" (1951) con Gary Cooper, \"Squilli al tramonto\" (1952) con Ray Milland. Breve ma significativa fu la sua interpretazione del fuorilegge Ben Miller che, con il fratello Frank e con il compagno Jim Pierce forma il terzetto di banditi in cerca di vendetta nei confronti dello sceriffo Will Kane (Gary Cooper) nel celebre \"Mezzogiorno di fuoco\" (1952) di Fred Zinnemann. Durante il decennio apparve in molti altri celebri film, come \"Johnny Guitar\" (1954) di Nicholas Ray, \"Sette spose per sette fratelli\" (1954) di Stanley Donen, e \"Il gigante\" (1956) di George Stevens.\nMentre si affermava sul grande schermo, Wooley inizi\u00f2 a lavorare intensamente anche in televisione, partecipando a numerose serie western assai popolari negli anni cinquanta, come \"Il cavaliere solitario\" (1953-1955), \"Le avventure di Rin Tin Tin\" (1954-1957) e \"Le leggendarie imprese di Wyatt Earp\" (1956-1957). Ma il suo maggior successo sul piccolo schermo fu l'interpretazione dello scout Pete Nolan nella serie \"Gli uomini della prateria\" (\"Rawhide\"), di cui interpret\u00f2 110 episodi fra il 1959 e il 1965, accanto a Clint Eastwood.\nAlla fine degli anni cinquanta, Wooley intraprese anche una carriera discografica, guadagnandosi una notevole fama con classiche registrazioni pop e ballate di genere country e western. Si ritiene inoltre che egli sia l'autore del Wilhelm Scream, un effetto sonoro cinematografico che rappresenta l'urlo di un uomo che viene colpito a morte e cade da grandi altezze e che fu usato per la prima volta in \"Tamburi lontani\", diventando in seguito un clich\u00e9 utilizzato negli anni successivi in decine di film, da \"L'indiana bianca\" (1953) a \"Guerre stellari\" (1977).\nVerso la fine degli anni sessanta Wooley ebbe un altro ruolo ricorrente nella serie comica \"Hee Haw\", di cui scrisse anche la sigla, interpretando Ben Colder, un cantante country ubriacone. Sulla scia di quel ruolo, continu\u00f2 a esibirsi in pubblico come cantante affrontando tourn\u00e9e a livello internazionale, fino al 1999, anno in cui dovette ritirarsi dalle scene a causa della leucemia che gli era stata diagnosticata tre anni prima. Mor\u00ec il 16 settembre 2003, all'et\u00e0 di 82 anni, presso lo Skyline Medical Center di Nashville, Tennessee."}
{"id": "6171595", "revid": "767487", "url": "https://it.wikipedia.org/wiki?curid=6171595", "title": "Irresistible (singolo Jessica Simpson)", "text": "Irresistible \u00e8 un singolo della cantante statunitense Jessica Simpson, pubblicato nel 2001 ed estratto dall'album omonimo."}
{"id": "6171596", "revid": "965985", "url": "https://it.wikipedia.org/wiki?curid=6171596", "title": "A Little Bit", "text": "A Little Bit \u00e8 un singolo della cantante statunitense Jessica Simpson, pubblicato nel 2001 ed estratto dall'album \"Irresistible\".\nIl brano \u00e8 stato scritto da Kara DioGuardi, Steve Morales, David Siegel."}
{"id": "6171599", "revid": "767487", "url": "https://it.wikipedia.org/wiki?curid=6171599", "title": "Sweetest Sin", "text": "Sweetest Sin \u00e8 un singolo della cantante statunitense Jessica Simpson, pubblicato nel 2003 ed estratto dall'album \"In This Skin\".\nIl brano \u00e8 stato scritto da Diane Warren."}
{"id": "6171606", "revid": "124123", "url": "https://it.wikipedia.org/wiki?curid=6171606", "title": "Henri Estienne", "text": "Era il figlio maggiore di Robert Estienne e nipote di Henri Estienne il Vecchio.\nBiografia.\nNacque a Parigi forse nel 1528 o nel 1531.\nIl primo libro da lui pubblicato e curato fu nel 1554 l'editio princeps delle \"Odi\" allora attribuite ad Anacreonte. \nNel 1559 assunse la tipografia paterna, pubblicando negli anni le opere di Atenagora di Atene, Aristotele ed Eschilo (1557); Diodoro Siculo, 1559; Senofonte, 1561; Sesto Empirico, 1562; Tucidide, 1564; Erodoto (1566 e 1581); Sofocle, 1568. La sua opera forse pi\u00f9 celebre, il \"Thesaurus Graecae linguae\", apparve in quattro volumi nel 1572, con un supplemento in due volumi. Nel 1578 pubblic\u00f2 anche una famosa edizione delle opere di Platone con commento, sulla quale si basa ancora oggi il criterio di citazione dei testi platonici. \nMor\u00ec a Lione nel 1598."}
{"id": "6171610", "revid": "1805885", "url": "https://it.wikipedia.org/wiki?curid=6171610", "title": "Arnaud de Borchgrave", "text": "Biografia.\nEbbe una lunga carriera con la rivista \"Newsweek\", per la quale realizz\u00f2 diverse interviste con leader mondiali: nel 1969, ha intervistato sia il presidente Gamal Abdel Nasser d'Egitto che il primo ministro Levi Eshkol di Israele, e nell'ottobre 1972, durante la guerra del Vietnam, si rec\u00f2 ad Hanoi per parlare con il primo ministro e membro del Politburo Ph\u1ea1m V\u0103n \u0110\u1ed3ng del Vietnam del Nord. Successivamente, ha ricoperto posizioni editoriali e dirigenziali chiave presso il \"Washington Times\" e la United Press International.\nLegion d'Onore della Repubblica Francese, \u00e8 stato uno dei membri fondatori di Newsmax Media."}
{"id": "6171626", "revid": "119755186", "url": "https://it.wikipedia.org/wiki?curid=6171626", "title": "Harlesden", "text": "Harlesden \u00e8 una zona, a nord-ovest di Londra, facente parte del borough di Brent. Il suo punto focale \u00e8 il \"Jubilee Clock\" che fu realizzato per commemorare il Golden Jubilee della regina Vittoria.\nHarlesden \u00e8 stato elogiato per la sua vivace cultura caraibica ed \u00e8 ufficiosamente chiamato capitale del reggae di Londra. La popolazione \u00e8 costituita da una comunit\u00e0 britannico-afro-caraibica, cattolico irlandese, brasiliana e un piccolo gruppo di portoghesi e colombiani.\nSi tratta di un luogo dalla grande tradizione pugilistica, avendo tra i suoi cittadini due campioni olimpici: Audley Harrison che vinse la medaglia d'oro nella categoria dei super massimi a Sydney nel 2000, e James Degale medaglia d'oro nel pesi medi a Pechino nel 2008.\nStoria.\nNel XIX secolo, Harlesden, allora un villaggio rurale, inizi\u00f2 a sviluppare il suo aspetto urbano con l'arrivo delle ferrovie. La costruzione delle stazioni di Willesden Junction, Kensal Green e Harlesden ebbe un notevole effetto nello sviluppo della zona. Vennero costruite abitazioni per gli operai dell'industria ma anche per componenti della classe media.\nHarlesden perse sempre pi\u00f9 il suo carattere rurale, con fabbriche che sostituirono fattorie e boschi. Dalla tarda era vittoriana fino al 1930, la zona complet\u00f2 la sua edificazione, e Harlesden entr\u00f2 a far parte della conurbazione di Londra. Soprattutto dopo la prima guerra mondiale, venne costruita una delle pi\u00f9 grandi zone industriali d'Europa, nei pressi del vicino Park Royal, dove si insediarono grandi aziende come McVitie &amp; Price (poi United Biscuits) dal 1910 e H. J. Heinz dal 1919.\nL'immagine della Harlesden odierna inizi\u00f2 a prender forma negli anni 1950, 1960 e 1970. La continua immigrazione dell'Irlanda e quella nuova dai Caraibi, India e Africa cambiarono l'impronta razziale e culturale della zona. Recentemente si sono insediati nell'area anche brasiliani e portoghesi. La maggior parte delle case \u00e8 costituita da abitazioni singole in stile vittoriano, acquistate da persone impossibilitate a comprare immobili simili nelle vicine Kensal Green e Queen's Park.\nDal 1999, Harlesden e la vicina Stonebridge hanno assistito ad un elevato numero di omicidi diventando un luogo del crimine. Ci\u00f2 \u00e8 stato determinato dalla presenza di diverse bande rivali e Harlesden \u00e8 diventato uno dei principali centri di spaccio del crack. Dal 2001 l'area ha la maggiore incidenza di assassinii in Gran Bretagna. Vi sono stati 26 conflitti a fuoco in un solo anno. Tale criminalit\u00e0 si \u00e8 comunque andata riducendo verso la fine degli anni 2000.\nDurante i disordini in Inghilterra del 2011, diversi negozi di Harlesden sono stati presi di mira e danneggiati.\nIl 15 maggio 2016, un autista del bus della linea 18 perse il controllo e and\u00f2 a schiantarsi contro un negozio al centro della citt\u00e0. Nell'incidente vennero ferite 17 persone, compresi tre bambini.\nSociet\u00e0.\nEvoluzione demografica.\nIl 19% della popolazione \u00e8 costituita da neri caraibici, altro 19% da neri africani, un 15% da altri bianchi e un 14% da bianchi britannici. \nStazioni.\nStazioni presenti nell'area:"}
{"id": "6171632", "revid": "767487", "url": "https://it.wikipedia.org/wiki?curid=6171632", "title": "Stefanie Pintoff", "text": "Lavoro.\nI libri di Stefanie Pintoff sono ambientati nella New York di inizio '900.\nIl suo personaggio Simon Ziele \u00e8 un detective della polizia che ha perso la sua fidanzata in un incidente navale, mentre Alistair Sinclair \u00e8 un criminologo talentuoso ed egotista.\nIl suo lavoro \u00e8 conosciuto per le sue trame intricate e ricche di dettagli storici, mettendo in rilievo l'utilizzo dei metodi dell'allora nascente investigazione scientifica.\nCon il suo libro \"In the Shadow of Gotham\" ha vinto il Minotaur/Mystery Writers of America Award nella categoria \"Best First Crime Novel\", il premio Edgar Award del 2010 come \"Best First Novel\" e nel 2011 il Washington Irving Book Award.\nIl disastro del \"General Slocum\" del 1904 svolge un ruolo importante in due suoi romanzi: \"In the Shadow of Gotham\" e \"Secret of the White Rose\"."}
{"id": "6171637", "revid": "1833487", "url": "https://it.wikipedia.org/wiki?curid=6171637", "title": "Punch Abruzzese", "text": "Il Punch Abruzzese \u00e8 uno dei pi\u00f9 antichi liquori tipici della regione Abruzzo. \u00c8 un composto a base di alcol, spezie e frutta.\nStoria.\nQuesto liquore \u00e8 stato prodotto per la prima volta da Francesco Jannamico nel borgo di Villa Santa Maria, nell'alta Val di Sangro nel 1888."}
{"id": "6171643", "revid": "73843", "url": "https://it.wikipedia.org/wiki?curid=6171643", "title": "NFL 2016", "text": ""}
{"id": "6171645", "revid": "712828", "url": "https://it.wikipedia.org/wiki?curid=6171645", "title": "Farnese de Vandimion", "text": ""}
{"id": "6171649", "revid": "729019", "url": "https://it.wikipedia.org/wiki?curid=6171649", "title": "Castello Peveril", "text": "Il castello Peveril (in inglese: \"Peveril Castle\"), noto anche come Peak Castle o castello di Castleton (in inglese: \"Castleton Castle\") \u00e8 un castello fortificato in rovina del villaggio inglese di Castleton, nel Peak District (Derbyshire): costruito a partire dal 1080 per volere di William Peverel o Peveril, ma per circa due secoli di propriet\u00e0 dei reali d'Inghilterra, \u00e8 uno dei pi\u00f9 antichi castelli normanni del Paese.\nL'edificio, classificato come castello di primo grado e considerato un sito nazionale di grande importanza archeologica, \u00e8 posto sotto la tutela dell'English Heritage.\nStoria.\nL'edificio originario fu costruito in legno nel 1080 da William Peverel o Peverel, che si riteneva fosse un figlio illegittimo di Guglielmo il Conquistatore,ma fu rifatto in pietra non molto tempo dopo. Fu tra i pochi castelli ad essere menzionati nel \"Domesday Book\" (1086).\nDopo la morte di William Peveril, avvenuta nel 1114/1115, il castello pass\u00f2 nelle mani del figlio, che portava lo stesso nome del padre. Dopo per\u00f2 che quest'ultimo fu accusato dell'omicidio del conte di Chester, in seguito al quale Peveril si ritir\u00f2 in un monastero, nel 1155 re Enrico II d'Inghilterra decise di confiscare la tenuta dei Peveril, castello compreso.\nIn seguito, fu assunto da Enrico II d'Inghilterra, che soleva recarsi molte volte nel castello (una prima volta nel 1157, quando incontr\u00f2 re Malcolm IV di Scozia) un guardiano, che veniva pagato tra le 4 e le 10 sterline l'anno. Lo stesso Enrico II nel 1176 fece costruire il maschio del castello, visibile tuttora e che in origine misurava 60 piedi in altezza.\nIl successore di Enrico II, Enrico III d'Inghilterra, che aveva visitato il castello Peveril nel 1235, invist\u00ec molto denaro per il restauro dell'edificio.\nL'ultimo re che visit\u00f2 il castello Peveril fu nel 1331 re Edoardo III d'Inghilterra, il quale cedette la propriet\u00e0 dell'edificio alla moglie, Filippa di Hainault. A quell'epoca il valore del castello ammontava a circa 291 sterline.\nIl castello rimase di propriet\u00e0 dei re d'Inghilterra fino al 1369, quando fu ceduto da Edoardo III al suo secondo figlio Giovanni di Gand in cambio del castello e della tenuta di Richmond, divenendo cos\u00ec parte della tenuta dei duchi di Lancaster.\nIl castello fu abbandonato agli inizi del XIV secolo e gi\u00e0 intorno 1480 era in uno stato di rovina.\nIn seguito, negli anni sessanta del XVI secolo, il maschio del castello torn\u00f2 ad essere usato, segnatamente come tribunale o come prigione. Fu per\u00f2 l'unica parte dell'edificio che rimase ancora in uso nel XVII secolo.\nInfine, nel corso del XX secolo fu intrapresa un'opera di restauro.\nArchitettura.\nIl castello si erge su una collina triangolare, nota localmente come \"The Devil's Arse\", che sovrasta per 220 metri il villaggio di Castleton."}
{"id": "6171650", "revid": "736476", "url": "https://it.wikipedia.org/wiki?curid=6171650", "title": "Peveril Castle", "text": ""}
{"id": "6171651", "revid": "767487", "url": "https://it.wikipedia.org/wiki?curid=6171651", "title": "A Public Affair (singolo)", "text": "A Public Affair \u00e8 un singolo della cantante statunitense Jessica Simpson, pubblicato nel 2006 ed estratto dall'album omonimo.\nIl brano contiene interpolazioni tratte da \"Ain't No Mountain High Enough\" nella versione di Diana Ross e da \"Holiday\" di Madonna.\nVideo.\nIl videoclip della canzone \u00e8 stato diretto da Brett Ratner e vede la partecipazione di Christina Applegate, Christina Milian, Eva Longoria, Maria Menounos, Andy Dick e Ryan Seacrest."}
{"id": "6171652", "revid": "101768", "url": "https://it.wikipedia.org/wiki?curid=6171652", "title": "Ernst Adalbert von Harrach", "text": ""}
{"id": "6171653", "revid": "767487", "url": "https://it.wikipedia.org/wiki?curid=6171653", "title": "I Belong to Me", "text": "I Belong to Me \u00e8 un singolo della cantante statunitense Jessica Simpson, pubblicato nel 2006 ed estratto dall'album \"A Public Affair\".\nIl brano \u00e8 stato scritto da Diane Warren e prodotto da team Stargate.\nVideo.\nIl videoclip della canzone \u00e8 stato diretto da Matthew Rolston."}
{"id": "6171656", "revid": "1941276", "url": "https://it.wikipedia.org/wiki?curid=6171656", "title": "Come on Over (Jessica Simpson)", "text": "Come on Over \u00e8 un singolo della cantante statunitense Jessica Simpson, pubblicato nel 2008 ed estratto dall'album \"Do You Know\".\nIl brano \u00e8 stato coscritto da Jessica Simpson con Rachel Proctor e Victoria Banks.\nVideo.\nIl videoclip della canzone \u00e8 stato diretto da Liz Friedlander."}
{"id": "6171657", "revid": "1941276", "url": "https://it.wikipedia.org/wiki?curid=6171657", "title": "Remember That", "text": "Remember That \u00e8 un singolo della cantante statunitense Jessica Simpson, pubblicato nel 2008 ed estratto dall'album \"Do You Know\".\nIl brano \u00e8 stato scritto da Rachel Proctor e Victoria Banks."}
{"id": "6171658", "revid": "736476", "url": "https://it.wikipedia.org/wiki?curid=6171658", "title": "Yuriy Naumovi\u010d Lipskiy", "text": ""}
{"id": "6171682", "revid": "965985", "url": "https://it.wikipedia.org/wiki?curid=6171682", "title": "Shadow (Ashlee Simpson)", "text": "Shadow \u00e8 un singolo della cantante statunitense Ashlee Simpson, pubblicato nel 2004 ed estratto dall'album \"Autobiography\".\nIl brano \u00e8 stato scritto da Ashlee Simpson, Kara DioGuardi e John Shanks."}
{"id": "6171683", "revid": "120442601", "url": "https://it.wikipedia.org/wiki?curid=6171683", "title": "Propriet\u00e0 di Vivendi", "text": "Questa \u00e8 una lista di asset posseduti da Vivendi.\nMusica.\nUniversal Music Group.\nUniversal Music Group record companies.\nUniversal Music Group possiede, o ha una quota congiunta in, un gran numero di etichette discografiche, tra cui:\nEtichette non attive (ora di propriet\u00e0 di UMG):\nLe sedi internazionali della Universal Music Group:\nArgentina, Austria, Australia, Baltics, Belgium, Brazil, Canada, Chile, China, Colombia, Czech Republic, Denmark, Finland, France, Germany, Greece, Hong Kong, Hungary, India, Indonesia, Ireland, Italy, Japan, Korea, Malaysia, Mexico, Netherlands, New Zealand, Norway, Philippines, Poland, Portugal, Romania, Russia, Singapore, Spain, Sweden, Switzerland, Taiwan, Thailand, Venezuela"}
{"id": "6171684", "revid": "965985", "url": "https://it.wikipedia.org/wiki?curid=6171684", "title": "La La (Ashlee Simpson)", "text": "La La \u00e8 un singolo della cantante statunitense Ashlee Simpson, pubblicato nel 2004 ed estratto dall'album \"Autobiography\".\nIl brano \u00e8 stato scritto da Ashlee Simpson, Kara DioGuardi e John Shanks."}
{"id": "6171686", "revid": "610351", "url": "https://it.wikipedia.org/wiki?curid=6171686", "title": "Istituto di Antropologia. Studi interdisciplinari sulla dignit\u00e0 umana e sulla cura delle persone vulnerabili (IADC)", "text": "L\u2019Istituto di Antropologia. Studi interdisciplinari sulla dignit\u00e0 umana e sulla cura delle persone vulnerabili (IADC) (precedentemente Centro per la protezione dei minori) \u00e8 un\u2019unit\u00e0 accademica appartenente alla Pontificia Universit\u00e0 Gregoriana di Roma (Italia), che offre titoli di istruzione superiore in safeguarding e il dottorato in Antropologia .\nL\u2019Istituto di Antropologia raccoglie l\u2019eredit\u00e0 e l\u2019impegno del Centre for Child Protection (Centro per la protezione dei minori \u2013 CCP) che fu inaugurato a Monaco, nel gennaio 2012, dall' Istituto di Psicologia della Pontificia Universit\u00e0 Gregoriana, in collaborazione con l\u2019Arcidiocesi di Monaco e Frisinga e il Dipartimento di Psichiatria e Psicoterapia infantile della Clinica Universitaria Statale di Ulm.\nStoria.\nL\u2019Istituto di Antropologia inizia la sua attivit\u00e0 accademica il 1 settembre 2021. Le sue responsabilit\u00e0 e la sua attivit\u00e0 accademica sono prosecuzione e continuazione di quelle del Centro per la Protezione dei Minori (CCP). L\u2019idea di fondare il CCP \u00e8 nata nel 2011, quando P. Hans Zollner, SJ (Presidente del CCP della Pontificia Universit\u00e0 Gregoriana) e il prof. J\u00f6rg M. Fegert (Direttore del Dipartimento di Psichiatria e Psicoterapia infantile della Clinica Universitaria Statale di Ulm) si incontrarono durante un gruppo di lavoro della \u201cTavola rotonda sulla violenza sui minori\u201d istituita dal Governo Federale tedesco, avviata in risposta alla tempesta mediatica che nel 2010 mise in luce la questione degli abusi sessuali da parte del clero in Germania L\u2019Arcidiocesi di Monaco e Frisinga, venuta a conoscenza dell\u2019idea, garant\u00ec immediatamente il proprio sostegno. Fin dall'inizio, il progetto \u00e8 stato ideato come risposta a lungo termine per offrire una formazione continua nel campo della tutela dei minori. Fin dall'inizio, il progetto \u00e8 stato ideato come risposta a lungo termine per offrire una formazione continua nel campo della tutela dei minori. Si inizi\u00f2 con una fase pilota, della durata di tre anni (gennaio 2012\u00a0\u2013dicembre 2014), con sede a Monaco e guidata da un comitato direttivo composto da P. Hans Zollner SJ, dal Prof. J\u00f6rg M. Fegert e Mons. Klaus Peter Franzl, in qualit\u00e0 di rappresentante dell\u2019Arcidiocesi di Monaco e Frisinga. Il Centro present\u00f2 il suo lavoro nel Simposio \u201cVerso la Guarigione e il Rinnovamento\u201d (\"Towards Healing and Renewal\"). Nel corso della fase pilota, vennero organizzate due grandi conferenze per far conoscere il lavoro del CCP nel campo della tutela dei minori, per studiare la situazione e presentare lo stato della questione nella Chiesa Cattolica. La prima conferenza, \u201cCommunication and Empowerment: Victims of Child Sexual Abuse\u201d, ebbe luogo a Frisinga dal 30 ottobre al 1\u00ba novembre 2012. La seconda conferenza, sul tema \u201cLearning from the Past: Implications for the Future\u201d, ebbe luogo a Monaco dal 7 all'8 novembre 2013.\nIl progetto principale del IADC (oppure CCP) in questa fase \u00e8 stato lo sviluppo di un programma formativo online e multilingue, dedicato alla prevenzione degli abusi sessuali sui minori per le professioni pastorali e rivolto a partner in tutto il mondo. Nel 2014 \u00e8 stato deciso di spostare la sede del Centro a Roma. Fin dalla sua nascita, ha operato all\u2019interno della Pontificia Universit\u00e0 Gregoriana.\nStruttura e organizzazione.\nL\u2019Istituto di Antropologia \u00e8 parte della Pontificia Universit\u00e0 Gregoriana di Roma. \u00c8 presieduto da P.Fr. Hans Zollner, SJ e Mons. Peter Beer \u00e8 responsabile dell\u2019area Ricerca e Sviluppo dei programmi educativi dell\u2019Istituto. L\u2019ufficio \u00e8 composto da un gruppo internazionale e interdisciplinare. Ad accompagnare la crescita e le attivit\u00e0 dell\u2019Istituto vi \u00e8 un Comitato Consultivo., formato da esperti internazionali nel campo della ricerca e professionisti, appartenenti al mondo ecclesiastico e laico. Gli attuali membri sono la Professoressa Baronessa Prof. Sheila the Baroness Hollins (Chair), la Professoressa Delphine Collin-Vezina, il Professor Gabriel Dy-Liacco e Mons. Stephen Rossetti. .\nProgrammi educativi.\nBlended learning: Safeguarding our commitment. Un programma per la prevenzione degli abusi sessuali sui minori\".\nL\u2019Istituto offre una formazione online multiculturale e disponibile in diverse lingue, organizzata secondo diversi livelli di competenza (livelli accademici e non accademici). Si rivolge a operatori e professionisti in ambito pastorale, autorit\u00e0 ecclesiastiche, operatori sociali, insegnanti nonch\u00e9 studenti universitari. Progettato per essere usato da persone provenienti da tutto il mondo, il programma \u00e8 presente in 5 lingue (inglese, italiano, tedesco, francese e spagnolo). Il Centro ha collaborazioni in Argentina, Brasile, Canada, Cile, Colombia, Congo, Costa Rica, Repubblica Dominicana, Ecuador, Filippine, Francia, Germania, Ghana, Guatemala, India, Italia, Kenya, Messico, Per\u00f9, Scozia, Slovacchia, Spagna, Togo, Uruguay, e Zambia.\nDiploma in Safeguarding.\nIl corso di Diploma, offerto in lingua inglese e in lingua spagnola, intende formare persone impegnate nel campo del Safeguarding, come operatori, consulenti e collaboratori in diversi ambienti professionali, come le diocesi, le congregazioni religiose e le istituzioni formative. \u00c8 pensato anche per coloro che lavoreranno come formatori nel campo del Safeguarding all'interno di seminari, case di formazione, scuole ecc.\nLicentiate in Safeguarding.\nL\u2019Istituto offre una Licenza in Safeguarding, programma della durata biennale che intende preparare i laureati a gestire situazioni particolari che richiedano tutela, adottando competenze pratiche e teoriche, consentendo l\u2019adozione, l\u2019implementazione e la valutazione di misure di protezione (safeguarding). Al termine del percorso di studi saranno in grado di coordinare gruppi di Safeguarding ed elaborare delle misure adatte agli specifici ambiti culturale e professionali in cui opereranno.\nDottorato in Antropologia.\nIl Ciclo di Dottorato \u00e8 in un percorso di studio e di ricerca, che mira a formare specialisti nell'ambito degli studi antropologici sulla dignit\u00e0 umana e sulla cura delle persone vulnerabili.\nAttivit\u00e0.\nLa missione principale dell\u2019Istituto di Antropologia \u00e8 tutelare le persone vulnerabili, educare e proteggerle da qualunque tipo di abuso e tentativo di violare la loro integrit\u00e0, sia all'interno della Chiesa Cattolica sia nella societ\u00e0. A tal fine, l\u2019Istituto \u00e8 impegnato in diverse attivit\u00e0, con particolare attenzione agli ambiti della ricerca e della formazione accademica. L\u2019Istituto, oltre a fornire programmi formativi, collabora con una rete accademica internazionale nonch\u00e9 con studenti di dottorato in vari campi (Psicologia, Teologia, Spiritualit\u00e0, Diritto Canonico, Scienze Sociali ecc.).\nPubblicazioni scientifiche.\nLe pubblicazioni prima associate al CCP, sono adesso da considerarsi legate all\u2019Istituto di Antropologia (IADC). Includono:\nConferenze.\nL\u2019istituto continua nell\u2019impegno del CCP di organizzare e partecipare a conferenze, congressi e simposi internazionali. \nIl Simposio \u201cVerso la Guarigione e il Rinnovamento\u201d si \u00e8 svolto tra il 6 e il 9 febbraio 2012 nella Pontificia Universit\u00e0 Gregoriana di Roma; vi hanno partecipato circa 220 persone: vescovi, sacerdoti, religiosi, nonch\u00e9 laici e laiche con esperienza legata al campo (vittime, psicoterapeuti, giuristi ecc.). Nel 2017, l\u2019allora CCP ospit\u00f2 il congresso mondiale \u201cChild Dignity in the Digital World\u201d. Papa Francesco si rivolse con un messaggio al Congresso, da cui nacque una Dichiarazione esortando i leader mondiali a fare di pi\u00f9 per proteggere la privacy, la dignit\u00e0 e i diritti dei minori nel mondo digitale. Dal 2015 al 2018, il CCP ha co-organizzato l'annuale Anglophone Safeguarding Conference."}
{"id": "6171688", "revid": "965985", "url": "https://it.wikipedia.org/wiki?curid=6171688", "title": "Boyfriend (Ashlee Simpson)", "text": "Boyfriend \u00e8 un singolo della cantante statunitense Ashlee Simpson, pubblicato nel 2005 ed estratto dall'album \"I Am Me\".\nIl brano \u00e8 stato scritto da Ashlee Simpson, Kara DioGuardi e John Shanks.\nVideo.\nIl videoclip della canzone \u00e8 stato diretto da Marc Webb e girato a Los Angeles."}
{"id": "6171690", "revid": "965985", "url": "https://it.wikipedia.org/wiki?curid=6171690", "title": "L.O.V.E. (Ashlee Simpson)", "text": "L.O.V.E. \u00e8 un singolo della cantante statunitense Ashlee Simpson, pubblicato nel 2005 ed estratto dall'album \"I Am Me\".\nIl brano \u00e8 stato scritto da Ashlee Simpson, Kara DioGuardi e John Shanks.\nVideo.\nIl videoclip della canzone \u00e8 stato diretto da Diane Martel."}
{"id": "6171693", "revid": "228587", "url": "https://it.wikipedia.org/wiki?curid=6171693", "title": "Andragogia", "text": "L'andragogia \u00e8 una teoria dell'apprendimento ed educazione degli adulti nata nel 1980. Il termine \u00e8 stato coniato in analogia a quello di pedagogia, che deriva dal greco \u03c0\u03b1\u1fd6\u03c2 \"pais\", bambino, e \u1f04\u03b3\u03c9 ago, \"condurre\". Si tratta di un modello incentrato sui bisogni e gli interessi di apprendimento degli adulti (i quali in generale sono diversi da quelli dei bambini), che ha trovato in Malcolm Knowles il suo massimo esponente.\nStoria.\nIl termine andragogia viene considerato all'interno di una categoria molto pi\u00f9 vasta, che \u00e8 quella dell'educazione degli adulti (EDA), la quale \u00e8 stata da sempre un'importante forma di educazione sistematica. Gi\u00e0 i grandi maestri filosofi pongono l'attenzione sull'adulto, come un soggetto ancora in apprendimento nonostante non sia pi\u00f9 bambino. Tra i nomi pi\u00f9 illustri che si sono interessati di educazione degli adulti rientrano Socrate (469 a.C. - 399 a.C.) il quale riflette sulla qualit\u00e0 e non sulla quantit\u00e0 dell'apprendimento: le persone sanno di non sapere e di conseguenza devono saper partire da s\u00e9 stessi per educarsi e conoscere, come sostiene la moderna autoeducazione. Di fatto, l'uomo deve imparare a riconoscersi e a conoscere i suoi limiti ed essere solidale con gli altri. Platone nella sua opera la \"Repubblica\" (390 a.C. - 360 a.C.), afferma che l'uomo saggio \u00e8 il filosofo, quindi una figura adulta, Aristotele (383 a.C. - 322 a.C.) nello stato ideale che identifica e Sant'Agostino (354 d.C.- 430 d.C.) affermano che l'adulto \u00e8 in grado di apprendere nuovamente e di rieducarsi. Successivamente vi sono altri filosofi dei tempi antichi che considerano l'adulto come un essere in grado di apprendere, tra questi Confucio, Lao Tzu, Ges\u00f9 e Cicerone. Grazie alle loro esperienze con gli adulti, questi maestri considerano l'apprendimento come un processo di ricerca attiva, non come una ricezione passiva di contenuti, e inventano tecniche per coinvolgere attivamente i discenti. Al contrario, nelle scuole per bambini e per ragazzi (attive in Egitto fin dal IV millennio a.C.) si sviluppa una pedagogia \"gerarchica\" e \"verticale\" che attribuisce all'insegnante la piena responsabilit\u00e0 delle decisioni riguardo ai contenuti, le modalit\u00e0 e la valutazione di tutto quello che \u00e8 oggetto di apprendimento. Si tratta di un'istruzione guidata dal docente, che lascia al discente il ruolo subordinato di seguire le istruzioni impartite.\nNell'et\u00e0 moderna l'educazione viene vista come necessit\u00e0 di alfabetizzazione, ci\u00f2 che ridimensiona l'adulto e gli d\u00e0 dignit\u00e0. I protagonisti di questa corrente sono Martin Lutero (1456-1546), che pubblica le 95 tesi a Wittenberg in cui sostiene che l'uomo deve essere in grado di poter leggere la Bibbia in maniera autonoma, senza la presenza della Chiesa intesa come intermediaria tra l'uomo e Dio; allo stesso modo il teologo Melantone (1497-1560) organizza dei programmi di educazione degli adulti: di scrittura e di lettura. Un'altra figura importante di questo periodo \u00e8 Comenio (1592-1679) che, consapevole della situazione del suo tempo, decide di aprire le porte dell'educazione a tutti (sia ai bambini che agli adulti) cominciando prima con l'acquisizione dell'alfabeto e poi di tecniche per un ascolto attivo, per saper scrivere e saper parlare in pubblico. L'alfabeto da lui utilizzato si organizza con la relazione tra la parola e il disegno di questa cos\u00ec che i discenti siano pi\u00f9 facilitati nell'apprendimento.\nSuccessivamente anche Jean-Jacques Rousseau parler\u00e0 dell'importanza dell'EDA (1712-1778) all'interno del testo intitolato \"Le fantasticherie del passeggiatore solitario\" in cui comincia a riflettere su s\u00e9 stesso favorendo un'auto-ricostruzione di s\u00e9. Il filosofo Nicolas de Condorcet (1749-1794) parla di educazione degli adulti come espressione di libert\u00e0, dignit\u00e0 e autonomia. Il politico Benjamin Franklin (1706-1790) invece, istituisce la prima libreria pubblica di Philadelphia, aperta a tutti, compresi gli adulti, che vi si recano per imparare, apprendere e conoscere; il tutto finalizzato ad una riduzione dell'alto tasso di analfabetismo esistente in quegli anni e alla condivisione e scambio di sapere. Per concludere l'et\u00e0 moderna, non si pu\u00f2 non citare Don Giovanni Melchiorre Bosco (1815-1888) il quale riconosce l'educazione come una possibilit\u00e0 di rieducarsi e reinventarsi.\nNell'et\u00e0 contemporanea rientrano importanti pedagogisti come John Dewey (1859-1952) il quale afferma che la formazione degli adulti si svolge attraverso l'esperienza; l'educatore Eduard C. Lindeman (1855-1953) e lo psicologo Edward Lee Thorndike (1874-1949), scrivono una rivista in cui riconoscono il fondamento scientifico dell'educazione degli adulti e vedono l'adulto come possessore di un sapere legato al mondo professionale. Il professore Cyrili O. Houle avr\u00e0 un ruolo fondamentale in quanto applica il metodo sperimentale agli adulti e capisce che l'adulto apprende per uno scopo, per risolvere problemi, per l'interesse ad apprendere o per bisogni di crescita. Pi\u00f9 tardi sar\u00e0 Malcom Knowles ad approfondire questi studi sull'educazione degli adulti e a diventare il fondatore dell'andragogia e del modello andragogico. In tempi pi\u00f9 recenti autori come Erik Erikson (1902-1998) con la teoria sullo Sviluppo Psicosociale e Jack Mezirow (1923-2014) con il modello del \"Transformative Learning\", hanno apportato importanti contributi all'educazione degli adulti. Il pedagogista Ivan Illich (1926-2002) scrive \"Descolarizzare la societ\u00e0\" nel 1971 in cui critica la scuola come strumento di potere che insegna la cultura delle classi dominanti.\nDefinizione di educazione degli adulti.\nLa principale definizione di educazione degli adulti \u00e8 quella inserita nella Dichiarazione Unesco di Nairobi del 1976 che definisce l'EDA come: \u00ab\"L\u2019insieme dei processi educativi (qualunque ne sia il contenuto, livello o metodo, formali o informali/non formali, che prolunghino o sostituiscano l\u2019educazione iniziale dispensata da istituzioni scolastiche o universitaria, sotto forma di preparazione professionale) grazie ai quali persone considerate adulte dalla propria societ\u00e0 di riferimento sviluppano le proprie attitudini, arricchiscono le conoscenze, migliorano le qualificazioni tecniche o professionali, fanno evolvere atteggiamenti e comportamenti nella duplice prospettiva di una crescita integrale dell\u2019uomo e di una sua partecipazione a uno sviluppo socio-economico e culturale integrato\"\u00bb.\nUn'altra definizione viene data nel 2002 da Anna Maria Mariani che afferma \u00ab\"L\u2019Educazione degli Adulti non pretende individuali titanismi di ascesa verticale su se stessi ma propone un allargamento delle risorse cui attingere: pur partendo ciascuno dal proprio lago sepolto, si possono far crescere radici che affondino da tutti i lati possibili\u2026 affinch\u00e9 l\u2019adulto possa rinascere pi\u00f9 volte coinvolgendo identit\u00e0 personale e professionale, stili di vita e rapporti interpersonali nella paradossale ma non insensata capacit\u00e0 di modificare il proprio passato, oltre che di dirigere il presente e d\u2019incidere sul proprio futuro. \u00c8 questo che dovrebbe spingere l\u2019adulto sulle vie della trasformazione\"\u00bb. In Italia l'educazione degli adulti compare grazie a Duccio Demetrio che attraverso la rivista \"Adultit\u00e0\" si interessa dell'apprendimento dell'adulto e definisce questo come costruttore della sua identit\u00e0 mediante un percorso continuo di adultizzazione. Questo processo avviene durante tutto il corso di vita (20-80 anni) con scopi e valori diversi. Nel 2003 l'autore afferma: \u00ab\"L'educazione degli adulti \u00e8 quell'attivit\u00e0 spontanea, casuale o progettata nel corso della quale, o dopo la quale, si avverta di aver appreso nozioni, metodi, modalit\u00e0 cognitive, comportamenti, significati prima sconosciuti o conosciuti non direttamente o per approssimazione... In grado di problematizzazione critica (livello concettuale), di fornire suggerimenti per esplorare la realt\u00e0 (livello empirico) e dare orientamenti per l'azione (livello pragmatico)\"\u00bb e continua poi nel 2011 sostenendo che \u00ab\"Non \u00e8 possibile limitarsi soltanto a considerare scopi e criteri di natura trasmissiva per lo pi\u00f9 connessi con le ingegnerie della formazione, ai pacchetti di skills... azioni in grado di introdurre nella vita dei soggetti variazioni esistenziali e comportamentali di pi\u00f9 ampio peso\".\u00bb\nI due termini \"educazione\" e \"adulti\", sono spesso considerati opposti tra loro, andando a creare cos\u00ec un ossimoro che Elena Marescotti nel 2012 esplicita affermando che spesso si intende l'adulto come un uomo cresciuto e maturo che per questa sua condizione non ha necessit\u00e0 d'apprendimento in quanto l'educazione \u00e8 intesa come crescita, sviluppo e maturazione. In realt\u00e0, l'adulto ha bisogno di venir educato per una formazione auto-formativa in cui dev'essere in grado di acquisire autonomia e capacit\u00e0 di imparare ad imparare come si afferma nel Rapporto Delors del 1996. L'educazione secondo Jacques Delors deve far emergere i talenti nascosti (intesi come potenziali) della persona per favorirne il suo pieno sviluppo.\nL'UNESCO, a partire dal 1949 indice la prima Conferenza Mondiale sull'Educazione degli Adulti che si susseguir\u00e0 poi circa ogni dodici anni. La Conferenza di Parigi del 1985 dichiara l'importanza del \"Right to learn\" in quanto questo viene definito come la chiave per la soluzione all'analfabetismo e per lo sviluppo della persona e, inoltre, gli adulti vengono invitati a prendere nuovamente in mano il loro destino. Nel 2009 invece si discute del \"Right to literacy\" nella Conferenza di Bel\u00e9m in cui vengono definite delle linee guida sull'educazione degli adulti per il futuro.\nA questo punto \u00e8 importante specificare che l'educazione degli adulti racchiude l'andragogia. Quest'ultima infatti, \u00e8 una tecnica di apprendimento, un modello, anzi il primo modello dell'educazione degli adulti ed \u00e8 per questo motivo che spesso si fanno coincidere i due termini.\nL'EDA infatti \u00e8 un sotto insieme del \"Life Long Learning\" e dell'apprendimento permanente. All'interno di questa rientrano \"Lifelong Education\" inteso come un'educazione lungo tutto l'arco della vita, la formazione degli adulti intesa come l'insieme dei processi di insegnamento-apprendimento degli adulti, la formazione professionale intesa come l'insieme delle attivit\u00e0 di addestramento effettuate all'interno del contesto lavorativo e la formazione continua che si riferisce alla permanenza e alla continuit\u00e0 nel tempo di attivit\u00e0 formative.\nL'educazione degli adulti interviene per risolvere dei momenti di difficolt\u00e0 che questi affrontano che vengono definiti come \"transizione\".\nLa transizione nell'educazione degli adulti.\nIl termine transizionederiva da \"transitio\" e significa passaggio, valico, movimento da...a. Le transizioni \"disegnano\" il corso di vita nella misura in cui la persona \u00e8 in grado di costruire e gestire le stesse. Ha inoltre due valenze identificate dal prima e dal dopo in cui attraccher\u00e0 la persona. Una transizione si verifica quando si rompe uno stato di stabilit\u00e0, provocando dei sentimenti di instabilit\u00e0, temporaneit\u00e0 e vuoto; la persona di conseguenza sar\u00e0 dominata da incertezza e paura di ci\u00f2 che potrebbe accaderle. Il transitore \u00e8 colui che passa da una situazione ad un'altra, trascinando con s\u00e9 qualcosa.\nPer spiegare la transizione pu\u00f2 essere utile presentare l'esempio della bilancia a due piatti in cui nel primo (quello pi\u00f9 pesante) viene racchiuso l'esistente conosciuto, ad esempio le conoscenze e le abitudini. Nel braccio (definita da una linea obliqua che tende verso l'alto) troviamo la transizione caratterizzata da un alto livello di rischio e nel piatto della bilancia pi\u00f9 leggero viene racchiuso il futuro promesso costituito da promozioni, cambiamenti o miglioramenti. Alla persona quindi risulter\u00e0 complicato lasciarsi andare ad un futuro promesso che non si conosce e che andrebbe a sostituire il presente sicuro. Lo spostamento pu\u00f2 venire frenato da una resistenza al cambiamento da parte dell'individuo che si focalizza nel presente senza dare una possibilit\u00e0 al futuro.\nL'educazione e la formazione sono gli strumenti per procedere al cambiamento, in modo graduale, e per affrontare situazioni di difficolt\u00e0 che caratterizzano la transizione.\nCi sono diversi autori che hanno definito vari modelli di transizione:\nDefinizione di adulto.\nAdulto deriva dal latino \"adultus\" e significa cresciuto, sviluppato; l'adulto \u00e8 colui che ha compiuto la maggiore et\u00e0 e che \u00e8 quindi in grado di compiere atti giuridicamente validi. Essere adulti \u00e8 la capacit\u00e0 di agire responsabilmente per s\u00e9 e verso altri.\nQuando si parla di educazione si pensa ad un processo presente durante la vita in specifiche fasce di et\u00e0: et\u00e0 scolare, adolescenza e giovane adultit\u00e0. In realt\u00e0 invece l'educazione \u00e8 un processo, un insieme di fattori, che influenzano e modificano l'uomo durante tutto il corso della vita. L'educazione degli adulti, riguarda specifici destinatari e si avvale di particolari modalit\u00e0 didattico-metodologiche.\nCi sono varie motivazioni per cui \u00e8 importante investire in questo processo:\nCome spiega Anna Maria Mariani nel 2002, investire sull'educazione degli adulti vuol dire dare una possibilit\u00e0 in pi\u00f9, perch\u00e9 l'adulto ha caratteristiche differenti da quelle del bambino: \u00e8 dotato di autonomia, riflessivit\u00e0, pienezza di vita personale e sociale. Tutto questo non fa che arricchire il processo educativo proprio. Il processo di cui si parla pu\u00f2 quindi essere definito problematizzante, poich\u00e9 apre a nuove prospettive, consapevolezze ed incertezze.\nLa complessit\u00e0 del profilo dell'adulto pu\u00f2 essere definita attraverso sei sotto-categorie:\nL'adulto in formazione ha determinate caratteristiche che determinano la sua esperienza in educazione, e sono:\nPer tutte queste ragioni l'adulto pu\u00f2 porre anche delle resistenze, in forma di \"mislearning\" (quando una persona impara qualcosa in maniera non corretta, superficiale o non si impegna per impararla a fondo), di difesa (quando una persona rigetta l\u2019idea di imparare qualcosa, erge uno scudo che protegge dal nuovo/ulteriore apprendimento percepito come destabilizzante) o di resistenza vera e propria (quando una persona resiste al cambiamento, o perch\u00e9 qualcosa glielo impedisce, o per scelta).\nIl modello andragogico.\nL'andragogia, secondo il suo autore di riferimento Malcom Knowles, \u00e8 \u00ab\"L'arte e la scienza per aiutare l'adulto ad apprendere\u00bb.\" Il termine andragogia venne ufficialmente coniato nel 1833 in Germania, ad opera di Alexander Kapp e quindi riconsiderato in Germania, Paesi Bassi, Gran Bretagna e negli Stati Uniti solamente pi\u00f9 di un secolo dopo. L'autore lo utilizza per la prima volta nel 1968, quando intitoler\u00e0 un suo articolo \"Androgogy to Pedagogy\", scrivendo il vocabolo in forma sbagliata. Nel 1981 il termine, dopo essere stato utilizzato nel titolo del suo libro \"The modern Practice of Adult Education. From Pedagogy to Andragogy\" diventa ufficiale e viene inserto all'interno del \"Webster Dictionary\". L'andragogia quindi diventa una nuova pratica di educazione degli adulti che si basa sulla spiegazione di come l'adulto apprende e fornisce indicazioni sulla pratica da seguire per realizzare l'apprendimento. \u00c8 inoltre riconosciuta come la prima \"Teacher and Learning Theory\" che fornisce un profilo ideale dell'adulto che apprende. Il modello di formazione proposto dall'andragogia si realizza a partire da una progettazione diversa dal modello tradizionale. Quest'ultimo generalmente \u00e8 costituito da fasi definite (analisi dei bisogni, definizione degli obiettivi, scelta di strumenti e metodi, applicazione e valutazione) che si susseguono una dopo l'altra e che vedono la figura del formatore come unico progettatore della formazione. Il modello andragogico invece pone al centro la figura del learner (colui che apprende) che diventa parte attiva e partecipe durante tutto il processo e che affianca il formatore anche nella progettazione del percorso formativo.\nI principi dell'andragogia.\nNumerose ricerche fanno ipotizzare che, man mano che gli individui maturano, il loro bisogno e la loro capacit\u00e0 di essere autonomi, di utilizzare la loro esperienza di apprendimento, di riconoscere la loro disponibilit\u00e0 ad apprendere e di organizzare il loro apprendimento attorno a problemi della vita reale crescano costantemente dall'infanzia fino alla preadolescenza e poi assai rapidamente durante l'adolescenza. In rapporto con un alto grado di indipendenza la pedagogia viene applicata in modo inappropriato.\nLa teoria andragogica sviluppata da Malcolm Knowles si basa su degli assunti che hanno subito diverse modifiche nel corso del tempo: inizialmente erano soltanto quattro, che per\u00f2 sono stati spesso modificati tra il 1975 e il 1980. Nel 1984 l'autore decise di aggiungerne un altro (il numero 6) e tra il 1989 e il 1990 aggiunse l'ultimo (il numero 1) e complet\u00f2 quelli che oggi sono i sei assunti fondamentali dell'andragogia che ruotano attorno all'apprendimento adulto.\nRuolo del formatore e del discente nel modello andragogico.\nSecondo questo modello, il formatore e il discente assumono responsabilit\u00e0 diverse rispetto a quelle della formazione tradizionale. Solitamente questa \u00e8 di tipo contenutistico, diretta a trasmettere informazioni e abilit\u00e0, ed \u00e8 il formatore a progettare tutto il percorso, analizzando i bisogni, definendo gli obiettivi da raggiungere in base anche alle richieste della committenza, scegliendo metodi e strumenti da utilizzare nella scansione temporale stabilita e sar\u00e0 sempre lui ad occuparsi della valutazione finale del percorso. I partecipanti devono quindi attenersi ad un'esperienza gi\u00e0 fissata. Nel modello andragogico, invece viene attribuito un ruolo centrale ai partecipanti: questi diventano parte attiva del percorso, affiancando il formatore nella realizzazione dell'intera attivit\u00e0. Il formatore vede quindi modificato il suo ruolo: viene identificato come un facilitatore, un consulente, una guida, un accompagnatore che deve riuscire a coinvolgere le persone facendole partecipare senza per\u00f2 forzarle, deve sapere lavorare sulle \"soft skills\" e porsi \"dietro le quinte\" per lasciare la scena ai suoi discenti. Conosce gli adulti, crea con essi un legame, li assiste e li accompagna nel diagnosticare gli obiettivi e nel percorso di raggiungimento di questi facendo in modo che si crei un clima positivo e collaborativo. Cerca inoltre di alimentare in essi motivazione e spirito di partecipazione, fa in modo di renderli consapevoli dell'importanza del percorso che andranno ad affrontare dal momento che saranno loro stessi gli autori della formazione. In questo modo affronteranno con uno spirito diverso l'attivit\u00e0 e sapranno riconoscere lo sviluppo dell'apprendimento che si generer\u00e0 in loro mediante le varie attivit\u00e0 che svolgeranno.\nIl modello circolare a 8 fasi.\nIl modello andragogico \u00e8 di tipo processuale, ovvero vuole fornire procedure e risorse per aiutare i discenti ad acquisire informazioni e abilit\u00e0. Si concretizza in 8 fasi circolari che favoriscono la realizzazione del \"learning contract\" per sostenere la motivazione, la partecipazione, la volont\u00e0 e l'impegno.\nCritiche al modello andragogico di Knowles.\nIl modello di Knowles, cos\u00ec come viene definito, \u00e8 stato criticato da alcuni autori contemporanei. Tra le pi\u00f9 importanti critiche, vengono ricordate quelle mosse da Stephen Brookfield che critica tre principi del modello: self-direction, orientation e motivation\",\" che a suo parere risultano essere problematici. Viene poi criticata la centralit\u00e0 attribuita all'esperienza: Knowles la intende come esperienza precedente, ma la critica che viene mossa riguarda il fatto che, sebbene sia giusto valorizzare le esperienze che l'adulto ha gi\u00e0 svolto, bisogna considerare anche che esse potrebbero costituire una barriera per l'apprendimento e che potrebbero renderne difficile la realizzazione. La teoria andragogica sembra poi non considerare il contesto storico-sociale in cui la persona viene collocata: \u00e8 invece importante considerarlo proprio per l'influenza che questo pu\u00f2 avere nello sviluppo della persona e per quanto possa andare ad incidere sull'intero percorso di apprendimento. Inoltre l'adulto definito dai sei principi, sembra essere riconosciuto come una sorta di adulto ideale e non come un ritratto concreto di adulto; come viene sostenuto nella teoria del \"Fully functioning person\" di Carl Rogers. Inoltre il modello di Knowles si trova a dover affrontare una contraddizione: da un lato vuole fondarsi sul modello umanistico, ponendo al centro l'individuo e la sua partecipazione attiva al percorso, ma dall'altro vorrebbe attribuirgli una struttura behaviorista che evidenzia l'importanza del comportamento dell'individuo a scapito delle sensazioni e delle emozioni. Questo \u00e8 effettivamente difficile da realizzare all'interno di un unico modello.\nLa relazione dinamica tra andragogia e pedagogia.\nIl modello andragogico, secondo la concezione di Knowles, non \u00e8 un'ideologia ma un sistema di diverse ipotesi alternative ed \u00e8 stato per lungo tempo messo agli antipodi della pedagogia. Sembrava infatti che inizialmente l'andragogia fosse un modello dedicato solo agli adulti e che la pedagogia si riferisse principalmente all'apprendimento scolastico dei bambini.\nDopo la pubblicazione del 1970 \"The modern practice of Adult Education: Andragogy versus Pedagogy,\" nella quale Knowles sosteneva l'opposizione esistente tra andragogia e pedagogia, vennero comunicate le esperienze di numerosi insegnanti delle scuole elementari e medie che applicavano in alcuni contesti il modello andragogico con successo, e formatori di adulti che invece sostenevano che tale modello non funzionava. A partire da queste considerazioni, l'autore continu\u00f2 a lavorare sul suo modello e nel 1980 pubblic\u00f2 un altro testo dal titolo \"The modern Practice of Adult Education. From Pedagogy to Andragogy\" in cui i due modelli venivano adeguatamente correlati e non pi\u00f9 visti in una prospettiva di discontinuit\u00e0. Questo significa che il modello pedagogico e quello andragogico possono in qualche modo fondersi tra loro per favorire adeguati esiti di apprendimento. I formatori hanno quindi la responsabilit\u00e0 di verificare quali ipotesi tra i due modelli siano realizzabili in una data situazione. Per esempio, quando i discenti sono molto dipendenti (come quando entrano in un'area contenutistica totalmente estranea), quando non hanno mai avuto in effetti esperienza con una certa area di contenuti, quando non ne comprendono la pertinenza con i compiti o i problemi della loro vita reale, quando hanno bisogno di accumulare un certo insieme di contenuti base per una determinata performance e quando non avvertono il bisogno di apprendere quel contenuto, allora bisogna insegnare loro applicando il modello pedagogico. Allo stesso modo gli insegnanti possono inserire assunti andragogici ai loro percorsi per renderli pi\u00f9 efficaci e realizzare un insegnamento che non si caratterizzi solo dalla trasmissione di contenuti ma che coinvolga maggiormente i partecipanti, in un clima positivo, di rispetto e fiducia e riconoscendoli in qualche modo responsabili della loro formazione."}
{"id": "6171694", "revid": "965985", "url": "https://it.wikipedia.org/wiki?curid=6171694", "title": "Letters Never Sent", "text": "Letters Never Sent \u00e8 un album in studio della cantautrice statunitense Carly Simon, pubblicato nel 1994.\nTracce.\nTutte le tracce sono state scritte da Carly Simon, eccetto dove indicato."}
{"id": "6171697", "revid": "1846411", "url": "https://it.wikipedia.org/wiki?curid=6171697", "title": "Propriet\u00e0 di Paramount", "text": "Questa \u00e8 una lista delle propriet\u00e0 di ViacomCBS.\nParamount Motion Pictures Group.\nParamount Motion Pictures Group\nParamount Media Networks.\nParamount Media Networks \nParamount Networks International.\nParamount Networks International "}
{"id": "6171700", "revid": "1442080", "url": "https://it.wikipedia.org/wiki?curid=6171700", "title": "Film Noir (album)", "text": "Film Noir \u00e8 un album in studio della cantante statunitense Carly Simon, pubblicato nel 1997."}
{"id": "6171702", "revid": "228609", "url": "https://it.wikipedia.org/wiki?curid=6171702", "title": "Dell'amore", "text": "Dell'amore () \u00e8 un racconto di Anton \u010cechov pubblicato per la prima volta nell'agosto 1898. Il racconto fa parte della cosiddetta \"piccola trilogia\" assieme ai racconti \"L'uomo nell'astuccio\" e \"L'uva spina\".\nTrama.\nAl\u00ebhin Konstantiny\u010d, il proprietario terriero incontrato nel racconto \"L'uva spina\", narra ai suoi ospiti Ivan Ivany\u010d e Burkin, una sua storia d'amore. Ritornato a casa dopo aver completato brillantemente gli studi universitari, Al\u00ebhin si rende conto della cattiva situazione economica familiare e della necessit\u00e0 di impegnarsi nella gestione dei suoi possedimenti agricoli. Dimentico dei suoi interessi intellettuali, comincia a lavorare duramente in campagna, come un contadino. Uniche occasioni di svago sono i viaggi in citt\u00e0 dove svolge l'attivit\u00e0 di giudice di pace onorario. In citt\u00e0 stringe amicizia con Dmitrij Luganovi\u010d, il vice presidente del tribunale distrettuale il quale lo prende a benvolere e lo invita a casa propria. Al\u00ebhin conosce quindi Anna Alekseevna, la giovane e bella moglie di Dmitrij. Al\u00ebhin \u00e8 attratto da Anna e ha l'impressione che i suoi sentimenti siano ricambiati dalla donna. Al\u00ebhin frequenta assiduamente Dmitrij e Anna, \u00e8 benvoluto dai loro figlioletti, ma reprime i suoi sentimenti. Si rende infatti conto che una eventuale unione con Anna comporterebbe l'infelicit\u00e0 di Dmitrij, della stessa Anna e dei loro figli. Giunge infine un evento che interrompe la loro frequentazione. Dmitri \u00e8 nominato presidente di tribunale in un governatorato negli Urali; Anna lo seguir\u00e0 nella nuova sede dopo un periodo di riposo in Crimea per motivi si salute. Al\u00ebhin accompagna Anna alla stazione. Parte per\u00f2 con lei; sul treno i due si baciano appassionatamente; poi Al\u00ebhin scende alla prima stazione e se ne torno a casa da solo a piedi, senza la donna della sua vita.\nCritica.\n\"Dell'amore\" fu composto da \u010cechov a Melikhovo, la residenza di campagna amata dallo scrittore, nell'estate del 1898, subito dopo la composizione de L'uva spina. Fu pubblicato lo stesso anno sul numero 8 (agosto) della rivista \"Il pensiero russo\" (), pp. 154-162, immediatamente dopo il racconto \"L'uva spina\" pubblicato nelle pp. 145-154. Si \u00e8 discusso se la vicenda narrata in \"Dell'amore\" fosse ispirata a fatti reali. Nel 1947 fu pubblicata un'autobiografia postuma della scrittrice Lidi\u00e2 Alekseevna Avilova in cui l'autrice sosteneva di essere stata per dieci anni amata da \u010cechov, ma di non aver divorziato perch\u00e9 sposata e con figli. Il legame di \u010cechov con l'Avilova fu confermato da Bunin (1870-1953), amico di entrambi, in un libro di ricordi su \u010cechov dettato alla propria moglie poco prima della sua morte."}
{"id": "6171704", "revid": "965985", "url": "https://it.wikipedia.org/wiki?curid=6171704", "title": "The Bedroom Tapes", "text": "The Bedroom Tapes \u00e8 un album in studio della cantautrice statunitense Carly Simon, pubblicato nel 2000.\nTracce.\nTutte le tracce sono state composte da Carly Simon, eccetto dove indicato."}
{"id": "6171705", "revid": "767487", "url": "https://it.wikipedia.org/wiki?curid=6171705", "title": "Christmas Is Almost Here", "text": "Christmas Is Almost Here \u00e8 un album in studio natalizio della cantautrice statunitense Carly Simon, pubblicato nel 2002."}
{"id": "6171708", "revid": "281944", "url": "https://it.wikipedia.org/wiki?curid=6171708", "title": "Aeroporto Internazionale Daniel Oduber Quir\u00f3s", "text": ""}
{"id": "6171711", "revid": "965985", "url": "https://it.wikipedia.org/wiki?curid=6171711", "title": "Moonlight Serenade (Carly Simon)", "text": "Moonlight Serenade \u00e8 un album in studio della cantautrice statunitense Carly Simon, pubblicato nel 2005. Si tratta del quarto disco di rivisitazioni di standard popolari."}
{"id": "6171715", "revid": "767487", "url": "https://it.wikipedia.org/wiki?curid=6171715", "title": "This Kind of Love", "text": "This Kind of Love \u00e8 un album in studio di inediti della cantautrice statunitense Carly Simon, pubblicato nel 2008."}
{"id": "6171716", "revid": "736476", "url": "https://it.wikipedia.org/wiki?curid=6171716", "title": "Castello di Castleton", "text": ""}
{"id": "6171717", "revid": "1201877", "url": "https://it.wikipedia.org/wiki?curid=6171717", "title": "Alan Ruschel", "text": "Carriera.\n\u00c8 uno dei sei sopravvissuti all'incidente aereo che ha colpito la Chapecoense il 29 novembre 2016, mentre la squadra si stava recando a Medell\u00edn (Colombia) per giocare la finale di Copa Sudamericana. In seguito all'incidente Ruschel segue una fase riabilitativa per diversi mesi.\nIl 14 settembre 2017 torna a disputare una partita ufficiale giocando l'andata degli ottavi di finale di Coppa Sudamericana contro il Flamengo terminata con un pareggio a reti bianche. Viene sostituito al 73\u00ba minuto da Luiz Ant\u00f4nio.\nIl 22 agosto 2019, viene prestato al Goi\u00e1s.\nIl 31 Dicembre del 2019 fa ritorno alla Chapecoense dove disputa gran parte delle partite stagionali, spesso entrando dalla panchina.\nCruzerio e Am\u00e9rica M-G.\nIl 26 Febbraio 2021 viene ceduto a titolo gratuito al Cruzeiro, dove colleziona solo 5 presenze prima di essere ceduto in prestito all\u2019 fino al 31 Dicembre 2021."}
{"id": "6171731", "revid": "767487", "url": "https://it.wikipedia.org/wiki?curid=6171731", "title": "Islay Hill", "text": "Islay Hill \u00e8 un neck, ossia un collo vulcanico, alto 236\u00a0m, situato nei pressi della cittadina californiana di San Luis Obispo, nella contea omonima.\nIl rilievo risale a circa 20 milioni di anni fa, periodo in cui la regione era ancora vulcanicamente attiva e fa parte della catena di neck chiamata Nine Sisters, che si estende tra la citt\u00e0 costiera di Morro Bay e San Luis Obispo, di cui \u00e8 la cima pi\u00f9 meridionale."}
{"id": "6171739", "revid": "380453", "url": "https://it.wikipedia.org/wiki?curid=6171739", "title": "Liga de Voleibol Superior Masculino 1992", "text": "La Liga de Voleibol Superior Masculino 1992 si \u00e8 svolta nel 1992: al torneo hanno partecipato 15 franchigie portoricane e la vittoria finale \u00e8 andata per la dodicesima volta, la quinta consecutiva, ai Changos de Naranjito.\nRegolamento.\nLa competizione vede le quindici franchigie partecipanti affrontarsi senza un calendario rigido fino ad arrivare a ventotto incontri ciascuna:"}
{"id": "6171745", "revid": "107294389", "url": "https://it.wikipedia.org/wiki?curid=6171745", "title": "Commonfare", "text": "Commonfare, o welfare del benessere comune (Commonwealth) \u00e8 una variazione del concetto di welfare, applicabile all\u2019attuale fase economica dei cosiddetti paesi capitalisti \u201coccidentali\u201d e sviluppato all\u2019interno di una teoria generale dell'accumulazione, in grado di cogliere appieno l'evoluzione dei rapporti sociali di produzione senza limitarsi allo studio delle caratteristiche produttive e tecnologiche, ma evidenziandone anche la dimensione cognitiva. In Italia i principali rappresentanti di questo filone teorico sono Andrea Fumagalli, Antonella Corsani e Carlo Vercellone. \nL\u2019attuale dibattito sul welfare.\nNell\u2019attuale dibattito socio-economico vi sono due concetti di welfare che attraggono in modo particolare l\u2019attenzione di studiosi e politici: il concetto di workfare e quello di welfare pubblico keynesiano.\nWorkfare.\nIl workfare non \u00e8 un sistema di welfare universale. Al contrario, \u00e8 un sistema nel quale il welfare \u00e8 garantito solo a coloro che dispongono dei mezzi finanziari per pagarlo. \u00c8 un sistema di welfare auto finanziato, il cui esempio principale \u00e8 il meccanismo pensionistico vigente nella maggior parte dei paesi europei, nel quale sono i lavoratori stessi a fornire il denaro per le proprie pensioni, spesso attraverso investimenti guidati da societ\u00e0 private. Questo tipo di sistema \u00e8 spesso promosso da coloro che pongono come obiettivo primario il raggiungimento di un bilancio pubblico equilibrato, ed \u00e8 di conseguenza coerente con le politiche di austerity imposte dalla Trojka in questi ultimi anni. \nIl concetto di workfare si basa sul presupposto che l\u2019aiuto economico al cittadino andrebbe utilizzato solo come ultima risorsa, laddove vi siano condizioni esistenziali che non permettano a qualcuno di lavorare e quindi di accedere ai diritti concessi attraverso il lavoro. L\u2019idea di workfare \u00e8 anche complementare alle politiche di privatizzazione di gran parte del welfare pubblico, dalla salute all\u2019educazione e alla pianificazione della pensione. Di conseguenza, \u00e8 strettamente connesso anche al principio di sussidiariet\u00e0, secondo il quale lo Stato pu\u00f2 attivarsi se e solo se gli obiettivi pianificati (ad esempio i servizi sociali) non possono essere raggiunti attraverso iniziative private.\nLo stato sociale: il welfare pubblico keynesiano.\nIl Sistema di welfare pubblico keynesiano, cos\u00ec chiamato dal suo ideatore John Maynard Keynes, adotta essenzialmente l\u2019approccio opposto. In questo sistema, lo Stato offre un intervento universale garantendo alcuni servizi sociali di base (come la Sanit\u00e0, l\u2019Educazione e la sicurezza sociale) a tutti i cittadini (che non coincidono con i residenti).\nSecondo la famosa definizione resa dal celebre Rapporto Beveridge del 1942, questi servizi dovrebbero essere disponibili \u201cdalla culla alla tomba\u201d. In un sistema Keynesiano \u00e8 previsto lo spazio per un\u2019azione privata che aumenti o rafforzi l\u2019offerta statale, ma quest\u2019attivit\u00e0 non pu\u00f2 diventare la fonte primaria del welfare.\nAltre concezioni di welfare.\nQueste due prospettive sul welfare sono state negli anni rielaborate in altre concettualizzazioni di natura ibrida: da una parte il modello di welfare scandinavo, che ha dato maggior risalto alle politiche di flexicurity, presentate come una sintesi del welfare universalistico keynesiano ma adattate alle necessit\u00e0 di flessibilit\u00e0 del mercato del lavoro; dall\u2019altra parte, il welfare latino-mediterraneo basato sulla famiglia, che si costituisce come una commistione di tratti di workfare e di welfare selettivo.\nLa definizione di Commonfare.\nLe attuali condizioni economiche occidentali, ed in particolare quelle europee, hanno spinto studiosi ed economisti a riflettere su nuovi modelli di welfare pi\u00f9 adatti a rispondere alle sfide e ai bisogni della contemporaneit\u00e0. Il modello di Commonfare \u00e8 emerso dal dibattito riguardo al ruolo di due caratteristiche importanti delle societ\u00e0 contemporanee:\nCommonfare e precariet\u00e0.\nNegli ultimi anni il numero di persone che ha esperienza di precariet\u00e0 lavorativa, economica e/o di indebitamento personale \u00e8 cresciuto in quasi tutti i paesi. Al centro del sistema di welfare keynesiano stava infatti la figura del lavoratore industriale, con uno stipendio affidabile, dal momento che i diritti garantiti universalmente dallo Stato venivano finanziati attraverso la tassazione di questo lavoro. Se profili di questo tipo stanno emergendo in altre regioni del globo (ad esempio nei paesi in veloce espansione economica come i BRICS), essi stanno diminuendo in modo quasi irreversibile nei paesi occidentali. La figura del lavoratore dipendente viene via via sostituita da quella del lavoratore atipico, precario, parasubordinato e autonomo. \nLa capacit\u00e0 di questi tipi di lavoratori di organizzarsi per ottenere rappresentanza e per sviluppare azione sociale \u00e8 di conseguenza limitata dalla prevalenza di negoziazioni individuali. Inoltre, in tempi di crisi, la condizione di precariet\u00e0 \u00e8 appesantita da condizioni di debito crescente, in un circolo vizioso che spinger\u00e0 il lavoratore ad adattarsi a nuove forme di lavoro precario per sostenere il proprio debito.\nAllo stesso tempo, c\u2019\u00e8 stato un cambiamento nel modo in cui il valore (economico) e la ricchezza sono concepiti. La produzione di ricchezza non \u00e8 pi\u00f9 basata unicamente sui beni materiali e la manifattura. Al giorno d\u2019oggi, le learning economies che funzionano generando nuova conoscenza ed economie di rete che permettono alla conoscenza di diffondersi attraverso i network nei quali viene generata, sono il principale responsabile del costante aumento di produttivit\u00e0 che si osserva nelle societ\u00e0 contemporanee. Produttivit\u00e0 che genera dal sempre pi\u00f9 diretto sfruttamento del Commonwealth (il benessere comune) e dalla privatizzazione dei beni pubblici.\nCommonwealth e beni comuni.\nIl Commowealth o benessere comune ha un\u2019estensione diversa rispetto al concetto di beni comuni. Al giorno d\u2019oggi il Commonwealth \u00e8 la fonte della produzione di beni sia privati che pubblici, tra i quali trovano posto non solo oggetti materiali e servizi, ma anche le conoscenze, le abilit\u00e0 e perfino il tempo. \nNe segue che, in questo contesto, una ridefinizione delle politiche di welfare dovrebbe essere in grado di rispondere all\u2019instabile compromesso interno al processo di accumulazione del biocapitalismo cognitivo: la relazione negativa tra condizioni di vita precarie e cooperazione sociale. Pi\u00f9 in particolare, il principio di Commonfare pone la necessit\u00e0 di remunerare la cooperazione sociale, da un lato, e di favorire nuove forme di produzione sociale, dall\u2019altro. \nI due pilastri del Commonfare.\nReddito di base (o reddito minimo).\nIl reddito di base \u00e8 concepito, all\u2019interno di questa cornice teorica, come la remunerazione della cooperazione sociale, e implica l\u2019introduzione di un reddito minimo incondizionato per tutti coloro che vivono sul territorio statale a prescindere dal suo stato civile e lavorativo. Il reddito minimo garantito (a cui si fa riferimento in alcuni paesi con la locuzione painiana di dividendo sociale) viene dunque concettualizzato come una forma di compensazione monetaria per la produttivit\u00e0 sociale e per il tempo speso in questa attivit\u00e0, solitamente non riconosciuti n\u00e9 tantomeno remunerati dagli attuali contratti di lavoro.\nQuesta forma di reddito dovrebbe esistere al livello primario di distribuzione della ricchezza (essendo di fatto una forma di reddito basilare per il cittadino) e di conseguenza non dovrebbe essere considerata un semplice intervento di welfare, come nella logica keynesiana e in quella del workfare.\nL\u2019introduzione di un reddito minimo dovrebbe essere dunque accompagnata dalla parallela introduzione di un salario minimo, con lo scopo di evitare un effetto di sostituzione (conosciuto come dumping) nel quale le aziende possano vedere nel reddito minimo una scusa o una motivazione per ridurre la paga dei propri lavoratori. Reddito di base e salario minimo renderebbero cos\u00ec possibile ampliare il novero di scelte possibili nel mercato del lavoro, permettendo ad esempio il rifiuto di un lavoro poco attrattivo, o di ridefinire autonomamente le proprie condizioni lavorative.\nLa possibilit\u00e0 incondizionata di rifiutare un lavoro o particolari condizioni di lavoro, aprirebbe in questo senso opportunit\u00e0 di liberazione che andrebbero ben al di l\u00e0 delle semplice misure distributive. \nGestione del commonwealth e dei beni comuni.\nIl secondo pilastro del concetto di commonfare \u00e8 riferito al modo in cui sono gestiti il benessere sociale ed i beni comuni.\nL\u2019idea di commonfare implica come prerequisito la riappropriazione sociale dei guadagni generate dallo sfruttamento del Commonwealth, che si situano alla base dell\u2019idea di accumulazione capitalista contemporanea. In ogni caso, questa riappropriazione non deve condurre necessariamente ad una transizione dalla propriet\u00e0 privata ad una propriet\u00e0 pubblica.\nIn questo senso, \u00e8 utile rifarsi alla distinzione tra Commonwealth e beni comuni sopra riportata: quando si discute di servizi di base come sanit\u00e0, educazione e mobilit\u00e0 \u2013 servizi sempre pi\u00f9 privatizzati\u00a0\u2013 l\u2019obiettivo \u00e8 di garantire una gestione pubblica della loro fornitura come valore d\u2019uso, contro ogni tentativo di mercificazione.\nSe invece ci riferiamo al commonweath, la cornice di lavoro \u00e8 differente, dal momento che il frutto della cooperazione sociale e dell\u2019intelletto generale non sono beni n\u00e9 pubblici n\u00e9 privati. L\u2019unico modo per gestire questo insieme complesso \u00e8 attraverso l\u2019auto organizzazione, immaginando un differente regime di valorizzazione, basato su ci\u00f2 che Marazzi chiama \u201cuna produzione di esseri umani in favore di esseri umani\u201d.\nPolitiche del Commonfare.\nIn funzione della riappropriazione dei beni comuni, l\u2019approccio del commonfare suggerisce di sviluppare politiche capaci di:\n\u2022 Liberare le persone dalla gerarchia imposta dall\u2019oligarchia economica delle merci e dei servizi, sottoposta ad estensiva privatizzazione nel corso degli ultimi vent\u2019anni, conseguenza del processo di Cardiff (1996) sulla regolazione del mercato dei beni e dei servizi;\n\u2022 Fornire istituzioni a livello locale per la gestione dei beni pubblici come l\u2019acqua, l\u2019energia e la sostenibilit\u00e0 ambientale attraverso forme di municipalismo dal basso.\n\u2022 Garantire trasporti e abitazioni gratuite.\nIn funzione della gestione del Commonwealth, invece, l\u2019approccio del commonfare richiede politiche capaci di: \n\u2022 Ridurre i diritti di propriet\u00e0 intellettuale e le leggi sui brevetti in favore di una maggiore libert\u00e0 di circolazione della conoscenza e aumentare la capacit\u00e0 di acquisire infrastrutture di informazione attraverso politiche industriali appropriate e innovative. Allo stesso tempo, dovrebbe essere in grado di garantire un processo educativo auto-organizzato e gratuito (Commonwealth cognitivo);\n\u2022 Garantire tutti i mezzi necessari per costruire attivit\u00e0 relazionali, sostegni ai bisogni, assicurazioni sanitarie, libero accesso a internet a discapito dei monopoli (Commonwealth riproduttivo).\nPunti critici e posizioni contrarie.\nL\u2019idea di Commonfare, pur non essendo stata apertamente criticata da studiosi e economisti, apre ad alcune questioni che necessitano di maggior approfondimento.\nIl primo punto problematico ha a che fare con l\u2019offerta pubblica di alcuni servizi sociali come la salute e l\u2019educazione. Non \u00e8 chiaro, allo stato attuale della ricerca, se essi debbano rimanere di propriet\u00e0 statale o essere enti auto-organizzati.\nIl secondo ordine di critiche ha a che fare con la proposta di reddito minimo garantito, soprattutto se incondizionato. Queste critiche si incentrano su due aspetti:\n\u2022 Rischio di una significativa diminuzione della motivazione dei cittadini al lavoro, con conseguenze imprevedibili sull\u2019economia nazionale;\n\u2022 Necessit\u00e0 di una completa ristrutturazione del sistema di tassazione, di assicurazione e di previdenza sociale, che comporterebbe una notevole spesa da parte dello Stato. \nDa un punto di vista marxista ortodosso, alcuni studiosi temono che la teoria del Commonfare possa favorire la liberalizzazione dei servizi sociali, mentre da una prospettiva liberista, il Commonfare avrebbe un impatto negativo sull\u2019efficienza del mercato libero. "}
{"id": "6171754", "revid": "1543377", "url": "https://it.wikipedia.org/wiki?curid=6171754", "title": "Volo LaMia 2933", "text": "Il volo LaMia 2933 era un volo charter in servizio fra l'aeroporto Internazionale Viru Viru in Bolivia e l'aeroporto di Rionegro-Jos\u00e9 Mar\u00eda C\u00f3rdova in Colombia.\nIl 28 novembre 2016 il quadrimotore Avro RJ 85 che operava il volo, precipitava a sud di Medell\u00edn, in Colombia, provocando la morte di 71 persone a bordo, su un totale di 77 tra passeggeri e membri dell'equipaggio. Molte delle vittime erano giocatori della squadra brasiliana di calcio della Chapecoense, in viaggio verso Medell\u00edn per disputare la finale della Coppa Sudamericana contro la squadra colombiana dell'Atl\u00e9tico Nacional.\nIl velivolo.\nIl velivolo coinvolto nell'incidente era l'Avro RJ85 con marche CP-2933, numero di linea E.2348, equipaggiato con quattro motori a turboventola Honeywell LF 507 ed entrato in servizio nel 1999 per la compagnia statunitense Mesaba Airlines. Tra il 2007 e il 2013 aveva operato per CityJet per poi essere acquistato da LaMia in quello stesso anno.\nIl volo.\nIl BAe146 era decollato dall'aeroporto internazionale di Viru Viru alle 18:18 (UTC-4) con circa un'ora di ritardo rispetto al previsto e venne autorizzato a salire fino a FL280 lungo l'aerovia UA301. Secondo il piano di volo il BAe avrebbe dovuto fare uno scalo tecnico all'Aeroporto di Cobija per fare rifornimento di carburante. Il comandante decise per\u00f2 di proseguire direttamente fino all'aeroporto di destinazione poich\u00e9, se avesse effettuato lo scalo tecnico, l'aeroporto di Rionegro sarebbe stato trovato chiuso.\nAlle 22:00 (UTC-5) a circa 20\u00a0km dall'aeroporto di Rionegro il velivolo incominciava la discesa durante la quale piloti chiedevano al controllo del traffico aereo di poter effettuare un circuito di attesa per risolvere dei problemi all'impianto elettrico. Dopo aver effettuato due giri, il BAe cominciava a perdere progressivamente quota per poi scomparire dai radar e precipitare sul fianco di una montagna a Cerro Gordo nella Municipalit\u00e0 di La Uni\u00f3n.\nI soccorsi.\nDopo l'accertamento della scomparsa del volo 2933 i soccorritori cominciarono a pattugliare l'area dell'ultimo contatto radar in condizioni di fitta nebbia e raggiunsero il relitto due ore dopo l'incidente.\nAlle 2:00 (UTC-5) uno dei sopravvissuti, Alan Ruschel, giungeva all'ospedale di La Ceja; delle sette persone ancora in vita una moriva poco dopo; su 72 passeggeri e 9 membri dell'equipaggio sopravvivevano quindi 6 persone.\nL'inchiesta.\nPer accertare le cause dell'incidente veniva nominata un'inchiesta presieduta dall'Autorit\u00e0 dell'Aviazione Civile Colombiana (CCCA) con il supporto tecnico della AAIB e della BAE Systems.\nNella mattinata del 29 Novembre il responsabile dell'inchiesta affermava che sul luogo dell'incidente non c'erano tracce di combustibile nel velivolo al momento dell'incidente e che entrambe le scatole nere erano state recuperate in buone condizioni. Da alcune evidenze raccolte nei giorni successivi all'incidente la tesi della mancanza di carburante si faceva strada nelle varie ipotesi sui motivi dell'incidente, sostenuta anche da alcune dichiarazioni in tal senso rilasciate dall'assistente di volo sopravvissuto all'incidente.\nRapporto finale.\nIl 27 Aprile 2018, gli investigatori pubblicarono il rapporto finale dell'incidente del volo LaMia 2933, indicando le seguenti cause principali:\nNel rapporto vennero citati ulteriori fattori che contribuirono alla tragedia:\nLe reazioni.\nDopo l'incidente il Presidente del Brasile Michel Temer ha proclamato tre giorni di lutto nazionale in tutto il Paese, e la Confederaci\u00f3n sudamericana de F\u00fatbol ha comunicato l'immediata sospensione di tutte le attivit\u00e0 sportive, rinviando la finale della Coppa Sudamericana a data da destinarsi, mentre la CBF ha rinviato l'ultimo turno del campionato nazionale e la finale di Coppa del Brasile. L'Atl\u00e9tico Nacional emetteva un comunicato per proporre alla CONMEBOL l'assegnazione d'ufficio del titolo di campione sudamericano alla Chapecoense, per commemorare le vittime dell'incidente.\nIl 2 dicembre il ministero dei servizi pubblici boliviani sospese il certificato di operatore aereo alla compagnia aerea LaMia che era stato rilasciato nel 2015\nIl governo boliviano decise di sospendere Cesar Varela, direttore dell'autorit\u00e0 per l'aviazione civile boliviana (DGAC) e Tito Gandarillas, presidente dell'AASANA (\"Administraci\u00f3n de Aeropuertos y Servicios Auxliares a la Navegaci\u00f3n A\u00e9rea\", equivalente boliviano dell'ENAV). Inoltre venne rimosso dal proprio incarico anche Gustavo Vargas Villegas responsabile del registro aerei della DGAC che era il figlio di uno dei fondatori della compagnia aerea.\nIl volo LaMia 2933 nei media.\nIl volo LaMia 2933 \u00e8 stato analizzato nella puntata \"La tragedia della squadra Chapecoense\" della diciannovesima stagione del documentario Indagini ad alta quota trasmesso da National Geographic Channel."}
{"id": "6171787", "revid": "380654", "url": "https://it.wikipedia.org/wiki?curid=6171787", "title": "The Good Brothers", "text": "I Good Brothers sono un Tag team di wrestling attiva dal 2013 ad Impact Wrestling (dal 2020), formata da Luke Gallows/Doc Gallows e Karl Anderson.\nIn passato hanno militato anche nella New Japan Pro-Wrestling e nella WWE.\nStoria.\nWWE (2016\u20132020).\nAlleanza con AJ Styles (2016\u20132017).\nGallows ha lottato per la WWE prima del 2016, interpretando diversi personaggi, tra cui il falso Kane, Festus e Luke Gallows come membro della Straight Edge Society prima che la WWE lo licenziasse nel 2010. Nel gennaio 2016 la WWE ha annunciato che Styles, Gallows e Anderson erano in procinto di lasciare la NJPW per passare alla WWE. Nella puntata di \"Raw\" dell'11 aprile Gallows e Anderson hanno fatto il loro debutto come tag team nella WWE quando hanno attaccato gli Usos (Jey Uso e Jimmy Uso).\nNella successive puntate di \"Raw\" la WWE ha iniziato a piantare i semi per una possibile alleanza tra i tre ex membri del Bullet Club, quando Gallows e Anderson (entrambi \"heel\", ossia i \"cattivi\") \u2013 dopo essersi riuniti nel retroscena durante un'intervista ad AJ Styles (che invece era \"face\", ossia interpretava un personaggio \"buono\") \u2013 hanno attaccato sul ring il suo rivale Roman Reigns (che avrebbe affrontato per il WWE World Heavyweight Championship a Payback), ma Styles non sembrava aver apprezzato l'aiuto da parte di Gallows e Anderson, che hanno lottato insieme per la prima volta nella WWE durante la puntata di \"Raw\" del 25 aprile in cui hanno sconfitto gli Usos. Gallows e Anderson hanno continuato a dare segni di aver riformato un'alleanza con Styles, che hanno aiutato nel fronteggiare Reigns e gli Usos, incluso a Payback, dove per\u00f2 Styles non \u00e8 riuscito a conquistare il WWE World Heavyweight Championship. Tutto ci\u00f2 ha portato a una faida tra il trio di Styles, Gallows e Anderson e quello di Reigns e gli Usos: dopo che il trio di Styles ha sconfitto quello di Reigns nella puntata di \"Raw\" del 2 maggio Gallows e Anderson volevano che Styles colpisse Reigns con una sedia, ma questi ha rifiutato, portando gli stessi Usos ad attaccarlo con la sedia, prima che Styles riuscisse ad avere la meglio, venendo per\u00f2 furiosamente attaccato da Reigns dopo aver visto Styles colpire gli Usos con la sedia. Styles, Gallows e Anderson ha sub\u00ecto la loro prima sconfitta come trio nella WWE durante la puntata di \"SmackDown\" del 5 maggio in cui Reigns ha ottenuto lo schienamento vincente ai danni di Anderson. Nella puntata di \"Raw\" del 9 maggio Styles, Gallows e Anderson sono stati nominati con il nome di The Club e hanno nuovamente affrontato Reigns e gli Usos, questa volta in un six-man elimination tag team match che li ha visti perdere per squalifica. Gallows e Anderson hanno affrontato gli Usos nella puntata di \"SmackDown\" del 12 maggio e hanno perso il match per squalifica, ma hanno avuto la meglio in una rissa al termine del match senza che Styles o Reigns intervenissero. Nella puntata di \"Raw\" del 16 maggio Gallows e Anderson hanno sub\u00ecto la loro prima sconfitta per schienamento come tag team quando gli Usos li hanno sconfitti, ottenendo tuttavia la loro rivincita a Extreme Rules, dove Gallows e Anderson hanno sconfitto gli Usos in un tornado tag team match, mentre Styles ha perso l'Extreme Rules match contro Reigns. La sera seguente a \"Raw\" Styles ha detto a Gallows e Anderson che dovrebbero andare ognuno per conto proprio e rimanere amici, ma Gallows e Anderson hanno rifiutato e apparentemente concluso la loro alleanza con Styles.\nNella puntata di \"Raw\" del 30 maggio Styles ha avuto un confronto verbale con il rientrante John Cena, ma i due sono stati interrotti da Gallows e Anderson: Styles, che sembrava essere dalla parte di Cena, lo ha invece attaccato alle spalle furiosamente, diventando ufficialmente heel e riformando il Club. Ci\u00f2 ha portato a un match tra Styles e Cena a Money in the Bank, mentre Gallows e Anderson hanno mostrato il loro interesse per il WWE Tag Team Championship, che per\u00f2 non sono riusciti a conquistare contro i campioni del New Day (Big E, Kofi Kingston e Xavier Woods), i Vaudevillains (Aiden English e Simon Gotch) e di Enzo e Big Cass in un Fatal 4-way tag team match, mentre Styles \u00e8 riuscito a sconfiggere Cena in un match singolo grazie all'aiuto di Gallows e Anderson. Il Club avrebbe continuato ad attaccare Cena nelle settimane seguenti fino alla puntata di \"Raw\" del 4 luglio, quando Enzo Amore e Big Cass sono intervenuti per aiutare Cena, portando i sei ad affrontarsi a Battleground, dove il Club \u00e8 stato sconfitto quando Cena ha schienato Styles in quella che \u00e8 stata la loro ultima sera come trio: infatti durante il \"draft\" Styles \u00e8 stato scelto da \"SmackDown\", mentre Gallows e Anderson sono passati a \"Raw\". Tuttavia il 21 luglio Styles ha affermato sul proprio profilo Twitter che il Club non si era sciolto, bens\u00ec che si stava \"espandendo\", lasciando intendere che il Club sarebbe rimasto attivo in entrambi gli show.\nL'ultima (momentanea) apparizione del Club \u00e8 stata il 24 luglio a Battleground, quando \u00e8 stato sconfitto da John Cena, Enzo Amore e Big Cass in un Six-man tag team match.\nUna volta trasferiti nei rispettivi \"roster\", Gallows e Anderson hanno ripreso la faida col New Day, per cercare di conquistare il WWE Tag Team Championship detenuto dai tre. Nella puntata di \"Raw\" del 1\u00ba agosto Big E e Kingston hanno trionfato su Karl Anderson e Luke Gallows in un match non titolato ma, nel post match, i due avversari hanno brutalmente attaccato Big E, infortunandolo all'inguine (\"kayfabe\"). Nella successiva puntata di \"Raw\" dell'8 agosto \u00e8 stato annunciato che Kingston e Woods, privi dell'infortunato Big E, avrebbero dovuto affrontare Anderson e Gallows a SummerSlam con in palio il WWE Tag Team Championship. Nella puntata di \"Raw\" del 15 agosto Gallows e Anderson hanno sconfitto facilmente i Golden Truth (Goldust e R-Truth). Il 21 agosto, a SummerSlam, Gallows e Anderson hanno affrontato Kofi Kingston e Xavier Woods (Big E era stato infortunato da Anderson e Gallows nella puntata di \"Raw\" del 1\u00ba agosto) per il WWE Tag Team Championship ma l'incontro \u00e8 terminato con la squalifica di Kingston e Woods a causa dell'intervento di Big E ai danni degli avversari, facendo s\u00ec che il New Day mantenesse comunque le cinture. Il 25 settembre a Clash of Champions Gallows e Anderson hanno tentato di conquistare il WWE Raw Tag Team Championship contro il Big E e Kofi Kingston del New Day ma sono stati sconfitti. La scena si \u00e8 ripetuta anche la sera dopo a \"Raw\", quando Big E e Kingston hanno nuovamente difeso con successo i titoli contro Anderson e Gallows. Nella puntata di \"Raw\" del 3 ottobre Gallows e Anderson hanno sconfitto i Golden Truth per la seconda volta. Il 30 ottobre, a Hell in a Cell, Gallows e Anderson hanno sconfitto Enzo Amore e Big Cass. Il 20 novembre, a Survivor Series, Gallows e Anderson hanno preso parte ad un 10-on-10 Traditional Survivor Series Tag Team Elimination match come membri del \"Team Raw\" che ha sconfitto il \"Team SmackDown\" (anche se sono stati eliminati dai WWE SmackDown Tag Team Champions Heath Slater e Rhyno). Nella puntata di \"Raw\" del 21 novembre Gallows e Anderson hanno sconfitto i Golden Truth per la terza volta, ottenendo cos\u00ec un altro match titolato contro il New Day per la settimana dopo. Nella puntata di \"Raw\" del 28 novembre, per\u00f2, Gallows e Anderson sono stati sconfitti da Big E e Xavier Woods del New Day, fallendo l'assalto ai titoli di coppia. Nella puntata di \"Raw\" del 5 dicembre Gallows e Anderson hanno affrontato Cesaro e Sheamus per determinare i contendenti n\u00b01 al WWE Raw Tag Team Championship ma il match \u00e8 terminato in doppia squalifica causa dell'intervento del New Day. Nella puntata di \"Raw\" del 12 dicembre Gallows e Anderson hanno affrontato Big E e Kofi Kingston del New Day e Cesaro e Sheamus in un Triple Threat Tag Team match per il WWE Raw Tag Team Championship ma sono stati sconfitti; Kingston ha schienato Anderson dopo che questi era stato colpito dal \"Brogue Kick\" di Sheamus, mentre Big E ha tenuto bloccato Cesaro. Il 14 dicembre, a Tribute to the Troops, Gallows e Anderson hanno partecipato ad un Fatal 4-Way Tag Team match che includeva anche Cesaro e Sheamus, i Golden Truth e gli Shining Stars (Primo e Epico) per determinare i contendenti n\u00b01 al WWE Raw Tag Team Championship del New Day per ma il match \u00e8 stato vinto da Cesaro e Sheamus. Nella puntata di \"Raw\" del 19 dicembre Gallows, Anderson e gli Shining Stars sono stati sconfitti da Cesaro, Sheamus, Big E e Kofi Kingston. Nella puntata di \"Raw\" del 26 dicembre Gallows e Anderson hanno sconfitto i Golden Truth.\nNella puntata di \"Raw\" del 16 gennaio 2017 Gallows e Anderson hanno sconfitto Cesaro e Sheamus per squalifica ma questi hanno comunque mantenuto il WWE Raw Tag Team Championship; in realt\u00e0 Gallows e Anderson erano riusciti a vincere l'incontro schienando Cesaro dopo la \"Magic Killer\", con lo schienamento convalidato da un secondo arbitro, tuttavia il primo arbitro, che era stato colpito precedentemente da Sheamus, ha revocato il tutto assegnando si la vittoria a Gallows e Anderson ma per squalifica (e senza dunque il cambio di titolo). Il 29 gennaio, nel \"Kick-off\" della Royal Rumble, Gallows e Anderson hanno sconfitto Cesaro e Sheamus diventando per la prima volta WWE Raw Tag Team Champions in un incontro diretto da due arbitri. Nella puntata di \"Raw\" del 6 febbraio Gallows e Anderson hanno difeso con successo i titoli contro Cesaro e Sheamus seppur per squalifica a causa dell'intervento di Big Cass ai danni di Anderson. Il 5 marzo, a Fastlane, Gallows e Anderson hanno difeso con successo i titoli contro Enzo Amore e Big Cass. Nella puntata di \"Raw\" del 6 marzo Gallows e Anderson hanno difeso con successo i titoli contro Enzo Amore e Big Cass seppur per squalifica a causa dell'intervento di Cesaro e Sheamus. Nella puntata di \"Raw\" del 20 marzo Gallows, Anderson, Enzo Amore e Big Cass sono stati sconfitti da Cesaro e Sheamus in un 4-on-2 Handicap match dove, qualora i due avessero perso, avrebbero dovuto rinunciare al loro incontro titolato di WrestleMania 33 per il WWE Raw Tag Team Championship. Il 2 aprile, a WrestleMania, Gallows e Anderson hanno perso il WWE Raw Tag Team Championship a favore dei rientranti Hardy Boyz (Jeff Hardy e Matt Hardy) dopo 63 giorni di regno in un Fatal 4-Way Ladder Match che includeva anche Cesaro e Sheamus e Enzo Amore e Big Cass.\nAlleanza con Finn B\u00e1lor (2017\u20132018).\nNella puntata di \"Raw\" del 3 aprile Gallows e Anderson hanno affrontato gli Hardy Boyz (Jeff Hardy e Matt Hardy) per il WWE Raw Tag Team Championship ma sono stati sconfitti. Nella puntata di \"Raw\" del 10 aprile Gallows, Anderson e gli Shining Stars (Primo e Epico) sono stati sconfitti da Cesaro, Sheamus e gli Hardy Boyz. Nella puntata di \"Raw\" del 17 aprile Gallows e Anderson hanno sconfitto Enzo Amore e Big Cass. Nella puntata di \"Raw\" del 24 aprile Gallows, Anderson e Samoa Joe sono stati sconfitti da Big Cass, Finn B\u00e1lor e Seth Rollins. Il 30 aprile, nel \"Kick-off\" di Payback, Gallows e Anderson sono stati sconfitti da Enzo Amore e Big Cass. Nella puntata di \"Raw\" dell'8 maggio Gallows e Anderson hanno partecipato ad un Tag Team Turmoil match per determinare i contendenti n\u00b01 al WWE Raw Tag Team Championship degli Hardy Boyz ma sono stati eliminati da Cesaro e Sheamus. Nella puntata di \"Raw\" del 5 giugno Gallows e Anderson sono stati sconfitti da Enzo Amore e Big Show. Nella puntata di \"Raw\" del 12 giugno Gallows e Anderson hanno sconfitto Enzo Amore e Big Cass. Nella puntata di \"Raw\" del 19 giugno Gallows e Anderson sono stati sconfitti dagli Hardy Boyz. Nella puntata di \"Main Event\" del 30 giugno Gallows e Anderson sono stati sconfitti dai Revival (Dash Wilder e Scott Dawson). Nella puntata di \"Raw\" del 10 luglio Gallows e Anderson hanno sconfitto gli Hardy Boyz. Nella puntata di \"Main Event\" del 21 luglio Gallows e Anderson hanno sconfitto Heath Slater e Rhyno. Nella puntata di \"Raw\" del 24 luglio Gallows e Anderson sono stati sconfitti dai Revival. Nella puntata di \"Raw\" del 31 luglio Gallows e Anderson sono stati sconfitti dagli Hardy Boyz. Nella puntata di \"Raw\" del 7 agosto Gallows e Anderson hanno sconfitto Big Show e Enzo Amore. Nella puntata di \"Raw\" del 28 agosto Gallows e Anderson hanno partecipato ad una Battle Royal per determinare il contendente n\u00b01 all'Intercontinental Championship di The Miz ma sono stati eliminati da Matt Hardy. Quella stessa sera, inoltre, Gallows e Anderson sono stati sconfitti da John Cena e Roman Reigns. Nella puntata di \"Raw\" del 4 settembre Gallows e Anderson sono stati sconfitti dai WWE Raw Tag Team Champions Dean Ambrose e Seth Rollins in un match non titolato. Nella puntata di \"Raw\" dell'11 settembre Gallows, Anderson, Cesaro e Sheamus sono stati sconfitti da Dean Ambrose, Seth Rollins e gli Hardy Boyz. Nella puntata di \"Raw\" del 18 settembre Gallows e Anderson hanno partecipato ad un Triple Threat match non titolato che includeva anche i WWE Raw Tag Team Champions Dean Ambrose e Seth Rollins e Cesaro e Sheamus ma il match \u00e8 stato vinto da questi ultimi. Nella puntata di \"Raw\" del 2 ottobre Gallows e Anderson hanno sconfitto Jason Jordan e Matt Hardy. Nella puntata di \"Raw\" del 16 ottobre Gallows, Anderson e Elias sono stati sconfitti da Apollo Crews, Jason Jordan e Titus O'Neil. Nella puntata di \"Main Event\" del 27 ottobre Gallows e Anderson hanno sconfitto Apollo Crews e Titus O'Neil. Nella puntata di \"Raw\" del 30 ottobre Gallows e Anderson sono stati sconfitti da Heath Slater e Rhyno in un All Hallows' Eve Trick or Street Fight. Nella puntata di \"Main Event\" del 10 novembre Gallows e Anderson hanno sconfitto Heath Slater e Rhyno. Nella puntata di \"Raw\" del 13 novembre Gallows e Anderson sono stati sconfitti da Finn B\u00e1lor e Samoa Joe. Nella puntata di \"Main Event\" del 6 dicembre Gallows e Anderson hanno sconfitto Heath Slater e Rhyno.\nNella puntata di \"Raw\" del 1\u00ba gennaio 2018 Finn B\u00e1lor ha riformato il B\u00e1lor Club assieme a Luke Gallows e Karl Anderson ed effettuato un turn face e i tre hanno sconfitto Bo Dallas, Curtis Axel ed Elias. Nella puntata di \"Raw\" dell'8 gennaio B\u00e1lor, Gallows e Anderson hanno sconfitto l'Intercontinental Champion Roman Reigns e i WWE Raw Tag Team Champions Jason Jordan e Seth Rollins. Nella puntata speciale di \"Raw 25th Anniversary\" del 22 gennaio Gallows e Anderson hanno sconfitto i The Revival (Dash Wilder e Scott Dawson). Il 28 gennaio, nel \"Kick-off\" della Royal Rumble, Gallows e Anderson sono stati sconfitti dai Revival. Nella puntata di \"Raw\" del 12 febbraio Gallows e Anderson sono stati nuovamente sconfitti dai Revival. Il 25 febbraio, nel \"Kick-off\" di Elimination Chamber, Gallows e Anderson hanno sconfitto il Miztourage (Bo Dallas e Curtis Axel). Nella puntata di \"Raw\" del 12 marzo Gallows e Anderson hanno partecipato ad una Battle Royal per determinare i contendenti n\u00b01 al WWE Raw Tag Team Championship di Cesaro e Sheamus ma sono stati eliminati da Braun Strowman. Nella puntata di \"Raw\" del 19 marzo B\u00e1lor, Gallows e Anderson hanno sconfitto The Miz e il Miztourage. Nella puntata di \"Raw\" del 26 marzo Gallows e Anderson hanno sconfitto il Miztourage. L'8 aprile, nel \"Kick-off\" di WrestleMania 34, Gallows e Anderson hanno partecipato all'annuale Andr\u00e9 the Giant Memorial Battle Royal ma sono stati eliminati da Chad Gable e Titus O'Neil. Nella puntata di \"Raw\" del 9 aprile Gallows e Anderson sono stati sconfitti dai Revival.\nVarie faide (2018\u20132019).\nCon lo \"Shake-up\" del 17 aprile Gallows e Anderson sono stati trasferiti nel roster di \"SmackDown\". Nella puntata di \"SmackDown\" del 24 aprile Gallows, Anderson e il WWE Champion AJ Styles sono stati sconfitti da Shinsuke Nakamura e i Rusev Day (Aiden English e Rusev). Nella puntata di \"SmackDown\" del 22 maggio Anderson e Gallows hanno sconfitto gli Usos (Jey Uso e Jimmy Uso), diventando i contendenti n\u00b01 allo SmackDown Tag Team Championship dei Bludgeon Brothers (Harper e Rowan) a Money in the Bank. Il 17 giugno, nel \"Kick-off\" di Money in the Bank, Anderson e Gallows hanno affrontato i Bludgeon Brothers per lo SmackDown Tag Team Championship ma sono stati sconfitti. Nella puntata di \"SmackDown\" del 19 giugno Gallows e Anderson hanno affrontato nuovamente il Bludgeon Brothers per lo SmackDown Tag Team Championship ma sono stati sconfitti.\nReunion con AJ Styles (2019\u20132020).\nIl 29 aprile 2019 Gallows e Anderson sono passati al roster di \"Raw\"; quella stessa sera, i due sono stati sconfitti dagli Usos. Nella puntata di \"Raw\" del 17 giugno Gallows a Anderson sono stati sconfitti nuovamente dagli Usos. Nella puntata di \"Raw\" del 1\u00ba luglio il Club \u00e8 stato riformato dopo che AJ Styles ha attaccato lo United States Champion Ricochet insieme a Gallows e Anderson, sotto stavolta il nome The O.C. Nella puntata di \"Raw\" del 15 luglio il Club ha sconfitto i Lucha House Party (Gran Metalik, Kalisto e Lince Dorado). Nella puntata di \"Raw\" del 29 luglio Gallows e Anderson hanno riconquistato il Raw Tag Team Championship per la seconda volta sconfiggendo i Revival (Dash Wilder e Scott Dawson) in un Triple Threat match che comprendeva anche gli Usos.\nIl 15 aprile 2020 sia Gallows che Anderson sono stati licenziaiti."}
{"id": "6171794", "revid": "287204", "url": "https://it.wikipedia.org/wiki?curid=6171794", "title": "Verazide", "text": "La verazide \u00e8 un chemioterapico derivato dall'isoniazide ad attivit\u00e0 antitubercolare analoga, utilizzato specialmente nel trattamento della tubercolosi polmonare primaria.\nSi presenta come una polvere giallo pallido, quasi insolubile in acqua, poco solubile negli alcoli a freddo, pi\u00f9 solubile negli alcoli a caldo. \u00c8 solubile in acetone. \nPu\u00f2 causare dolori gastrici, talora manifestazioni allergiche. Dosi troppo elevate possono causare vertigini, sonnolenza, cefalea, dolori alle estremit\u00e0, costipazione, disuria. \nControindicato nelle nefropatie ed epatopatie gravi. \n\u00c8 somministrato per via orale alla dose di 100-150 mg 3-5 volte al giorno. \nReazioni di identificazione in laboratorio: in etanolo si ha un massimo di assorbimento a 330 nm. La soluzione acetonica si presenta di colore arancione. \nTitolazione in ambiente non acquoso: si aggiungono a 0,500 g di prodotto 30 cc di acido acetico glaciale; dopo 10' di agitazione si aggiungono 5 cc di anidride acetica e si titola con una soluzione di HClO4 N/10 in acido acetico fino a colorazione verde persistente (indicatore: soluzione acetica all'1% di violetto di metile). 1 ml di HClO4 corrisponde a 28,53 mg di C15H15N3O3. "}
{"id": "6171797", "revid": "232551", "url": "https://it.wikipedia.org/wiki?curid=6171797", "title": "Monte San Giuliano (Caltanissetta)", "text": "Il monte San Giuliano \u00e8 una montagna della Sicilia centrale alta 727\u00a0, sul cui versante meridionale si sviluppa la citt\u00e0 di Caltanissetta.\nArcheologia.\nAlcune statuette di terracotta e di ceramica ritrovate sul monte indicano che nel II millennio a.C. vi sorgeva un santuario della cultura di Castelluccio condiviso tra tutti i villaggi della zona. Le statuette, dipinte di nero e rosso, presentano una grande precisione nella rappresentazione di alcune parti del corpo umano, tra cui gli organi genitali, la rotula e il ponte del piede; secondo quanto constatato da Piero Orlandini, esse sono l'unico esempio di plastica della \"facies\" castellucciana, e presentano analogie con altre civilt\u00e0 mediterranee coeve.\nSono inoltre stati ritrovati i resti di un abitato indigeno del VII secolo a.C. che sub\u00ec l'influenza della cultura greca, come testimoniano i resti di ceramiche corinzie e di alcuni vasi geometrici riferibili alla citt\u00e0 greca di Gela.\nMonumento al Redentore.\nSulla sommit\u00e0 del monte si trova il monumento al Redentore, eretto nel 1900 su progetto di Ernesto Basile, a cui \u00e8 dedicata la piazza antistante. Si tratta di uno dei diciotto monumenti dedicati al Redentore costruiti in tutta italia in occasione del Giubileo del 1900, e il monte San Giuliano, per la sua posizione centrale e per l'ampia visibilit\u00e0 di cui gode, venne scelto quale sede siciliana.\nPer il panorama di cui si pu\u00f2 godere e per le temperature pi\u00f9 basse rispetto alla citt\u00e0, il \"Redentore\"\u00a0\u2013 cos\u00ec viene chiamato localmente il monte San Giuliano\u00a0\u2013 \u00e8 diventato un punto di ritrovo dei nisseni soprattutto nelle sere d'estate."}
{"id": "6171806", "revid": "1543377", "url": "https://it.wikipedia.org/wiki?curid=6171806", "title": "Fibula celtica", "text": "La Fibula celtica \u00e8 una particolare tipologia di fibula utilizzata dalle popolazioni celtiche per assicurare al corpo capi di vestiario (fond. il mantello). I manufatti di questo tipo sono solitamente datati ai primi secoli dell'Alto Medioevo e prodotti nelle Isole britanniche. Sono caratterizzati dalla presenza di un lungo spillo assicurato a un anello.\nSe ne distinguono tre tipologie:\nInizialmente un semplice elemento metallico di supporto nel vestiario dei Celti, il cui utilizzo data alla prima et\u00e0 del ferro, le fibule divennero veri e propri oggetti di oreficeria tra l'VIII e il X secolo. Manufatti preziosissimi vennero in quel periodo prodotti per le \"\u00e9lite\" gaeliche dominanti in Scozia e Irlanda, costituendosi quale parte fondamentale dell'arte celtica altomedievale e, specificatamente, della cosiddetta arte insulare.\nStoria.\nOrigini.\nNel III-IV secolo si diffonde (presumibilmente nella Britannia sud-occidentale e in Galles, stando ai ritrovamenti) una tipologia di fibula \"penannular\" con estremit\u00e0 apicali dell'anello di dimensioni accentuate e decorate da motivi zoomorfi, con o senza teste umane, e smalto. Il modello scompare dalla Britannia nel V secolo ma viene ripreso in Irlanda nel VI-VII secolo e sviluppato: le estremit\u00e0 si ingrossano, perdurano le decorazioni zoomorfe con aggiunte astratte e allo smalto si affiancano tarsie in vetro. La lunghezza dello spillo aumenta sino a divenire quasi il doppio del diametro dell'anello. Parallelamente ai gaeli d'Irlanda, anche i gaeli scozzesi e i Pitti sviluppano le \"penannular\" ricorrendo per\u00f2 a stilemi decorativi comuni al resto della locale produzione orafa (es. reliquiari cristiani).\nEt\u00e0 d'oro.\nPoco dopo il 700, iniziarono a essere prodotte nelle isole britanniche grandi fibule in metalli preziosi ornate di gemme: manufatti di fattura pregiatissima, espressione delle mature capacit\u00e0 orafe di artisti, destinate alle \"\u00e9lite\" celtiche. In Irlanda, fibule di quest'altissima qualit\u00e0 vennero prodotte per due secoli, mentre i Pitti le realizzarono \"dalla met\u00e0 dell'ottavo al principio del nono secolo\". La parentesi temporale ristretta della produzione scozzese comport\u00f2 la realizzazione di manufatti pi\u00f9 standardizzati, seppur sempre di fattura squisita, rispetto all'estro della produzione irlandese. Si ritiene che all'origine di questa nuova, spettacolare produzione di grandi fibule riccamente decorate abbia concorso la \"contaminatio\" artistica veicolata dagli spostamenti dei monaci irlandesi sul continente, interessato nel medesimo periodo alla estrosa produzione orafa delle corti romano-barbariche."}
{"id": "6171809", "revid": "375960", "url": "https://it.wikipedia.org/wiki?curid=6171809", "title": "Penannular", "text": ""}
{"id": "6171836", "revid": "729019", "url": "https://it.wikipedia.org/wiki?curid=6171836", "title": "Palazzo del Coudenberg", "text": "Il castello e in seguito palazzo del Coudenberg (in francese \"Palais du Coudenberg\"; in fiammingo \"Paleis op de Koudenberg\"), era un palazzo situato nel centro del Quartier de la Cour a Bruxelles che, per circa 700 anni, fu la sede dei conti, duchi, arciduchi, re, imperatori e governatori che, tra il XII e il XVIII secolo, dominarono il Ducato di Brabante e su tutti o parte dei grandi Paesi Bassi.\nIl palazzo fu completamente distrutto da un incendio accidentale che scoppi\u00f2 nella notte fra il 3 e il 4 febbraio 1731.\nOggi dell'edificio rimangono solo le parti sotterranee. Dopo molti anni di scavi, le vestigia archeologiche del palazzo sono state rese visitabili. Il castello fa parte della rete delle residenze reali europee.\nStoria.\nNon \u00e8 nota la data esatta nella quale i conti di Lovanio edificarono il primo castello del Coudenberg. Solitamente, si ritiene che la costruzione fosse avvenuta verso la met\u00e0 dell'XI secolo: nel 1047, il trasferimento, voluto dal conte Lamberto II Balderico, delle reliquie di santa Gudula dalla chiesa di Saint-G\u00e9ry alla chiesa che poi divenne la concattedrale di San Michele e Santa Gudula corrispose senza dubbio allo spostamento della sede del potere comitale dalla parte bassa alla parte alta della citt\u00e0. L'esistenza del castello \u00e8 comunque certa nel XII secolo.\nLa citt\u00e0 e il castello che la domina crebbero d'importanza a partire dal 1183, anno di creazione del Ducato di Brabante.\nNel 1356, n\u00e9 il castello n\u00e9 la cinta fortificata impedirono al conte Luigi II di Fiandra di impadronirsi della citt\u00e0, n\u00e9 tantomeno impedirono la successiva rivolta guidata da \u00c9verard t'Serclaes per scacciare le truppe di Luigi II.\nDopo questo episodio, sotto il governo dei duchi Giovanna e Venceslao, fu intrapresa la costruzione della seconda cinta muraria di Bruxelles, che includeva nel territorio della citt\u00e0 i campi e le zone edificate esterne alla prima cinta.\nIl castello ducale, che si trov\u00f2 cos\u00ec lontano dalla nuova cinta muraria, perse la sua funzione difensiva e inizi\u00f2 un processo che progressivamente lo trasform\u00f2 in palazzo residenziale.\nI duchi ingrandirono gli appartamenti e riorganizzarono le sale cerimoniali, creando anche un parco.\nNel 1430, il Ducato di brabante fu annesso al Ducato di Borgogna e il palazzo doveva riflettere il notevole potere di questa sede; fu cos\u00ec sottoposto a numerose modifiche.\nFilippo il Buono aggiunse nuove ali al palazzo, abbell\u00ec il parco e, soprattutto, fece costruire a spese della citt\u00e0 l'\"Aula Magna\", la grande sala delle cerimonie del palazzo del Coudenberg in cui, nel 1465, si riunirono per la prima volta gli \"\u00c9tats G\u00e9n\u00e9raux\" (Stati Generali) formati da delegati della borghesia, del clero e della nobilt\u00e0 dei Paesi Bassi borgognoni. Nel corso dei secoli successivi vi si tennero molte cerimonie e avvenimenti.\nSempre in questa sala, nel 1515, Carlo d'Asburgo, erede del Ducato di Borgogna e futuro imperatore con il nome di Carlo V, fu emancipato.\nE sempre in questo luogo, quarant'anni pi\u00f9 tardi, egli abdic\u00f2 in favore di suo figlio, il re Filippo II di Spagna.\nDurante il suo regno, Carlo V svilupp\u00f2 la piazza delle vasche di fronte al palazzo, fece costruire gallerie e sale di stile rinascimentale e fece edificare la \"Grande chapelle\", in stile tardogotico, in memoria dei suoi genitori, Filippo il Bello e Giovanna di Castiglia.\nNel palazzo era conservato anche il tesoro dell'Ordine del Toson d'oro.\nNel XVII secolo, sotto il regno dei sovrani dei Paesi Bassi spagnoli, vi stabilirono la loro corte gli arciduchi Alberto e Isabella (dal 1598 al 1633), periodo in cui il palazzo pot\u00e9 beneficiare degli ultimi interventi importanti di miglioramento.\nGli arciduchi diedero nuovo splendore al palazzo, trasformarono gli edifici e riqualificarono gli appartamenti e i giardini.\nLa via che costeggiava l'\"Aula Magna\" e la cappella fu prolungata in direzione della collegiata dei santi Michele e Gudula, chiesa che poi divenne la futura cattedrale, e prese il nome di \"rue Isabelle\".\nGrandi amanti dell'arte, essi fecero giungere alla loro corte i pi\u00f9 grandi artisti dell'epoca, tra i quali Jan Brueghel e Rubens, le cui opere decorano il palazzo.\nDi questo periodo per Bruxelles rimane l'immagine di un'epoca di pace, di prosperit\u00e0, di fervore intellettuale e artistico superiore a quello delle altre citt\u00e0 europee.\nNel 1731, Bruxelles entr\u00f2 a far parte dei Paesi Bassi austriaci e l'arciduchessa Maria Elisabetta d'Asburgo, sorella dell'imperatore Carlo VI, ne fu la governatrice.\nNella notte tra il 3 e il 4 febbraio, un incendio scoppi\u00f2 nei suoi appartamenti e l'arciduchessa riusc\u00ec a scappare. Nella confusione, per\u00f2, l'incendio si estese rapidamente al resto del palazzo, mentre il gelo rendeva difficile l'approvvigionamento dell'acqua e i mezzi antincendio erano totalmente inadeguati.\nAl mattino, l'incendio aveva fatto alcune vittime, il palazzo era in rovina e con esso andarono perduti numerosi capolavori e buona parte degli archivi.\nLa cappella, le scuderie, la biblioteca, la casa dei paggi e la vener\u00eca furono risparmiate e continuarono a essere utilizzate.\nDell'Aula Magna, rimasero in piedi solo gli alti muri.\nLa corte fu alloggiata altrove, mancando le finanze per la ricostruzione del palazzo.\nPer oltre quarant'anni, le rovine del palazzo furono lasciate nel loro stato, tanto da essere chiamate \"la Cour br\u00fbl\u00e9e\" (la Corte bruciata).\nSolamente nel 1774, sotto la reggenza del governatore Carlo Alessandro di Lorena, fu deciso di demolire i ruderi e di riedificare il quartiere.\nAnche la cappella fu distrutta, per il fatto che il suo stile gotico non corrispondeva pi\u00f9 al gusto dell'epoca.\nSui resti di questo magnifico palazzo fu edificato il quartiere della place Royale, mentre il posto degli antichi giardini fu occupato dal parco di Bruxelles (\"Parc de Bruxelles\").\nDescrizione del Palazzo al momento del suo massimo splendore (XVII secolo).\nNel 1649, Jan Jansz van de Velde raffigur\u00f2 il palazzo del Coudenberg in un'incisione che lo mostrava visto a volo d'uccello (si veda l'immagine a fianco).\nIn questa incisione, sulla sinistra \u00e8 raffigurata la \"place des Bailles\" (piazza delle vasche), realizzata sotto il regno di Carlo V: la balaustrata che circondava la piazza pubblica comprendeva una serie di pilastri sormontati da statue di sovrani realizzate da Jan Borreman.\nLa piazza occupava la met\u00e0 meridionale dell'attuale Place Royal.\nIn primo piano, si vede l'antica chiesa di Saint-Jacques-sur-Coudenberg, distrutta nel XVIII secolo e ragionevolmente ricostruita nel medesimo luogo, ma orientata verso la piazza.\nAlcune carrozze attraversano il portale che, posto alla base della \"tour de l'horloge\" del XVII secolo, permetteva l'accesso alla \"cour int\u00e9rieure\" (cortile interno) del Palazzo."}
{"id": "6171841", "revid": "154639", "url": "https://it.wikipedia.org/wiki?curid=6171841", "title": "MUL.APIN", "text": "MUL.APIN \u00e8 il pi\u00f9 importante compendio astronomico/astrologico scritto in Mesopotamia. L'opera prende nome dal suo \"incipit\", che indica il nome della prima costellazione elencata (= \"stella dell'Aratro\"; infatti: mul=stella e apin=aratro in lingua sumera), corrispondente probabilmente al Triangulum con l'aggiunta di Gamma Andromedae.\nElaborazione e trasmissione del testo.\nLa composizione del MUL.APIN \u00e8 solitamente attribuita circa all'anno 1000 a.C. o comunque all'epoca neo-assira, cio\u00e8 ai primi secoli del I millennio a.C. Secondo alcuni studiosi, tuttavia, esso conterrebbe dati del millennio precedente, se non ancora pi\u00f9 antichi. Analizzando, infatti, le date annuali di levata e tramonto eliaco delle stelle riportate dal MUL.APIN, la sua redazione potrebbe essere attribuita all'anno 1370\u00b1100 a.C.\n. Basandosi, invece, sulle posizioni dei pianeti parte del MUL.APIN pu\u00f2 essere datata al giugno 1296 a.C. (altre parti, per\u00f2, risalirebbero al dicembre 2048 a.C.).\nIl MUL.APIN ci \u00e8 giunto in numerose copie su due tavolette d'argilla. Si trattava, quindi, di un testo culturalmente importante e perci\u00f2 molto diffuso. La copia pi\u00f9 antica \u00e8 del 686 a.C. e la pi\u00f9 recente del 300 a.C. circa.\nLe ultime righe sembrano indicare che il testo proseguisse con una terza tavoletta, oggi perduta, di contenuto principalmente astrologico.\nContenuto.\nSecondo alcuni studiosi, fra cui David Brown, il testo descrive deliberatamente un cosmo idealizzato, da cui le osservazioni reali si discostano inevitabilmente. L'ampiezza dello scostamento poteva essere materiale per valutazioni astrologiche. Per questo motivo l'anno era considerato di 360 giorni, composto di 12 mesi di 30 giorni ciascuno, ed era suddiviso in parti uguali da equinozi (che cadevano il giorno 15 del I e VII mese) e da solstizi (il 15 del IV e X mese). Il MUL.APIN nomina 66 stelle/costellazioni (non \u00e8 sempre chiaro quale significato debba essere inteso) assegnate alle principali divinit\u00e0 del pantheon mesopotamico e ripartite in tre \"sentieri\":\nQuesti \"sentieri\" sono porzioni orientali dell'orizzonte, entro cui all'alba nel corso dell'anno si vedono sorgere le costellazioni assegnate al sentiero stesso (levata eliaca). Ogni costellazione corrisponde a un mese dell'anno lunare, ma ci\u00f2 \u00e8 causa di imprecisione perch\u00e9 i mesi lunari hanno una collocazione variabile entro l'anno solare e perci\u00f2 la data lunare di levata eliaca di una stella \u00e8 leggermente diversa da un anno all'altro. Secondo il MUL.APIN il Sole resta per un quarto dell'anno in un sentiero e poi passa in quello adiacente. Applicando questa definizione le stelle del sentiero di Enlil dovrebbero essere quelle a nord di circa +17\u00b0 di declinazione, mentre il sentiero di Ea comprenderebbe tutte le stelle a sud di circa \u221217\u00b0 di declinazione. Il sentiero di Anu, che si trova tra questi due, dovrebbe contenere stelle intermedie, poste su entrambi i lati dell'equatore celeste."}
{"id": "6171843", "revid": "531291", "url": "https://it.wikipedia.org/wiki?curid=6171843", "title": "Antico palazzo del Coudenberg", "text": ""}
{"id": "6171845", "revid": "54193", "url": "https://it.wikipedia.org/wiki?curid=6171845", "title": "Supercalcolatori", "text": ""}
{"id": "6171846", "revid": "54193", "url": "https://it.wikipedia.org/wiki?curid=6171846", "title": "Supercalcolatore", "text": ""}
{"id": "6171848", "revid": "224230", "url": "https://it.wikipedia.org/wiki?curid=6171848", "title": "Politburo", "text": ""}
{"id": "6171851", "revid": "1272592", "url": "https://it.wikipedia.org/wiki?curid=6171851", "title": "Associazione Calcio Montichiari 2004-2005", "text": "Questa voce raccoglie le informazioni riguardanti l'Associazione Calcio Montichiari nelle competizioni ufficiali della stagione 2004-2005."}
{"id": "6171856", "revid": "597981", "url": "https://it.wikipedia.org/wiki?curid=6171856", "title": "Politburo (disambigua)", "text": ""}
{"id": "6171888", "revid": "484362", "url": "https://it.wikipedia.org/wiki?curid=6171888", "title": "Carlo Luigi Bonaparte", "text": ""}
{"id": "6171893", "revid": "1573940", "url": "https://it.wikipedia.org/wiki?curid=6171893", "title": "Unione Sportiva Ivrea Calcio 2004-2005", "text": "Questa voce raccoglie le informazioni riguardanti l'Unione Sportiva Ivrea Calcio nelle competizioni ufficiali della stagione 2004-2005."}
{"id": "6171897", "revid": "101768", "url": "https://it.wikipedia.org/wiki?curid=6171897", "title": "Stemma della provincia autonoma di Trento", "text": "Lo stemma della provincia autonoma di Trento \u00e8 costituito da uno scudo di color argento con l'aquila di San Venceslao, simbolo della citt\u00e0 di Trento.\nBlasonatura.\nStemma.\nLa stemma, riconosciuto dal d.p.r del 4 gennaio 1988, ha la seguente blasonatura:\nGonfalone.\nLa provincia dispone inoltre di un gonfalone, concesso con lo stesso decreto dello stemma, la cui blasonatura \u00e8:"}
{"id": "6171900", "revid": "287204", "url": "https://it.wikipedia.org/wiki?curid=6171900", "title": "Joone", "text": "Come regista, si \u00e8 aggiudicato due volte l'AVN Award. Nel 1993, Joone fond\u00f2 lo studio Digital Playground e fu co-proprietario della societ\u00e0 (insieme a Samantha Lewis) fino all'acquisizione della stessa dalla Manwin nel 2012."}
{"id": "6171954", "revid": "767487", "url": "https://it.wikipedia.org/wiki?curid=6171954", "title": "Laguna Blanca (Bolivia)", "text": "La laguna Blanca \u00e8 un lago salato e bacino endoreico della Bolivia, situato nella Provincia di Sud L\u00edpez, Dipartimento di Potos\u00ed, nella parte meridionale del paese. Fa parte del gruppo di laghi salati chiamati Lagunas de colores.\nEtimologia.\nIl suo nome deriva dalla colorazione biancastra delle sue acque, dovuta all'elevato contenuto di sali minerali in sospensione.\nCaratteristiche.\nLa laguna si trova ad una altitudine di 4350\u00a0m s.l.m. nell'Altiplano boliviano, in prossimit\u00e0 del vulcano Licancabur.\nLa laguna Blanca ha una lunghezza di 5,6\u00a0km e una larghezza di 3,5\u00a0km. La sua superficie complessiva \u00e8 di 10,9\u00a0km\u00b2 e sviluppo delle sue sponde litoranee \u00e8 di 22\u00a0km.\nUna sottile striscia di terra la separa dalla Laguna Verde. Entrambe si trovano all'interno della Riserva nazionale di fauna andina Eduardo Avaroa"}
{"id": "6171963", "revid": "371529", "url": "https://it.wikipedia.org/wiki?curid=6171963", "title": "The Dangling Conversation", "text": "The Dangling Conversation \u00e8 un singolo del duo statunitense Simon &amp; Garfunkel, pubblicato nel 1966 ed estratto dall'album \"Parsley, Sage, Rosemary and Thyme\".\nCover.\nUna cover del brano \u00e8 presente nell'album \"Joan\" di Joan Baez del 1967."}
{"id": "6171968", "revid": "80598", "url": "https://it.wikipedia.org/wiki?curid=6171968", "title": "A Hazy Shade of Winter", "text": "A Hazy Shade of Winter \u00e8 un singolo del duo statunitense Simon &amp; Garfunkel, pubblicato nel 1966 ed estratto dall'album \"Bookends\".\nCover.\nNel 1987 il gruppo The Bangles ha registrato una cover del brano per la colonna sonora del film \"Al di l\u00e0 di tutti i limiti\" (\"Less Than Zero\"), pubblicata come singolo con il titolo modificato in \"Hazy Shade of Winter\".\nUna cover del gruppo punk rock Snuff \u00e8 presente nell'EP \"Flibbiddydibbiddydob\" (1990).\nAnche il gruppo thrash metal tedesco Sodom ha inciso una propria versione della canzone, per il disco \"'Til Death Do Us Unite\" (1997).\nIl 24 gennaio 2019, Gerard Way ha pubblicato una cover della versione dei The Bangles realizzata in collaborazione con Ray Toro, in occasione dell'uscita del \"trailer\" della serie televisiva di Netflix \"The Umbrella Academy\"."}
{"id": "6171971", "revid": "1444345", "url": "https://it.wikipedia.org/wiki?curid=6171971", "title": "Fakin' It (Simon &amp; Garfunkel)", "text": "Fakin' It \u00e8 un singolo del duo statunitense Simon &amp; Garfunkel, pubblicato il 7 luglio 1967 come terzo estratto dal quarto album in studio \"Bookends\"."}
{"id": "6171976", "revid": "124818166", "url": "https://it.wikipedia.org/wiki?curid=6171976", "title": "Evacuazione di civili giapponesi durante la seconda guerra mondiale", "text": "Fra il 1943 ed il 1945, a causa delle incursioni aeree dell'aviazione americana (USAAF) in Giappone durante la seconda guerra mondiale, circa 8,5 milioni di civili giapponesi furono costretti a fuggire dalle proprie abitazioni. Queste evacuazioni iniziarono nel dicembre 1943 sotto forma volontaria in base ad un programma del governo per preparare le maggiori citt\u00e0 ai bombardamenti, evacuando bambini, donne ed anziani nelle citt\u00e0 rurali. Nel 1945, dopo che i bombardamenti americani iniziarono a devastare intere citt\u00e0, milioni di civili si aggiunsero a quelli gi\u00e0 evacuati, fuggendo verso le campagne. \nAntefatti.\nPrima dell'inizio della guerra nel Pacifico e durante i primi anni del conflitto, il governo giapponese aveva tenuto in scarsa considerazione la preparazione di misure per la protezione civile nel caso di attacchi aerei contro il paese. I militaristi giapponesi non immaginavano che il proprio paese potesse essere minacciato da attacchi nemici, anche perch\u00e9 negli ambienti militari si pensava che la vastit\u00e0 del Pacifico avrebbe reso impossibile per gli americani attaccare le isole dell'arcipelago. Gli orientamenti dati ai civili prevedevano che essi dovessero rimanere nelle citt\u00e0 attaccate da raid incendiari per combattere gli incendi, come parte dei propri doveri civici.\nLa serie di sconfitte subite dall'esercito imperiale durante la seconda met\u00e0 del 1942 e del 1943 portarono all'introduzione di politiche mirate alla protezione dei civili dagli attacchi aerei. Queste misure avrebbero dovuto anticipare attacchi sul suolo giapponese nel caso in cui le Isole Marianne fossero state catturate dagli statunitensi. Negli ultimi mesi del 1943, il governo svilupp\u00f2 dei piani di evacuazione del personale non essenziale da Tokyo, Nagoya, Osaka e dalle citt\u00e0 a nord di Ky\u016bsh\u016b. Il Primo ministro Hideki T\u014dj\u014d inizialmente si oppose all'attuazione dei questi piani perch\u00e9 riteneva che essi avrebbero minato il morale della nazione e la coesione familiare, ma alla fine li accett\u00f2 per ridurre al minimo le vittime civili, in modo che la popolazione avrebbe potuto rigenerarsi pi\u00f9 velocemente in previsione delle guerre future. Il Gabinetto dei Ministri decise formalmente di avviare le evacuazioni il 15 ottobre 1943.\nEvacuazioni.\nIl governo lanci\u00f2 il programma di evacuazione volontaria nel dicembre 1943. Il programma incoraggiava le persone anziane, i bambini e le proprie madri a trasferirsi dalle citt\u00e0 principali per trovare rifugio presso case di amici o familiari nelle aree rurali. Il governo tuttavia, diede ben poca assistenza per l'evacuazione. Poche persone evacuarono, ma dopo il bombardamento di Yawata del giugno 1944 (il primo dal \"Doolittle raid\" dell'aprile 1942), il governo esort\u00f2 le famiglie ad evacuare urgentemente i propri figli. A seguito di ci\u00f2, 459.000 bambini e i propri genitori lasciarono le proprie case per stabilirsi da amici o parenti. Per le famiglie senza alcun contatto nelle campagne, furono creati gruppi composto unicamente da studenti di intere scuole, accompagnati dai propri insegnanti; sino all'agosto 1944, 333.000 bambini furono trasferiti in aree rurali dove continuarono il proprio percorso di studi in pensioni, templi e altri edifici pubblici. Altri 343.000 residenti urbani furono costrette ad abbandonare le proprie abitazioni quando queste furono distrutte per creare piste tagliafuoco all'interno delle citt\u00e0; queste persone si trasferirono in campagna, o vissero i alloggi temporanei vicini al proprio luogo di lavoro.\nIl numero degli sfollati aumento considerevolmente nel 1945. I flussi di civili giapponesi in fuga dalle proprie citt\u00e0 negli ultimi mesi della guerra probabilmente furono \"una delle pi\u00f9 grandi migrazioni della storia\". Dopo i bombardamenti incendiari di Tokyo del 9-10 marzo 1945, il governo ordin\u00f2 che tutti i bambini frequentanti le classi dal 3\u00ba al 6\u00ba anno delle elementari lasciassero le citt\u00e0, e l'87% di questi fu trasferito in campagna entro gli inizi di aprile. Con il prosieguo della campagna di bombardamenti americani, milioni di civili giapponesi fuggirono nelle campagne, stravolgendo i piani di evacuazione del governo, ed altri milioni divennero senzatetto a causa delle incursioni aeree, e l'evacuazione dei sopravvissuti priv\u00f2 le rimanenti fabbriche di manodopera sufficiente per poter operare. Tra il giugno e l'agosto 1945, i bombardieri americani lanciarono volantini di propaganda su numerose citt\u00e0 giapponesi, avvisando che esse sarebbero state bombardate, ed esortando i civili ad abbandonare le citt\u00e0. Questo convinse i civili a fuggire, e ridusse la fiducia pubblica verso l'esercito imperiale e convinse i civili che gli americani stessero tentando di minimizzare le perdite civili. In totale, 8,5 milioni di giapponesi furono sfollati a causa dei bombardamenti americani, inclusi 120.000 dei 365.000 abitanti di Hiroshima, che evacuarono prima dell'attacco atomico sulla propria citt\u00e0 nell'agosto 1945.\nI problemi per gli studenti evacuati.\nMolti studenti, una volta evacuati nelle campagne o in citt\u00e0 pi\u00f9 lontane dai centri industrializzati, furono avviati al lavoro in fabbrica, dove era necessaria manodopera non specializzata, sotto le politiche ufficiali della \"Politica per la mobilitazione lavorativa\" e la \"Politica per la mobilitazione degli studenti\". In molti casi gli studenti furono veri e propri volontari che in gruppo chiesero ai propri insegnanti e dirigenti scolastici di permettergli di lavorare nei complessi industriali che avessero bisogno di manodopera. Gli studenti erano alloggiati in dormitori vicini alle fabbriche; il rigido programma giornaliero prevedeva che i bambini si svegliassero, pulissero i loro alloggi, mangiato i pasti, si avviassero da e verso i propri turni di lavoro, e avessero il tempo per provvedere in gruppo alla propria l'igiene personale durante la serata. I genitori erano riluttanti a protestare perch\u00e9 credevano che le fabbriche sotto controllo militare avrebbero potuto dare pasti migliori ai propri figli, ed anche perch\u00e9 le proteste avrebbero potuto attirare l'attenzione della polizia segreta e sospetti di slealt\u00e0 e sovversione.\nDall'estate del 1944 sino al febbraio 1945, le studentesse liceali lavorarono presso Kokura per costruire palloni bomba che avrebbero dovuto attraversare il Pacifico per detonare negli Stati Uniti. Le ragazze lavoravano in due turni da 12 ore, e contrariamente alle aspettative, il cibo a disposizione era scarso. Quindi, alla fine alcune soffrirono di malnutrizione. Poco dopo il conseguimento del diploma nella primavera del 1945, una delle partecipanti stim\u00f2 che un decimo delle proprie compagne di classe fosse morto, mentre le altre soffrivano di tubercolosi, nevralgia e rachitismo, oltre a mostrare sintomi di esaurimento fisico a causa dell'esposizione con le sostanze chimiche usate per la creazione dei palloni.\nDifficolt\u00e0 diverse furono incontrate dai bambini troppo giovani per poter essere impiegati nelle fabbriche o che erano stati evacuati in aree dove non c'erano industrie capaci di accettare gli studenti lavoratori. La domanda militare e lo stretto razionamento si tradusse in una scarsit\u00e0 di cibo anche nelle campagne. La transizione dai centri urbani ai tranquilli e bucolici paesi rurali provoc\u00f2 un senso di alienazione dei bambini, bloccati in un ambiente non familiare, con il crescente risentimento delle loro famiglie ospitanti e le prese in giro dei bambini locali quando venivano evidenziate le differenze di accento o l'ignoranza dei bambini cresciuti in citt\u00e0 riguardante i lavori agricoli. Un maestro evacuato con i suoi studenti nel 1945, tenne un diario in cui annot\u00f2 il graduale cambio di attivit\u00e0 quotidiane dall'educazione all'agricoltura o alle attivit\u00e0 di raccolta. Nell'estate dello stesso anno, gli studenti furono addirittura preparati per un'eventuale invasione del Giappone da parte degli Alleati, addestrandoli al combattimento con lance di bamb\u00f9 e lanciando sassi contro dei bersagli. Gli studenti passavano il resto della giornata coltivando orti, ed alcuni giorni venivano inviati a raccogliere piante come cortecce di wisteria e bamb\u00f9 o canne di bamb\u00f9. Negli altri giorni estraevano carbone e lo trasportavano da montagne distanti; i compiti di classe includevano anche scrivere lettere ai soldati al fronte.\nIl dopoguerra.\nAlla fine della guerra, furono fatti sforzi immani per informare i bambini evacuati di quanti familiari erano stati uccisi nelle incursioni aeree. I genitori iniziarono a dirigersi verso le citt\u00e0 di campagna per ricongiungersi con i propri figli. Le famiglie che avevano perso un genitori o la casa impiegarono pi\u00f9 tempo, a volte settimane, prima di poter localizzare il proprio bambino. I bambini che avevano perso entrambi i genitori e tutti i propri fratelli trascorrevano mesi prima che un cugino o uno zio disponibile ad accoglierlo fosse rintracciato Gli orfani, cos\u00ec come i veterani sfollati, divennero una questione sociale ed un simbolo visibile della sconfitta nel periodo post-bellico. \nInfluenza culturale.\nNel 1967, lo scrittore Akiyuki Nosaka pubblic\u00f2 un romanzo semi-autobiografico dal titolo . La storia era basata sulle sue esperienze durante il bombardamento di Kobe del 1945 e di come questa venne evacuata. Il libro, pluripremtiato, fu trasposto nell'acclamato film anime \"Una tomba per le lucciole\", diretto da Isao Takahata e uscito in Giappone nel 1988. Nel film, un ragazzo e la sua giovane sorellina sono costretti a vivere con alcuni parenti nella campagna. La loro zia diventa sempre pi\u00f9 ostile nei loro confronti, fino a quando essi si sentono costretti a fuggire. Dopo la fuga iniziano a vivere un periodo difficile alla ricerca di cibo, e soffrono di malnutrizione. Il film \u00e8 discretamente esplicito, e le difficolt\u00e0 dei bambini tendono a provocare una forte risposta emotiva da parte degli spettatori. Il film \u00e8 stato distribuito sul circuito internazionale tramite DVD. La storia fu successivamente riadattata per due film trasmessi in Giappone nel 2005 e nel 2008. Il film del 2005 ritrae la storia dalla prospettiva di uno dei cugini dei due protagonisti, un personaggio minore nell'anime."}
{"id": "6171977", "revid": "25459", "url": "https://it.wikipedia.org/wiki?curid=6171977", "title": "I suoni - Ricerche sulla musica popolare italiana", "text": "I Suoni - Ricerche sulla musica popolare italiana \u00e8 stato un programma televisivo italiano diretto da Diego Carpitella, andato in onda in tre puntate su Rai 3 nell'estate del 1982.\nNella prima puntata, trasmessa il 28 luglio 1982, si parlava delle launeddas in Sardegna; nella seconda, andata in onda il 4 agosto 1982, delle zampogne in Calabria; nella terza, in programma l'11 agosto 1982, delle brass-band dell'Emilia Romagna.\nNel 2010, nel corso dell\"'Omaggio a Diego Carpitella\" organizzato dall'Istituto centrale per i beni sonori ed audiovisivi, \u00e8 stata proiettata la seconda puntata del programma."}
{"id": "6171982", "revid": "15756", "url": "https://it.wikipedia.org/wiki?curid=6171982", "title": "Massimo Listri", "text": "Biografia.\nMassimo Listri \u00e8 nato nel 1953 da Pier Francesco Listri, giornalista e scrittore.\nInizi\u00f2 molto giovane la sua carriera di fotografo con ritratti in bianco e nero di Eugenio Montale, Ren\u00e9 Clair, Carlo Bo, Pier Paolo Pasolini, Federico Zeri.\nDurante i suoi anni universitari contribu\u00ec a numerosi servizi fotografici per pubblicazioni su architettura e arte. Dal 1982 fu tra i fondatori della rivista FMR dell'editore Franco Maria Ricci. Sulla prestigiosa rivista d'arte pubblic\u00f2 nell\u2019arco di venti anni i suoi lavori su palazzi, ville e architetture di tutte le epoche. \nHa pubblicato decine di libri in Europa e in USA. Ha esibito le sue opere con mostre personali in numerosissimi musei in tutto il mondo, tra cui i Musei Vaticani. il Kunsthistorische Museum di Vienna, Palazzo Reale di Milano, Palazzo Pitti a Firenze, Museo di Arte Moderna di Buenos Aires, Morgan Library &amp; Museum di New York, Museo di Arte moderna di Bogot\u00e0, Museo Nacional San Carlos a Citt\u00e0 del Messico, Palazzo Reale di Torino, Palazzo del Quirinale a Roma, Museo Benaki di Atene, Schusev State Museum a Mosca, Galeria Nacional de Bellas Artes a Santo Domingo, Museo de Arte Italiano a Lima."}
{"id": "6171983", "revid": "1442080", "url": "https://it.wikipedia.org/wiki?curid=6171983", "title": "Episodi di Firehouse Squadra 23", "text": "Questa voce contiene trame, dettagli e crediti dei registi e degli sceneggiatori dell'unica stagione della serie televisiva \"Firehouse Squadra 23\".\nNegli Stati Uniti, la serie \u00e8 andata in onda sulla ABC. L'episodio pilota \u00e8 stato trasmesso per la prima volta il 2 gennaio 1973. Gli altri episodi sono stati trasmessi dal 17 gennaio all'11 aprile 1974.\nIn Italia, la serie \u00e8 andata in onda nel 1982 su Rete 4 a partire dal 4 gennaio."}
{"id": "6171986", "revid": "110157", "url": "https://it.wikipedia.org/wiki?curid=6171986", "title": "Anderswelt", "text": "Anderswelt \u00e8 il sesto album in studio del gruppo folk rock tedesco Schandmaul, pubblicato il 4 aprile 2008 dalla F.A.M.E. Records."}
{"id": "6171987", "revid": "1543377", "url": "https://it.wikipedia.org/wiki?curid=6171987", "title": "El c\u00f3ndor pasa (brano musicale)", "text": "El c\u00f3ndor pasa \u00e8 una composizione musicale tratta dalla zarzuela \"El C\u00f3ndor Pasa\" del compositore peruviano Daniel Alom\u00eda Robles, scritta nel 1913 e basata sulla tradizionale musica andina.\nVersione di Simon &amp; Garfunkel.\nNel 1970 il duo statunitense Simon &amp; Garfunkel ha pubblicato il singolo \"El c\u00f3ndor pasa (If I Could)\", basato sull'orchestrazione di Daniel Alom\u00eda Robles, con testo in lingua inglese scritto da Paul Simon e arrangiamenti di Jorge Milchberg. \nIl brano venne estratto dall'album \"Bridge over Troubled Water\". All'epoca il duo ottenne il diritto di incidere la canzone tramite il gruppo Los Incas, che ne esegu\u00ec a sua volta una cover.\nAltre versioni.\nAltre versioni del brano sono state eseguite o registrate da Karel Gott (1970), Paul Mauriat (1971), Esther Ofarim (1972), DJ Sammy (2002), Andy Williams (1970), Yma Sumac (1959), Gigliola Cinquetti, Paul Desmond e Raul Di Blasio. Leo Rojas eseguita al flauto di Pan (2012)"}
{"id": "6171990", "revid": "599013", "url": "https://it.wikipedia.org/wiki?curid=6171990", "title": "El cond\u00f3r pasa (brano musicale)", "text": ""}
{"id": "6171994", "revid": "1005847", "url": "https://it.wikipedia.org/wiki?curid=6171994", "title": "Suddivisioni del Mozambico", "text": ""}
{"id": "6171995", "revid": "663330", "url": "https://it.wikipedia.org/wiki?curid=6171995", "title": "No Offence", "text": "No Offence \u00e8 una serie televisiva britannica del 2015 trasmessa dal 5 maggio 2015 al 18 ottobre 2016 su Channel 4.\nIn Italia, la serie \u00e8 andata in onda sul canale a pagamento Fox Crime dall'8 dicembre 2016 all'8 novembre 2018.\nTrama.\nAmbientata a Manchester, Inghilterra nord-occidentale, la serie racconta le vicende della ispettrice Vivienne Deering che \u00e8 a capo di un'unit\u00e0 di polizia situata in un quartiere malfamato della citt\u00e0. Con i suoi due assistenti, la detective Dinah Kowalska e la sergente Joy Freers, si occupa di gestire i piccoli reati quotidiani. Ma un giorno, la squadra si trova ad affrontare una serie di omicidi di giovani ragazze attorno ai 21 anni di et\u00e0. Cos\u00ec ha inizio quindi la caccia a un serial killer contorto.\nNella seconda stagione devono fronteggiare una guerra tra due bande criminali di Manchester."}
{"id": "6171996", "revid": "1418361", "url": "https://it.wikipedia.org/wiki?curid=6171996", "title": "Giovanni Gualberto Brunetti", "text": ""}
{"id": "6171997", "revid": "1442080", "url": "https://it.wikipedia.org/wiki?curid=6171997", "title": "Episodi di Permette, Harry Worth", "text": "Questa voce contiene trame, dettagli e crediti dei registi e degli sceneggiatori dell'unica stagione della serie televisiva \"Permette, Harry Worth\".\nNel Regno Unito, la serie \u00e8 andata in onda sulla ITV dal 22 aprile al 17 giugno 1974.\nIn Italia, la serie \u00e8 andata in onda nel 1982 su Rete 4 a partire dal 4 gennaio."}
{"id": "6172002", "revid": "110157", "url": "https://it.wikipedia.org/wiki?curid=6172002", "title": "Sinnfonie", "text": "Sinnfonie \u00e8 il terzo album dal vivo del gruppo folk rock tedesco Schandmaul, pubblicato il 24 aprile 2009 dalla F.A.M.E. Records."}
{"id": "6172003", "revid": "1543377", "url": "https://it.wikipedia.org/wiki?curid=6172003", "title": "Alec Jeffreys", "text": " \nHa inventato le tecniche di fingerprinting genetico del DNA, rivoluzionando le tecniche di identificazione nella scienza forense.\nBiografia.\nJeffreys trascorse i primi sei anni della sua vita a Oxford; nel 1956 la famiglia si trasfer\u00ec a Luton. Jeffreys svilupp\u00f2 un precoce interesse per la scienza, influenzato dal padre e dal nonno paterno, che ottenne una serie di brevetti. All'et\u00e0 di otto anni il padre gli regal\u00f2 un set da piccolo chimico, che ampli\u00f2 nel giro di pochi anni con altre sostanze chimiche, compresa una piccola bottiglia di acido solforico. Jeffreys ricorda che le piccole esplosioni gli piacevano molto, ma uno schizzo accidentale di acido solforico gli provoc\u00f2 una bruciatura che gli ha lasciato una cicatrice permanente sul mento (ora nascosta dalla barba). Il padre gli regal\u00f2 anche un microscopio di ottone che egli utilizz\u00f2 per esaminare campioni biologici. Dopo la maturit\u00e0 Jeffreys frequent\u00f2 il Merton College all'Universit\u00e0 di Oxford laureandosi in biochimica nel 1972. Nel 1975 ottenne il PhD con una tesi sui mitocondri delle cellule coltivate di mammiferi. In seguito trascorse un periodo presso l'Universit\u00e0 di Amsterdam, lavorando sui geni dei mammiferi. Dal 1977 ha lavorato presso l'Universit\u00e0 di Leicester, dove nel 1984 scopr\u00ec un metodo per evidenziare le variazioni del DNA di individui differenti, inventando e sviluppando il fingerprinting genetico.\nJeffrey \u00e8 sposato con Sue Miles dal 1971; hanno due figlie nate nel 1979 e nel 1983.\nFingerprinting genetico.\nIl 10 settembre 1984 Jeffrey ebbe un lampo d'illuminazione nel suo laboratorio a Leicester esaminando ai raggi X i risultati di un esperimento sul DNA: inaspettatamente si osservavano sia similitudini che differenze tra il DNA di vari membri della famiglia di un suo tecnico. Nel giro di mezz'ora cap\u00ec i possibili campi d'applicazione del fingerprinting genetico, che sfrutta la variabilit\u00e0 del codice genetico per identificare diversi individui. Il metodo \u00e8 diventato di primaria importanza nella scienza forense per aiutare le indagini di polizia, nonch\u00e9 per risolvere problemi di paternit\u00e0 e di immigrazione. Il metodo pu\u00f2 essere applicato anche a specie diverse dall'uomo, ad esempio in studi di genetica delle popolazioni di animali selvatici. Prima della commercializzazione del suo metodo nel 1987, il suo laboratorio era l'unico in grado di eseguire un fingerprinting genetico, ed era di conseguenza oberato di richieste provenienti da tutto il mondo.\nIl metodo di Jeffrey fu messo in pratica per la prima volta nel 1985 quando gli fu richiesto aiuto per un caso contestato di immigrazione, per confermare l'identit\u00e0 di un ragazzo britannico la cui famiglia era originaria del Ghana. Il caso fu risolto quando l'analisi del DNA stabil\u00ec che il ragazzo era strettamente imparentato agli altri componenti della famiglia, e Jeffrey vide il sollievo sul volto della madre nel sentire il risultato. Il primo utilizzo del fingerprinting genetico per un'analisi di polizia fu l'identificazione dell'assassino di due adolescenti, Lynda Mann e Dawn Ashworth, rapite e uccise a Narborough (Leicestershire) rispettivamente nel 1983 e nel 1986. Colin Pitchfork fu identificato e condannato per il loro omicidio dato che campioni prelevati dal suo sperma corrispondevano ai campioni prelevati dalle due ragazze morte. Questo fu un caso di identificazione particolarmente significativo, senza il quale sarebbe stato inevitabilmente condannato un innocente. Infatti l'analisi di Jeffrey non solo identific\u00f2 il vero assassino, ma anche scagion\u00f2 Richard Buckland, inizialmente sospettato degli omicidi. Nel 1992, i metodi di Jeffreys furono usati per confermare l'identit\u00e0 del nazista Josef Mengele, morto nel 1979, mettendo a confronto il DNA ottenuto da un osso del femore del suo scheletro riesumato con il DNA della sua vedova e di suo figlio.\nRiconoscimenti.\nTra i pi\u00f9 significativi riconoscimenti ricevuti da Jeffrey figurano:"}
{"id": "6172004", "revid": "965985", "url": "https://it.wikipedia.org/wiki?curid=6172004", "title": "Wake Up Little Susie", "text": "Wake Up Little Susie \u00e8 un brano musicale scritto da Felice e Boudleaux Bryant e pubblicato nel 1957. Il brano \u00e8 stato registrato dal gruppo The Everly Brothers e incluso nell'eponimo album.\nCover.\nNel 1982 una cover del brano venne pubblicata dal duo Simon &amp; Garfunkel.\nTra gli altri artisti che hanno realizzato una propria versione della canzone vi sono Evan and Jaron, Donny Osmond e Alvin and the Chipmunks."}
{"id": "6172007", "revid": "965985", "url": "https://it.wikipedia.org/wiki?curid=6172007", "title": "Better Nature", "text": "Better Nature \u00e8 il quarto album in studio del gruppo alternative rock statunitense Silversun Pickups, pubblicato nel 2015."}
{"id": "6172008", "revid": "287204", "url": "https://it.wikipedia.org/wiki?curid=6172008", "title": "Liga ACB 1983-1984", "text": "La Liga ACB 1983-1984 \u00e8 stata la 28\u00aa edizione del massimo campionato spagnolo di pallacanestro maschile, la 1\u00aa con la nuova denominazione dopo la creazione della Asociaci\u00f3n de Clubs de Baloncesto. La vittoria finale \u00e8 stata ad appannaggio del Real Madrid.\nRisultati.\nPlay-out.\nVerdetti: Hospitalet ATO, Ebro Manresa e Pe\u00f1as Recreativas Huesca retrocesse nella Primera Divisi\u00f3n B"}
{"id": "6172009", "revid": "110157", "url": "https://it.wikipedia.org/wiki?curid=6172009", "title": "Lentopallon Mestaruusliiga 2015-2016 (maschile)", "text": "La Lentopallon Mestaruusliiga 2015-2016 si \u00e8 svolta dal 26 settembre 2015 al 19 aprile 2016: al torneo hanno partecipato undici squadre di club finlandesi e la vittoria finale \u00e8 andata per la terza volta, la seconda consecutiva, al Lentopalloseura Kokkolan Tiikerit.\nRegolamento.\nFormula.\nLe squadre hanno disputato un girone all'italiana, sfidandosi per tre volte; al termine della \"regular season\":\nCriteri di classifica.\nSe il risultato finale \u00e8 stato di 3-0 o 3-1 sono stati assegnati 3 punti alla squadra vincente e 0 a quella sconfitta, se il risultato finale \u00e8 stato di 3-2 sono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:"}
{"id": "6172012", "revid": "287204", "url": "https://it.wikipedia.org/wiki?curid=6172012", "title": "Thomas Guest", "text": ""}
{"id": "6172049", "revid": "287204", "url": "https://it.wikipedia.org/wiki?curid=6172049", "title": "Bob Johnston", "text": "Nel corso della sua carriera ha collaborato con Bob Dylan, Simon &amp; Garfunkel, Marty Robbins, Johnny Cash, Burl Ives, Leonard Cohen, The Byrds, Michael Martin Murphey, Pete Seeger, New Riders of the Purple Sage, Willie Nelson, Jimmy Cliff, The Waterboys, Carl Perkins e altri.\nBiografia.\nInizi.\nJohnston nacque in una famiglia che gi\u00e0 frequentava il mondo del \"music business\". Sua nonna Mamie Jo Adams scriveva canzoni, e cos\u00ec anche la madre Diane Johnston. Diane compose brani musicali per Gene Autry negli anni cinquanta, ottenendo anche un successo di classifica nel 1976 quando gli Asleep at the Wheel incisero \"Miles and Miles of Texas\", vecchio demo datato 1950, di sua composizione. Dopo un breve soggiorno in Marina, Bob torn\u00f2 a Fort Worth, dove insieme alla madre inizi\u00f2 a scrivere canzoni per l'artista rockabilly Mac Curtis, ed altri. Dal 1956 al 1961 Bob registr\u00f2 alcuni 45 giri rockabilly con lo pseudonimo \"Don Johnston\". Nel 1964 si specializz\u00f2 nella produzione discografica facendo pratica alla Kapp Records di New York. In questo periodo si spos\u00f2 con Joy Byers, anch'essa compositrice, con la quale inizi\u00f2 a collaborare.\nElvis e Joy Byers.\nIn seguito, Bob Johnston afferm\u00f2 che le canzoni accreditate solo a sua moglie Joy Byers erano in verit\u00e0 delle coproduzioni a due, o soltanto scritte da lui stesso. Egli cit\u00f2 \"vecchie ragioni contrattuali\" come causa della situazione circa i crediti compositivi. I brani in questione includino \"What's A Matter Baby\", successo del 1962 di Timi Yuro, pi\u00f9 altre 16 canzoni (minimo) composte per le colonne sonore di film di Elvis Presley tra il 1964 e il 1968, incluse \"It Hurts Me\", \"Let Yourself Go\" e \"Stop, Look and Listen\". Due canzoni accreditate alla Byers, la citata \"Stop, Look and Listen\" e \"Yeah, She's Evil!\" furono incise da Bill Haley &amp; His Comets (l'ultimo brano venne ribattezzato \"The Meanest Girl in Town\" quando fu inciso da Presley). Presley registr\u00f2 \"The Meanest Girl in Town\" il 10 giugno 1964, mentre Bill Haley la incise una settimana dopo, il 16 giugno 1964.\nColumbia Records: Dylan, Cash, Cohen.\nDopo aver lavorato per breve tempo come staff producer presso la Kapp Records, per poi trasferirsi alla Columbia Records di New York, dove egli divenne un produttore discografico rinomato. Mentre era il produttore di Patti Page, nel 1965 gli venne affidato l'incarico di produrre un disco di Bob Dylan, seguito da altri lavori di Simon &amp; Garfunkel, The Pozo-Seco Singers, Johnny Cash, Flatt &amp; Scruggs, e Leonard Cohen. Il suo stile di produzione spaziava da uno stile \"documentaristico\" adatto a catturare su nastro particolari momenti ispirati (come negli album di Dylan e nei dischi dal vivo di Cash) al fornire arrangiamenti elaborati che comprendessero archi, cori di sottofondo, e l'impiego di session men (vedasi gli album di Cohen).\nDopo un paio d'anni trascorsi a New York, Johnston divenne capo della sezione della Columbia con sede a Nashville, Tennessee, dove conobbe molti musicisti del luogo, come Charlie Daniels. Produsse tre dischi di Cohen, and\u00f2 in tourn\u00e9e con lui e compose anche le musiche per alcune liriche di Cohen, per il brano \"Come Spend the Morning\", canzone incisa in seguito sia da Lee Hazlewood che da Engelbert Humperdinck.\nAll'inizio della traccia \"To Be Alone with You\" presente nell'album \"Nashville Skyline\", \u00e8 possibile sentire Bob Dylan che chiede a Johnston: \u00abIs it rolling, Bob?\u00bb (\"sta registrando, Bob?\").\nProduttore indipendente.\nInsoddisfatto dello stipendio della Columbia, in particolar modo dopo aver contribuito a molti album di successo senza ricevere nessuna royalties, Johnston decise di diventare un produttore indipendente, collaborando con svariati artisti ed anche con il gruppo Lindisfarne per l'album \"Fog on the Tyne\", che raggiunse la vetta della classifica britannica nel 1972.\nNel 1972, in qualit\u00e0 di tastierista, and\u00f2 in tour con Leonard Cohen, e produsse l'album dal vivo \"Live Songs\".\nNel 1978 produsse l'album \"Give Thankx\" di Jimmy Cliff.\nNegli anni ottanta, durante un periodo difficile dal punto di vista finanziario, venne messo sotto sorveglianza da parte dell'ufficio delle tasse, e si trasfer\u00ec in Texas, smettendo momentaneamente di lavorare. Torn\u00f2 a produrre nel 1992 lavorando con Willie Nelson sull'album \"\" (anche Nelson aveva avuto guai con le tasse all'epoca).\nNegli ultimi anni lavor\u00f2 con Natalie Pinkis (USA), Eron Falbo (Brasile), e la rock band indie Friday's Child (USA).\nMorte.\nIl 14 agosto 2015 Johnston \u00e8 deceduto in un ospizio di Nashville all'et\u00e0 di 83 anni. La moglie Joyce (alias Joy Byers) \u00e8 morta nel maggio 2017."}
{"id": "6172052", "revid": "124123", "url": "https://it.wikipedia.org/wiki?curid=6172052", "title": "William M. Mann", "text": "Biografia.\nNel 1921 partecip\u00f2 alla Spedizione Mulford in Amazzonia.\nFu il quinto direttore dello Smithsonian National Zoological Park di Washington D.C. dal 1925 al 1956.\nNel 1926 spos\u00f2 Lucile Quarry Mann, con la quale lavor\u00f2 per migliorare e promuovere lo zoo, anche partecipando a spedizioni in tutto il mondo per prelevare esemplari vivi per popolare la collezione dello zoo."}
{"id": "6172054", "revid": "119168147", "url": "https://it.wikipedia.org/wiki?curid=6172054", "title": "Pier Francesco Listri", "text": "Biografia.\nPier Francesco Listri nacque a Livorno nel 1932 da Livio Listri e Lina Azria. Nel 1938 si trasfer\u00ec a Firenze, seguendo la famiglia che aveva preso casa in via Alessandro Volta. Dopo aver frequentato la scuola elementare Giuseppe Garibaldi, prosegu\u00ec gli studi nel prestigioso Collegio barnabita La Querce, conseguendovi la maturit\u00e0 classica.\nSi laure\u00f2 in lettere all\u2019Universit\u00e0 di Firenze, relatore Giacomo Devoto e secondo relatore Giuseppe De Robertis.\nCollabor\u00f2 in giovane et\u00e0 alla testata \"Il Nuovo Corriere\" di Romano Bilenchi, in seguito scrisse su quotidiani, settimanali e riviste nazionali (\"La Nazione\", \"Il Giornale\", \"Il Sole 24 ore\", \"L\u2019Espresso\", \"Il ponte\"), per lavorare successivamente a Radio Rai come regista, conduttore e produttore di programmi culturali.\nAutore di saggi e biografie su toscani famosi, fu consigliere comunale nel Comune di Fiesole, dove visse per decenni, e professore presso l'Universit\u00e0 dell'Et\u00e0 Libera di Firenze.\nPremiato col Fiorino d'Oro per concittadini illustri dato dal Comune di Firenze, il 17 febbraio 2017 consegu\u00ec anche il prestigioso riconoscimento della Regione Toscana, \"Trofeo Pegaso d'argento\".\nListri \u00e8 morto nel marzo del 2021 dopo una lunga malattia, nella sua casa di Fiesole. Aveva 88 anni."}
{"id": "6172056", "revid": "599013", "url": "https://it.wikipedia.org/wiki?curid=6172056", "title": "Jaume Huguet Garc\u00eda", "text": "Carriera.\nDisput\u00f2 diverse stagioni nel nella stagione del 1979-1980 sotto gli ordini dell'allenatore Joaquim Rif\u00e9.\nNel 1984, \u00e8 andato nel Club Deportivo Puertollano.\nNel 1985, va nel club dei i Logro\u00f1\u00e9s dove rimase fino al 1989. Con questo club ha raggiunto la promozione in prima divisione nel 1987.\nNel 1989, ha firmato per Centre d'Esports Sabadell F\u00fatbol Club, dove si ritir\u00f2 nel 1991 dopo essere stato valutato come uno dei migliori portieri del paese."}
{"id": "6172057", "revid": "965985", "url": "https://it.wikipedia.org/wiki?curid=6172057", "title": "The Last Act of Defiance", "text": "The Last Act of Defiance \u00e8 l'undicesimo album in studio del gruppo hardcore punk statunitense Sick of It All, pubblicato nel 2014."}
{"id": "6172058", "revid": "109651", "url": "https://it.wikipedia.org/wiki?curid=6172058", "title": "Episodi di No Offence (prima stagione)", "text": "La prima stagione della serie televisiva No Offence, formata da 8 episodi, \u00e8 stata trasmessa in prima visione nel Regno Unito su Channel 4 dal 5 maggio al 23 giugno 2015.\nIn Italia, la stagione \u00e8 andata in onda sul canale pay della piattaforma Sky Fox Crime dall'8 al 29 dicembre 2016."}
{"id": "6172061", "revid": "729019", "url": "https://it.wikipedia.org/wiki?curid=6172061", "title": "Shoreditch (metropolitana di Londra)", "text": "Shoreditch \u00e8 una stazione fantasma della East London Line, una linea che faceva precedentemente parte della metropolitana di Londra prima del trasferimento alla London Overground.\nStoria.\nLa stazione fu aperta il 10 aprile 1876 dalla \"East London Railway\", sulla linea che andava dalla stazione di Liverpool Street fino a Wapping. Il servizio passeggeri da Liverpool Street fu soppresso nel 1885. Shoreditch entr\u00f2 a far parte della rete della metropolitana il 31 marzo 1913, in contemporanea con l'elettrificazione della linea.\nQuando la rete fu unificata nei primi anni trenta sotto il controllo della \"London Underground\", Shoreditch divenne il capolinea settentrionale della sezione orientale della Metropolitan line; in seguito questa linea venne rinominata \"Metropolitan Line - East London Section\" nel marzo 1970 e acquist\u00f2 una sua denominazione separata negli anni ottanta come East London line. La stazione consisteva di una piattaforma singola e di un binario singolo, che correva accanto al sito della stazione merci di Bishopsgate (in seguito rimasta in disuso dopo la sua distruzione avvenuta a causa di un incendio nel 1964). Shoreditch era una delle pochissime stazioni su tutta la rete ad avere una sola piattaforma e un solo binario, sebbene avesse in origine due binari e due piattaforme.\nFino al 1966 la East London line rimaneva connessa con la stazione di Liverpool Street per mezzo del binario che proseguiva a nord di Shoreditch. Il collegamento era utilizzato per treni merci notturni della British Rail e occasionalmente per convogli domenicali. La connessione venne rimossa per migliorare l'accesso ai binari di Liverpool Street.\nShoreditch rimase chiusa dal marzo 1995 al settembre 1998 durante i lavori di ristrutturazione che interessarono la East London line; riapr\u00ec sei mesi dopo il resto della linea, il 27 settembre 1998.\nChiusura.\nPrima della chiusura, Shoreditch era una delle stazioni meno usate della rete, con una media di soli 1.100 passeggeri al giorno. La stazione era aperta nei giorni feriali solo durante le ore di punta, era chiusa il sabato ed era aperta per alcune ore la domenica mattina, in concomitanza con il vicino mercato settimanale di Brick Lane.\nShoreditch chiuse definitivamente il 9 giugno 2006 per consentire l'inizio dei lavori sull'estensione della East London Line in vista del passaggio della linea dalla rete metropolitana alla London Overground. Il progettato prolungamento della linea verso nord in direzione di Dalston Junction e di Highbury &amp; Islington doveva riconnettersi con il tracciato della dismessa Broad Street line. L'allineamento in direzione est-ovest dei binari a Shoreditch e il fatto che si trovassero a un livello nettamente pi\u00f9 in basso rendeva impossibile far passare il nuovo tracciato per la vecchia stazione, rendendo pertanto inevitabile la sua chiusura. \u00c8 stata sostituita da una nuova stazione chiamata Shoreditch High Street. La trincea ferroviaria della stazione \u00e8 stata riempita e in parte riutilizzata per il nuovo tracciato della linea tra Whitechapel e Shoreditch High Street (costruita su un viadotto).\nA differenza di altre stazioni chiuse, la TfL forn\u00ec un servizio temporaneo di autobus sostitutivi per Shoreditch da Whitechapel, a partire dal giorno della chiusura fino alla riapertura della nuova linea come London Overground nel 2010.\nL'edificio della stazione esiste tuttora ed \u00e8 stato messo in vendita dalla TfL nel febbraio 2010. Nel febbraio 2011 l'edificio \u00e8 stato venduto all'asta per 665.000 sterline. Dovrebbe essere demolito e sostituito da un blocco di appartamenti a sei piani.\nTra il novembre 2014 e il gennaio 2015 la stazione \u00e8 stata utilizzata come cinema provvisorio, fornito di poltrone-letto a sacco sulle quali assistere alla proiezione sdraiati. L'evento \u00e8 stato chiamato \"Pillow Cinema\", cio\u00e8 \"Cinema cuscino\"."}
{"id": "6172062", "revid": "59976", "url": "https://it.wikipedia.org/wiki?curid=6172062", "title": "Leonardo - Finmeccanica", "text": ""}
{"id": "6172068", "revid": "88740", "url": "https://it.wikipedia.org/wiki?curid=6172068", "title": "Giulio Curioni", "text": "Biografia.\nCurioni \u00e8 originario di una famiglia aristocratica di Asso, studi\u00f2 Legge all'Universit\u00e0 degli Studi di Pavia e si laure\u00f2 nel 1815. Col trascorrere del tempo lo interessarono le scienze naturali. Inizi\u00f2 controvoglia la carriera amministrativa nella delegazione di Como, assunse una funzione nell'Ispettorato delle polveri e nitri, fatto che gli permise di ricercare minerali nelle Alpi. Studi\u00f2 l'occorrenza di svariati giacimenti minerari, tra cui la Siderite in Val Camonica, della Val Seriana, della Val di Scalve, della Val Trompia e dei monti che circondano il lago di Como. Col trascorrere del tempo divenne uno dei migliori geologi delle Alpi Lombarde e pubblic\u00f2 svariati studi scientifici su massi erratici, ferro, marmo, scisti bituminosi, e torba.\nDivenne segretario dell'Istituto Lombardo Accademia di Scienze e Lettere, fu nel comitato del Museo Civico di Storia Naturale di Milano e, dopo l'unit\u00e0 d'Italia, nel Consiglio superiore delle miniere e nel Comitato geologico nazionale.\nFu un geologo pioniere della stratigrafia in Italia e studi\u00f2 sistematicamente le formazioni rocciose del Triassico Lombardo. Prima delle sue ricerche si pensava che le formazioni lombarde pi\u00f9 antiche fossero di origine Giurassica. Nel 1865 scopr\u00ec per\u00f2 terreni risalenti al periodo Carbonifero. Un altro tema geologico assai dibattuto all'epoca era l'eventuale presenza di segni di glaciazione nelle Pianura Padana. Curioni dimostr\u00f2 la loro presenza e Studer pi\u00f9 tardi conferm\u00f2 tale ipotesi. Nel 1877 fu pubblicata una sua monografia in due volumi sulla Geologia applicata delle provincie lombarde.\nCurioni fu uno dei fondatori della Societ\u00e0 italiana di scienze naturali e tra i primi a notare l'esistenza di pesci fossili e di sauri presso il Monte San Giorgio e a Besano. Descrisse in particolare il \"Lariosaurus balsami Curioni\" dedicandolo nel 1847 a Giuseppe Gabriel Balsamo-Crivelli.\nFu nominato commendatore dell'Ordine militare e religioso dei Santi Maurizio e Lazzaro e grande ufficiale dell'Ordine della Corona d'Italia. Nel 1838 Curioni \u00e8 membro fondatore della Societ\u00e0 d\u2019incoraggiamento d\u2019arti e mestieri, il pi\u00f9 antico centro di formazione tecnica d'Italia.\nIn suo onore furono chiamati alcuni fossili ritrovati al Monte San Giorgio: l'ammonite \"Eoprotrachyceras curionii\" (Mojsisovics 1882), \"Lariosaurus curionii\" (Rieppel 1994), e \"Saurichthys curionii\" (Rieppel 1985)."}
{"id": "6172070", "revid": "76963", "url": "https://it.wikipedia.org/wiki?curid=6172070", "title": "John Knowles Paine", "text": " Con un gruppo di altri compositori, collettivamente noto come \"Boston Six\", Paine promosse l'esecuzione di musiche di autori statunitensi nei programmi delle orchestre americane.\nBiografia.\nNato a Portland, nel Maine, studi\u00f2 organo, orchestrazione e composizione a Berlino, dove si appassion\u00f2 alla musica di Johann Sebastian Bach. Incominci\u00f2 a insegnare musica privatamente nei primi anni 1860. Per la \"Centennial Exposition\" del 1876 a Filadelfia gli fu commissionato un \"Centennial Hymn\" e nel 1875 assurse alla carica di preside della facolt\u00e0 di Musica dell'Universit\u00e0 di Harvard, dove insegn\u00f2 sino al 1905, quando si ritir\u00f2 per dedicarsi esclusivamente alla composizione. Mor\u00ec nel 1906 a Cambridge, nel Massachusetts."}
{"id": "6172071", "revid": "1386850", "url": "https://it.wikipedia.org/wiki?curid=6172071", "title": "So Says I", "text": "So Says I \u00e8 un singolo del gruppo indie rock statunitense The Shins, pubblicato nel 2003 ed estratto dall'album \"Chutes Too Narrow\".\nIl brano \u00e8 stato scritto dal cantante del gruppo, James Mercer.\nVideo musicale.\nIl video musicale \u00e8 stato diretto e animato da Plates Animation Inc. Il video inizia con un pinguino \"preistorico\" che estrae un dente da un tricheco: il dente \u00e8 simbolico in tutto il video, come metafora del materialismo. I pinguini nel corso del video sono poi divisi in ruoli comunisti e capitalisti. I pinguini \"rossi\" sono in rivolta. Minacciosamente, i leader dei pinguini \"rossi\" si stanno preparando a una guerra contro l'Occidente.\nI pinguini \"capitalisti\", che indossano le cravatte, sono ignari del mondo al di fuori della loro vita. Un pinguino abbandonato, senza cravatta, chiede l'elemosina. Un pinguino mostra finalmente piet\u00e0 e d\u00e0 un dente di tricheco al pinguino senzatetto. Il video si chiude con una protesta, che si sviluppa come la protesta dei pinguini rossi. Entrambi i gruppi di manifestanti, tanto i sociali quanto i comunisti, vogliono ironicamente la stessa cosa, ed espongono cartelli con lo stesso messaggio: \"Let us Fly\" e \"Free the Penguin\"."}
{"id": "6172075", "revid": "965985", "url": "https://it.wikipedia.org/wiki?curid=6172075", "title": "Fighting in a Sack", "text": "Fighting in a Sack \u00e8 un singolo del gruppo indie rock statunitense The Shins, pubblicato nel 2004 ed estratto dall'album \"Chutes Too Narrow\".\nIl brano \u00e8 stato scritto dal cantante del gruppo, James Mercer."}
{"id": "6172079", "revid": "486946", "url": "https://it.wikipedia.org/wiki?curid=6172079", "title": "Admiral Flota Sovetskogo Soyuza Kuznetsov", "text": ""}
{"id": "6172082", "revid": "466539", "url": "https://it.wikipedia.org/wiki?curid=6172082", "title": "Simple Song Number 3", "text": "Simple Song#3 (o Simple Song Number 3) \u00e8 un brano musicale scritto e composto dal musicista statunitense David Lang e cantato dalla cantante sudcoreana Sumi Jo. Il brano \u00e8 stato pubblicato nel 2015 come tema della colonna sonora del film \"Youth - La giovinezza\", diretto dal regista italiano Paolo Sorrentino.\nLa canzone ha ottenuto la candidatura ai Premi Oscar 2016, al Golden Globe 2016 e ai 21\u00aa edizione dei Critics' Choice Awards, in tutti e tre i casi nella categoria \"Miglior canzone originale\"."}
{"id": "6172088", "revid": "1337338", "url": "https://it.wikipedia.org/wiki?curid=6172088", "title": "Presidente della Liberia", "text": ""}
{"id": "6172090", "revid": "729019", "url": "https://it.wikipedia.org/wiki?curid=6172090", "title": "Lectura", "text": "La lectura o lectio \u00e8 un genere didattico giuridico.\nSviluppatosi nel XIII secolo, la \"lectura\" non era solo una spiegazione del testo attraverso le parole ma presso certi autori era divenuta anche illustrazione dell'intera legge. Giovanni Bassiano \u00e8 considerato il primo innovatore della tradizione bolognese che cominciava le sue lezioni ponendo un \"casus\" discutendone poi i \"contraria\" e infine enunciandone i casi di applicazione.\nIl testo e la sua interpretazione non sono pi\u00f9 al centro dello studio (come per anni \u00e8 stato alla scuola di Bologna), il testo viene ora elaborato attraverso la \"lectura\" e la dialettica, grazie anche alla riscoperta di Aristotele. \u00c8 iniziata cos\u00ec l'epoca dei commentatori, che trova nell'universit\u00e0 di Orleans il principale luogo di sviluppo e diffusione del metodo della \"lectio\"."}
{"id": "6172092", "revid": "1543377", "url": "https://it.wikipedia.org/wiki?curid=6172092", "title": "Park Royal", "text": "Park Royal \u00e8 un'area nel nord-ovest di Londra. Si tratta della pi\u00f9 grande area destinata agli affari della Grande Londra, occupante una superficie di oltre 500 ettari. Park Royal Business Park \u00e8 promosso da Park Royal Business Group (PRBG) che \u00e8 parte di West London Business. Occupa parte dei borough di Brent e Ealing.\nIl complesso comprende aziende e impiega circa persone. Sono circa 500 le aziende che operano nel settore alimentare, dando lavoro a circa persone. Un terzo del cibo che viene consumato a Londra viene prodotto a Park Royal. La zona \u00e8 anche un'area residenziale dotata di tutti i servizi necessari.\nUbicazione.\nPark Royal confina a nord con Harlesden, a noed-est con West Twyford, a nord-ovest con Ealing e con il deposito dei treni della Network Rail di Stonebridge Park nell'estremo nord, ed \u00e8 sevita dalla Bakerloo line della metropolitana di Londra (assieme alla vicina stazione di Harlesden). Sul lato orientale, Park Royal confina con Acton Lane e Park Royal Road (B4492). In essa si trova il Central Middlesex Hospital.\nNella parte sud vi \u00e8 la Western Avenue (A40), che porta all'Hanger Lane Gyratory System e al Royale Leisure Park, dove c'\u00e8 un cinema, ristoranti, negozi e un bowling.\nStoria.\nIl nome Park Royal deriva dall'esposizione di breve durata aperta nel 1903 dalla Royal Agricultural Society come sito mostra permanente per l'esposizione annuale della societ\u00e0. Dopo soli tre anni la societ\u00e0 vendette il sito, e torn\u00f2 alle mostre itineranti. Con le strade, ferrovia e collegamento fluviale, Park Royal si svilupp\u00f2 successivamente come zona industriale, soprattutto nel corso degli anni 1930.\nPer molti anni fu un centro industriale con aziende come Park Royal Vehicles, GNK e Landis+Gyr.\nLa squadra di calcio del Queens Park Rangers Football Club gioc\u00f2 in due diversi campi a Park Royal. Il primo fu l'Horse Ring, e poi sul sito del birrificio Guinness, il cui impianto ha una capacit\u00e0 di spettatori. Quando la Royal Agricultural Society vendette i terreni, nel 1907, il QPR si spost\u00f2 a Park Royal Ground, 360 metri a sud, su una copia quasi esatta dell'Ayresome Park, con una capacit\u00e0 di posti. Il club fu costretto a traslocare nel febbraio 1915 visto che il terreno venne requisito dall'Esercito.\nIl 12 dicembre 1908, il primo test match di rugby a 13, tra Gran Bretagna e Australia, venne disputato al Park Royal Ground di fronte a tifosi. L'incontro termin\u00f2 con il risultato di 22-22 e venne disputato come parte della prima tourn\u00e9e degli australiani in Gran Bretagna (Kangaroo Tour).\nIl Guinness Sports Club ospit\u00f2 alcuni incontri di hockey su prato durante i Giochi della XIV Olimpiade.\nEconomia.\nL'indirizzo pubblico fu quello di mantenere Park Royal come area essenzialmente destinata agli affari. Nel 2008 \u00e8 stata designata \"Opportunity Area\" dal Mayor of London con una bozza di piano di mantenimento che aspirava a \"sviluppare i settori di cibo/bevande, trasporti/logistica e film/televisione.\" Il quadro d'indirizzo non preclude l'uso di parti del sito per l'edilizia abitativa.\nNell'estate del 2011, il Borough di Hammersmith and Fulham lanci\u00f2 un piano di \"Park Royal City\" per Old Oak Common, sistuato al confine di North Acton, compresa una metropolitana leggera.\nInfrastrutture e trasporti.\nStrade.\nPark Royal \u00e8 servita dalle strade A40 e A406, ed \u00e8 situata nelle vicinanze dell'Hanger Lane gyratory.\nMetropolitana e Overground.\nNell'area insistono le stazioni:"}
{"id": "6172093", "revid": "729019", "url": "https://it.wikipedia.org/wiki?curid=6172093", "title": "Maratonistas de Coamo 2012-2013 (pallavolo)", "text": "Questa voce raccoglie le informazioni riguardanti i Maratonistas de Coamo nelle competizioni ufficiali della stagione 2012-2013.\nOrganigramma societario.\nArea direttiva\nArea tecnica"}
{"id": "6172096", "revid": "115340951", "url": "https://it.wikipedia.org/wiki?curid=6172096", "title": "Heaven (Inna)", "text": "Heaven \u00e8 un singolo della cantante rumena Inna, pubblicato il 10 giugno 2016 come unico estratto dal quarto album di raccolta 10 Ans De Hits!.\nDescrizione.\nSi tratta di un brano dance pop dal ritmo uptempo, scritto da Andrew Frampton, Breyan Isaac, Andreas Schuller e Thomas Joseph Rozdilsky e prodotto dai Play&amp;Win con la stessa Inna.\nVideo musicale.\nIl videoclip \u00e8 stato registrato alle Mauritius, insieme agli abitanti del posto, per le strade e le spiagge tipiche."}
{"id": "6172097", "revid": "481666", "url": "https://it.wikipedia.org/wiki?curid=6172097", "title": "Muriel Evans", "text": "Biografia.\nFiglia di immigrati norvegesi, rimase orfana di padre pochi mesi dopo la nascita e la madre si trasfer\u00ec dal Minnesota in California, trovando un lavoro da cameriera nei First National Studios. Muriel, che gi\u00e0 a 12 anni faceva parte di una compagnia teatrale, ottenne nel 1927 una piccola parte nel cortometraggio \"Sure Cure\" e in pochi altri fino al 1929, anno in cui spos\u00f2 Michael Cudahy, appartenente a una ricca famiglia di industriali. \nDivorziata nel 1930, la sua carriera cinematografica riprese nel 1932 a fianco di Charlie Chase con alcuni cortometraggi, oltre che con una piccola parte ne \"Il compagno B\" con Stan Laurel e Oliver Hardy, ma trov\u00f2 il successo soltanto dal 1935 recitando da protagonista in film western con John Wayne, Buck Jones o William Boyd, e chiudendo la sua carriera nel 1940 con due western a fianco di Tex Ritter. Il suo contributo al genere western le valse un Golden Boot Award.\nNel 1936 aveva sposato l'agente di teatro Marshall Worchester. Dopo la morte del marito, nel 1971, Muriel Evans lavor\u00f2 come infermiera volontaria al Motion Picture and Television Country House Hospital di Woodland Hills, un istituto di riposo e di cura per ex-attori, dove risiedette stabilmente dopo aver subito un ictus nel 1994 - anno in cui ricevette il premio alla carriera della Way Out West Tent - e dove mor\u00ec di tumore nel 2000. "}
{"id": "6172099", "revid": "767487", "url": "https://it.wikipedia.org/wiki?curid=6172099", "title": "Danny Swanson", "text": "Carriera.\nHa giocato nella prima divisione scozzese."}
{"id": "6172103", "revid": "1005847", "url": "https://it.wikipedia.org/wiki?curid=6172103", "title": "Suddivisioni dello Zambia", "text": ""}
{"id": "6172133", "revid": "619191", "url": "https://it.wikipedia.org/wiki?curid=6172133", "title": "Say It with Your Body", "text": "Say It with Your Body \u00e8 un brano musicale della cantante rumena Inna, reso disponibile in download digitale dal 28 settembre 2016, intenzionato anch'esso come il brano precedente \"Heaven\" ad essere estratto come singolo dal quinto album della cantante, \"Nirvana, ma successivamente fu scartato dalla tracklist ufficiale del disco e rilasciato come singolo digitale.\nIl brano.\n\"Say It with Your Body\" \u00e8 un brano dance pop, scritto dai Play&amp;Win con Inna stessa e pubblicato come secondo singolo che anticipa il quinto disco della cantante. La canzone fu annunciata molto velocemente dopo una settimana dalla pubblicazione del brano \"Heaven\" ma fu comunque pubblicata il 28 settembre 2016 con il suo video clip."}
{"id": "6172134", "revid": "84539702", "url": "https://it.wikipedia.org/wiki?curid=6172134", "title": "Spinacceto", "text": ""}
{"id": "6172137", "revid": "729019", "url": "https://it.wikipedia.org/wiki?curid=6172137", "title": "Parco Frederik Meijer", "text": "Il Frederik Meijer Gardens &amp; Sculpture Park \u00e8 un giardino botanico e parco contenente 170 sculture, ubicato a Grand Rapids nella contea di Kent nello stato del Michigan, Stati Uniti d'America. Normalmente indicato come Meijer Gardens, \u00e8 diventato velocemente una delle pi\u00f9 note collezioni di sculture del Midwest e una emergente destinazione culturale.\nNel maggio 2009, \u00e8 stato definito uno dei \"30 Must-See Museums\" (30 musei da vedere) nel mondo. Si tratta della seconda attrazione turistica pi\u00f9 visitata del Michigan secondo ArtPrize, la pi\u00f9 grande competizione d'arte giudicata con una votazione. Nel 2014 ha acquisito Iron Tree di Ai Weiwei e aperto un giardino giapponese di 3,2 ettari con un investimento di 22 milioni di dollari.\nStoria.\nI \"Meijer Gardens\" vennero aperti al pubblico il 20 aprile 1995 a seguito della liberalit\u00e0 di Frederik e Lena Meijer, la famiglia della Meijer Corporation, che donarono i fondi, il terreno e l'intera loro collezione di sculture.\nNel 1990, la West Michigan Horticultural Society chiese a Frederik Meijer di donare un appezzamento di terreno, da lui posseduto, per realizzare un orto botanico.\nMeijer don\u00f2 28 ettari di terreno, a Grand Rapids, nel 1991. Allo stesso tempo, Fred e Lena Meijer, donarono la loro intera collezione di sculture. Il \"Michigan Botanic Garden\", come era stato chiamato il progetto, venne cos\u00ec rinominato \"Frederik Meijer Gardens\" dal nome del suo maggiore finanziatore.\nL'impronta distintiva del parco e dei giardini, che sottolinea l'importanza della scultura e dell'orticoltura, realizzava l'obiettivo di Meijer di unire l'arte visiva del genere umano a quella della natura.\nViene visitato da circa 600.000 persone all'anno ed \u00e8 stato realizzato interamente con donazioni private. I Meijer Gardens contengono la pi\u00f9 grande raccolta botanica tropicale del Michigan; tre serre; un giardino giapponese di 3,2 ettari aperto nel 2015, giardini all'aperto, percorsi naturalistici; gallerie permanenti di sculture; biblioteca; teatro per audiovisivi; caff\u00e8 e negozio di souvenir; sala congressi. Sia le parti al coperto che quelle all'aperto sono completamente accessibili ai portatori di handicap.\nNei primi dieci anni dall'apertura i Meijer Gardens hanno attratto pi\u00f9 di tre milioni di visitatori e celebrato il loro 15\u00ba anniversario il 20 aprile 2010. Il 7 maggio 2010 il museo ha dato il benvenuto al seimilionesimo visitatore.\nOrticoltura.\nIl \"Lena Meijer Conservatory\" \u00e8 una serra a cinque piani, di 1.400 m2 di superficie, con paesaggi in roccia progettati da Philip di Giacomo e piante selezionate da Stephen Rosselet. La serra ospita piante tropicali da tutto il mondo e comprende palma da cocco del Pacifico, alberi di fico dell'India, orchiee dell'America centrale e meridionale, bamb\u00f9 e banani dell'Asia. Altre serre contengono piante carnivore, piante di terreni desertici come il Saguaro e una serra Vittoriana.\nAperto nel 2015, il \"Richard and Helen DeVos Japanese Garden\" persegue la duplice missione di miscelare scultura e botanica. Il giardino giapponese si trova nell'angolo nord-est della propriet\u00e0 e trasuda l'essenza stessa della tradizione nipponica fatta di tranquillit\u00e0, semplicit\u00e0 e bellezza. Il design ha evidenziato le caratteristiche esistenti di terra-acqua, cambi di pendenza e silenzio, con una combinazione di aree naturalistiche ben curate.\nIl progetto di Hoichi Kurisu, presidente e fondatore del Kurisu International, riflette questa essenza attraverso una variet\u00e0 di elementi orticoli quali, muschio e giardini di bonsai, ponti panoramici, cascate e una sala da t\u00e8, tra le molte altre caratteristiche. Inoltre sono presenti opere di scultura contemporanea di grandi artisti internazionali la cui estetica e forma si inserisce con armonia nello spazio.\nUna delle sculture \u00e8 un'opera di Anish Kapoor. Si tratta di una delle poche opere realizzate in granito dall'artista. Forme circolari, sulla superficie frontale della scultura, riflettono e valorizzano l'ambiente circostante, mentre l'atmosfera tranquilla favorisce la meditazione. Il giardino \u00e8 stato realizzato da AE e Owen Ames Kimball.\nI giardini all'aperto, disegnati dai paesaggisti James van Sweden di Washington e da Penelope Hobhouse del Sussex, comprendono piante delle quattro stagioni godibili tutto l'anno.\nPer favorire la consapevolezza educativa dei numerosi ecosistemi presenti nel West Michigan, il \"Wege Nature Trail\" \u00e8 un sentiero lastricato che si snoda attraverso una sezione boschiva della propriet\u00e0. \u00c8 collegato alla passerella Frey che porta i visitatori alle zone umide naturali. Su queste passeggiate sono inseriti siti di bird watching, praterie, uno stagno e bei panorami.\nLo \"Gwen Frostic Woodland Shade Garden\", dedicato nel 1998, commermora l'influenza artistica del noto naturalista, artista e scrittore, e contiene piante come felci, hosta, papaveraceae, rhododendron e azalea.\nNel maggio 2003 venne aperto il \"Michigan Farm Garden\" (1,2 ettari) un luogo dove le famiglie possono sperimentare giardini pieni di verdure, frutteti e sculture figurative di animali all'interno di un ambiente completo di un fienile vecchio di 100 anni e di una replica della casa colonica dell'infanzia di Lena (Rader) Meijer.\nIl \"Frederik Meijer Gardens Amphitheater\" venne inaugurato nel giugno 2003. La struttura all'aperto per concerti e teatro, \u00e8 dotata di un palco coperto progettato per esecuzioni sinfoniche ed \u00e8 in grado di ospitare ogni genere di esecuzione musicale. Il prato antistante pu\u00f2 ospitare fino a 1.900 spettatori seduti. Fra i musicisti che si sono esibiti figurano Harry Connick Jr., B.B. King, Sheryl Crow, Steve Miller Band e Wynton Marsalis.\nIl \"Lena Meijer Children\u2019s Garden\" venne aperto nel giugno 2004. Esso ruota intorno al mondo incantato delle piante, dei giardini, della scultura e della natura, attraverso aree interattive, in uno spazio di 2 ettari. Vi sono case sugli alberi del bosco e una capanna di legno, un giardino con acqua, un labirinto di farfalle, un giardino sensoriale e molto altro.\nLa biblioteca Peter M. Wege Library contiene libri su orticoltura e scultura.\nSculture.\nI Meijer Gardens comprendono un parco di 12 ettari aperto il 12 maggio 2002. Esso contiene pi\u00f9 di 170 sculture di artisti famosi come Magdalena Abakanowicz, Jonathan Borofsky, Alexander Calder, Tony Smith, Anthony Caro, Anthony Gormley, Mark di Suvero, Anish Kapoor, Jenny Holzer, Richard Hunt, Auguste Rodin, Joan Mir\u00f3, Louise Bourgeois, Ai WeiWei, Henry Moore, Claes Oldenburg, Marshall Fredericks, David Nash, Arnaldo Pomodoro, Keith Haring, Dale Chihuly, Laura Ford e Kenneth Snelson, tra gli altri. La collezione comprende numerose sculture monumentali, esposte all'aria aperta, in tutte le aree della propriet\u00e0, all'interno del giardino d'inverno, nei giardini di specialit\u00e0 e nella galleria.\nTra le pi\u00f9 visitate l'opera di Nina Akamu, \"The American Horse\", creata in omaggio all'opera originale di Leonardo da Vinci, commissionata dal duca di Milano, e opere di Rodin e Degas nel \"Victorian Conservatory\".\nLo \"Sculpture Program at Meijer Gardens\" organizza tre mostre temporanee annuali. Tra le opere si ricordano quelle di Andy Goldsworthy, Tom Otterness, Magdalena Abakanowicz, George Rickey e Jaume Plensa."}
{"id": "6172142", "revid": "30610", "url": "https://it.wikipedia.org/wiki?curid=6172142", "title": "Stufles", "text": "Stufles (\"Stufels\") \u00e8 il rione pi\u00f9 antico della citt\u00e0 di Bressanone, in Alto Adige. \nGeografia.\nSi trova a est della citt\u00e0 alle pendici di Costa d'Elvas ed \u00e8 collegato al centro storico tramite il ponte Aquila. Stufles si trova a nordest del centro della citt\u00e0 all'incrocio tra i fiumi Isarco e Rienza.\nCaratteristica di Stufles sono le piccole vie strette che superano vari dislivelli. Il rione, cos\u00ec come il centro storico, si trova in un'area pedonale.\nStoria.\nLa storia di Stufles viene ricondotta alla sua prima menzione nel 901. Durante i secoli fu uno dei primi insediamenti per attraversare le Alpi grazie alla vicinanza con il passo del Brennero. Inoltre Stufles ricade su una delle diramazioni della Via Claudia Augusta, ovvero una delle principali strade dell'Impero Romano. Gli scavi mostrano che i secoli resti romani che probabilmente provano l'esistenza di una stazione di transito a Stufles. Il nome della citt\u00e0 romana non \u00e8 finora noto. Molti ritrovamenti di monete e ossa confermano Stufles come un importante e antico insediamento tardo-medievale.\nLa localit\u00e0 fu investita da un incendio che oggi ha permesso il ritrovamento di numerosi pesi da telaio e molte travi carbonizzate. In un semiinterrato, sotto lo strato dell'incendio, si \u00e8 trovata una sepoltura dove giacevano due individui inumati posti in posizione prona, uno dei quali con i piedi in prossimit\u00e0 della testa dell'altro. Uno dei due aveva le mani legate dietro alla schiena.\nMonumenti.\nPresso Stufles si trova la chiesa dei Santi Angeli Custodi, consacrata nel 1712."}
{"id": "6172146", "revid": "1776051", "url": "https://it.wikipedia.org/wiki?curid=6172146", "title": "Fly from the Inside", "text": "Fly from the Inside \u00e8 un singolo del gruppo musicale statunitense Shinedown, pubblicato nel 2003 ed estratto dall'album \"Leave a Whisper\"."}
{"id": "6172147", "revid": "1776051", "url": "https://it.wikipedia.org/wiki?curid=6172147", "title": "45 (Shinedown)", "text": "45 \u00e8 un singolo del gruppo musicale statunitense Shinedown, pubblicato nel 2003 ed estratto dall'album \"Leave a Whisper\"."}
{"id": "6172150", "revid": "965985", "url": "https://it.wikipedia.org/wiki?curid=6172150", "title": "Burning Bright (singolo)", "text": "Burning Bright \u00e8 un singolo del gruppo musicale statunitense Shinedown, pubblicato nel 2004 ed estratto dall'album \"Leave a Whisper\"."}
{"id": "6172153", "revid": "1543377", "url": "https://it.wikipedia.org/wiki?curid=6172153", "title": "I Dare You (Shinedown)", "text": "I Dare You \u00e8 un singolo del gruppo musicale statunitense Shinedown, pubblicato nel 2006 ed estratto dall'album \"Us and Them\".\n\u00c8 stata la seconda theme ufficiale di Wrestlemania 22."}
{"id": "6172154", "revid": "173006", "url": "https://it.wikipedia.org/wiki?curid=6172154", "title": "Mul.Apin", "text": ""}
{"id": "6172155", "revid": "533647", "url": "https://it.wikipedia.org/wiki?curid=6172155", "title": "Zirnis", "text": ""}
{"id": "6172156", "revid": "1543377", "url": "https://it.wikipedia.org/wiki?curid=6172156", "title": "Aleksandr Vedernikov (basso)", "text": "Biografia.\nAlexander Vedernikov \u00e8 nato il 23 dicembre 1927 nel villaggio Mokin (ora quartiere soviet della regione di Kirov, Russia).\nDal 1943 al 1947 ha studiato presso la Korkinskom Mountain College, era impegnato nel cerchio di belle arti del club locale \"Big minatore\". Poi Okocha Sverdlovsk Tchaikovsky Scuola di Musica.\nNel 1955 si diplom\u00f2 al Conservatorio di Mosca. Tchaikovsky (classe di R. J. Alpert, Hasina)\nNegli anni 1955-1958 - solista dell'Opera e del Balletto di Leningrado, S.M. Kirov (oggi Mariinsky Theatre).\nDal 1958 al 1990 - solista del Teatro Bolshoi (Mosca).\nNel 1960-1961 si \u00e8 formato al teatro \"La Scala\" (Milano, Italia) con il Maestro Barra.\nSi \u00e8 esibito come cantante da concerto. Ha tenuto un notevole numero di concerti filarmonici. Il suo repertorio da camera comprende opere di molti compositori russi e stranieri.\nNel 1954, ha fatto un tour all'estero (Francia, Iraq, Germania Est, Italia, Inghilterra, Canada, Svezia, Finlandia, Austria, ecc).\nSvolge attivit\u00e0 didattiche. Dal 2006 al 2009 - Consulente per il canto al Teatro Bolshoi. Tra i suoi studenti ci sono molti solisti.\nDal 2008 \u00e8 stato direttore artistico del Teatro \"Opera russa\" a Mosca.\n\u00c8 membro a pieno titolo dell'Accademia della musica popolare e dell'Accademia Russa delle Arti e performance musicali, membro dell'Unione dei Lavoratori del Teatro della Federazione Russa.\nLa discografia comprende pi\u00f9 di trenta dischi con registrazioni di romanze, canzoni, arie e oratori.\nNei suoi molti anni di lavoro creativo ha descritto e pubblicato nel 1989 il libro \"Che l'anima non venga meno.\"\nEra membro del PCUS dal 1964.\nCreazione.\nSi \u00e8 esibito in quasi tutti i ruoli di basso nelle opere russe.\nMolti concerti. Particolarmente proficua \u00e8 stata la collaborazione con il cantante e compositore G.V. Sviridov. Inizi\u00f2 gi\u00e0 negli anni del conservatorio con una esecuzione di canzoni dal poema \"La Terra dei Padri\", su poesie di A. Isahakyan. Questa fu seguita da moltissimo lavoro. Uno dei pi\u00f9 notevoli fu un ciclo di esecuzioni di 9 canzoni su poesie di Robert Burns (tra cui \"Tutta la terra era avvolta nel buio\", \"Findlay\", \"Il ritorno del soldato\", \"Onesta povert\u00e0\" .), come pure le canzoni dai versi di A. Pushkin ( \"La foresta perde il suo vestito cremisi\", \"Si avvicina sotto Izhora\", \"Corvo a linea d'aria\", \"Strada d'inverno\"), S.A. Esenina ( \"Love\"), F.I. Tiutchev ( \"Questi villaggi poveri \"), Blok (\"Visione\",\" Voce dal coro\", \"Canzone di Pietroburgo\", \"Weathervane \",\"Oltre le montagne, foreste ... \"), Shakespeare (\"L'ingratitudine umana\" \"Inverno\", \"Il pane del Soldato e una canzone per Iago\", una canzone dalla folle commedia \"La dodicesima notte\", \"Canto Iago di re Stefano\"), P.J. Berenger ( \"Come una mela\") ed altri. Nel 1959 fu il primo esecutore in modo che il partito nel \"Patetica oratorio\" GV Sviridov, le parole di Vladimir Majakovskij.\nNel 2009 ha fatto il suo debutto ad 80 anni nel partito Solopov Cherevik teatro nella commedia \"Russian Opera\" \"Sorocincy Fair\" di Mussorgsky.\nLa creativit\u00e0 del cantante \u00e8 stata molto apprezzata dal compositore GV Sviridov:\nVideo degli spettacoli.\n1981 - \"Il principe Igor\" di Alexander Borodin (Galitsky), dir. Oleg morale, Alexander Barannikoff, dir. Mark Ermler"}
{"id": "6172158", "revid": "1776051", "url": "https://it.wikipedia.org/wiki?curid=6172158", "title": "Heroes (Shinedown)", "text": "Heroes \u00e8 un singolo del gruppo musicale statunitense Shinedown, pubblicato nel 2006 ed estratto dall'album \"Us and Them\"."}
{"id": "6172159", "revid": "1123126", "url": "https://it.wikipedia.org/wiki?curid=6172159", "title": "Herv\u00e9 Jean-Pierre Villechaize", "text": ""}
{"id": "6172162", "revid": "1776051", "url": "https://it.wikipedia.org/wiki?curid=6172162", "title": "Devour", "text": "Devour \u00e8 un singolo del gruppo musicale statunitense Shinedown, pubblicato nel 2008 ed estratto dall'album \"The Sound of Madness\"."}
{"id": "6172164", "revid": "965985", "url": "https://it.wikipedia.org/wiki?curid=6172164", "title": "Second Chance (Shinedown)", "text": "Second Chance \u00e8 un singolo del gruppo musicale statunitense Shinedown, pubblicato nel 2008 ed estratto dall'album \"The Sound of Madness\"."}
{"id": "6172170", "revid": "1776051", "url": "https://it.wikipedia.org/wiki?curid=6172170", "title": "Sound of Madness", "text": "Sound of Madness \u00e8 un singolo del gruppo musicale statunitense Shinedown, pubblicato nel 2009 ed estratto dall'album \"The Sound of Madness\"."}
{"id": "6172172", "revid": "339392", "url": "https://it.wikipedia.org/wiki?curid=6172172", "title": "Volo Lamia Airlines 2933", "text": ""}
{"id": "6172174", "revid": "76963", "url": "https://it.wikipedia.org/wiki?curid=6172174", "title": "Beat Marti", "text": "Vita privata.\nNato a Coira, si \u00e8 formato alla \"Hochschule f\u00fcr Musik und Theater\" di Zurigo. Il fratello Urs Marti \u00e8 un imprenditore e politico. Dal 1998 vive a Berlino, ed ha ottenuto la cittadinanza tedesca. Nel 2006 ha sposato l'attrice berlinese Delia-Deborah Wagner.\nCarriera.\nHa recitato in diverse produzioni, sia cinematografiche che televisive, perlopi\u00f9 in Svizzera e Germania. Il suo primo film da protagonista \u00e8 stato \"I was a Swiss Banker\", del regista svizzero Thomas Imbach, per il quale fu candidato come miglior attore al premio del cinema svizzero.\n\u00c8 attivo anche a teatro, soprattutto a Zurigo ed Amburgo.\nNel 2009 ha aperto con la moglie a Berlino l'agenzia per attori \"LuckyPunch\"."}
{"id": "6172175", "revid": "965985", "url": "https://it.wikipedia.org/wiki?curid=6172175", "title": "If You Only Knew (singolo)", "text": "If You Only Knew \u00e8 un singolo del gruppo musicale statunitense Shinedown, pubblicato nel 2009 ed estratto dall'album \"The Sound of Madness\"."}
{"id": "6172178", "revid": "1305772", "url": "https://it.wikipedia.org/wiki?curid=6172178", "title": "Ercole Carletti", "text": "Biografia.\nDopo essersi diplomato in ragioneria, fu assunto come impiegato presso il comune di Udine. Presente alla riunione costitutiva della Societ\u00e0 filologica friulana, che si svolse a Gorizia il 23 novembre 1919, ne divenne presidente negli anni 1923-24. \nOrganizzatore dei primi complessi corali nel Friuli, con il compositore Arturo Zardini, nel 1925 pubblic\u00f2 la raccolta \"I canti friulani\", di cui cur\u00f2 i testi. \nOltre a poesie e opere teatrali, insieme con il glottologo Giovanni Battista Corgnali, pubblic\u00f2 \"\", uscito in novantadue dispense negli anni 1928-35, revisione e ampliamento del materiale lasciato in forma manoscritta da Giulio Andrea Pirona; testo pi\u00f9 volte ristampato sino ad anni recenti dalla Societ\u00e0 filologica friulana.\nNel 1978 la poetessa Novella Cantarutti ha curato un'antologia di testi poetici e teatrali del Carletti, corredata da una biografia e note critiche.\nI comuni di Udine e Remanzacco (provincia di Udine) hanno dedicato al suo nome una via cittadina.\nBibliografia.\nEnzo Ronconi (a cura di), \"Dizionario della letteratura italiana contemporanea\", 2 voll., Firenze, Vallecchi, 1973."}
{"id": "6172179", "revid": "110157", "url": "https://it.wikipedia.org/wiki?curid=6172179", "title": "Popped In Souled Out", "text": "Popped In Souled Out \u00e8 il primo album del gruppo musicale britannico Wet Wet Wet, pubblicato dall'etichetta discografica Mercury/Phonogram nel 1987.\nL'album \u00e8 disponibile su long playing, musicassetta e compact disc, versione che contiene 4 tracce bonus, tra cui una cover di \"Don't Let Me Be Lonely Tonight\" di James Taylor. Gli altri brani del lavoro sono firmati dal quartetto Clark/Cunningham/Mitchell/Pellow, ovvero i membri del gruppo.\nL'uscita del disco \u00e8 anticipata da quella dei singoli \"Wishing I Was Lucky\" e \"Sweet Little Mystery\", cui fanno seguito \"Angel Eyes (Home and Away)\" e \"Temptation\", quest'ultimo pubblicato l'anno seguente."}
{"id": "6172182", "revid": "247222", "url": "https://it.wikipedia.org/wiki?curid=6172182", "title": "Popped in Souled Out", "text": ""}
{"id": "6172185", "revid": "101201", "url": "https://it.wikipedia.org/wiki?curid=6172185", "title": "Il disco rotto/Si lo so", "text": "Il disco rotto/Si, lo so \u00e8 il 52\u00ba singolo di Mina, pubblicato a fine ottobre 1962 su vinile a 45 giri dall'etichetta Italdisc.\nIl disco.\nUltimo singolo del 1962, su un totale di 7 prodotti quell'anno. Per ragioni di spazio non inserito insieme agli altri nell'album \"Renato\" pubblicato a fine anno.\nEntrambe le canzoni sono contenute nella raccolta \"\" del 2010. Il disco rotto si trova nella raccolta \"Una Mina fa\" del 1987. Si, lo so \u00e8 invece presente nell'album del 1963 \"Stessa spiaggia, stesso mare\", in quello del 1964 \"Mina N\u00ba 7\" e nella raccolta \"Mina Gold\" del 1998.\nNei due brani la cantante \u00e8 accompagnata da Tony De Vita con la sua orchestra.\nI due pezzi sono stati utilizzati in altrettanti caroselli per l'Industria Italiana della Birra filmati alla fine del 1962.\n\"Si, lo so\".\nVersione italiana dell'originale lanciato dalla stessa Mina in tedesco (testo di Kurt Feltz) col singolo del 1962 Hei\u00dfer Sand e raccolto, insieme ad altri successi pubblicati in Germania, nell'antologia \"Heisser Sand\" del 1996.\nDi questa canzone nel 1963 Mina pubblica su singolo le edizioni:\nQuesti dischi, eccetto \"Mina in the world\", appartengono alle rispettive discografie straniere della cantante."}
{"id": "6172195", "revid": "599013", "url": "https://it.wikipedia.org/wiki?curid=6172195", "title": "Michails Chatzis", "text": "Ha giocato per l'ultima volta per la squadra Athl\u012btikos Omilos I\u014dnikos Nikaias nella Football League.\nCarriera.\nNato ad Atene, Chatzis gioc\u00f2 nelle squadre del , , , , , e nel Campionato greco di calcio."}
{"id": "6172199", "revid": "1005847", "url": "https://it.wikipedia.org/wiki?curid=6172199", "title": "Suddivisioni dello Zimbabwe", "text": ""}
{"id": "6172203", "revid": "3732", "url": "https://it.wikipedia.org/wiki?curid=6172203", "title": "Conti di Cunio", "text": "I conti di Cunio furono una famiglia nobile della Romagna. Appartenente al campo guelfo, fu protagonista delle vicende politiche della Bassa Romagna dal XIII al XIV secolo.\nStoria.\nNell'anno 950 i Cunio erano feudatari nelle terre di propriet\u00e0 della Chiesa ravennate. Si ritiene che la costruzione della fortezza (\"castrum\") di famiglia, pochi km a sud di Cotignola, sia stata di poco successiva: la pi\u00f9 antica attestazione risale all'anno 1036. Oltre alla fortezza di famiglia, i Cunio ebbero una residenza a Imola, dove acquistarono il palazzo dei Pietrobono, ed una a Faenza, dove possedettero un ampio casamento lungo il tratto cittadino della via Emilia. Il vasto territorio su cui esercitarono il loro dominio comprendeva i feudi di Barbiano, \"Donigallia\" (oggi non pi\u00f9 esistente), Zagonara e Cotignola. Confinava a sud con il territorio di Faenza, ad est con quello di Bagnacavallo e a nord con San Patrizio e Fabriago.\nI conti di Cunio furono tradizionali nemici di Faenza. Tra il 1125 e il 1129 si scontrarono frontalmente pi\u00f9 volte. Le milizie faentine tentarono in tre occasioni di assaltare il castello, senza per\u00f2 riuscirci.\nNel 1147 i faentini riuscirono a distruggere il castello di Cunio, ma i conti in pochi anni lo ricostruirono. Gli stessi conti ottennero dalla citt\u00e0 di Faenza il titolo di \u201cmagnati\u201d, ovvero lo \"status\" di famiglia eminente (si fregiavano dello stesso titolo i Pagani di Susinana, i Manfredi, i Zambeccari e gli Accarisi).\nUna svolta nella storia della famiglia si ebbe con Federico I Barbarossa (1122-1190): l'imperatore del Sacro Romano Impero riconobbe i Cunio come propri vassalli, concedendo loro numerosi benefici. I fratelli Rainiero II e Guido di Cunio furono presenti nella sfortunata battaglia di Legnano del 29 maggio 1176, nella quale l'imperatore fu sconfitto dalla Lega Lombarda (cui Faenza invece si era alleata). \nDopo la morte di Federico (1190) il legato pontificio tolse ai Cunio la \"massa sancti Pauli\" e \"massa sancti Hilari\" e le restitu\u00ec alla Chiesa di Ravenna. Presso quest'ultima, agli inizi del secolo successivo l'arcivescovo Alberto fece edificare il nucleo di quella che poi divenne Lugo. \nRipresero gli scontri tra i Cunio, ghibellini, e i faentini, guelfi. I Cunio decisero di allearsi con Imola, citt\u00e0 ghibellina, in funzione antifaentina. Nel 1186 Rainiero, figlio di Rainiero II, divenne cittadino imolese. La famiglia acquist\u00f2 un palazzo nell'odierna via Appia (una targa ne ricorda la presenza). \nNonostante l'acerrima rivalit\u00e0 con i faentini, i Cunio trovarono interesse ad allearsi con essi nell'assalto al nuovo \"castrum\", Lugo. Nel 1218 lo occuparono e ne diventarono padroni \"de facto\". Rainiero III, figlio di Guido, fu nominato pretore. Dopo trattative decennali con la Chiesa di Ravenna, nel 1231 i Cunio furono confermati nei loro possessi (Barbiano, Donegaglia, Zagonara e Cotignola) e l'anno seguente Rainiero III (figlio di Rainiero II) fu nominato podest\u00e0 di Lugo: fu il primo esponente dei Cunio a ricoprire una carica pubblica.\nI Cunio furono alleati dell'imperatore Federico II di Svevia (1194-1250) nella sua campagna militare nell'Italia settentrionale. Deciso a ricondurre a s\u00e9 tutte le citt\u00e0 della Romagna, assedi\u00f2 Faenza. La citt\u00e0 cadde dopo un'inattesa resistenza di sette mesi (24 aprile 1241). L'imperatore conferm\u00f2 ai Cunio i loro possedimenti aggiungendo Granarolo faentino. Nello stesso anno i Cunio acquisirono i beni patrimoniali dei conti di Donigallia per matrimonio. Nel 1246 acquistarono il \"castrum\" di Fabriago.\nBernardino (\u2020 \"ante\" 1288), figlio di Rainiero III, fu podest\u00e0 d'Imola (1266), oltre a \u201cprimo degli anziani\u201d di Bagnacavallo (1267). Il primo dei suoi figli, Bernardino iuniore (o Novello), fu due volte podest\u00e0 di Imola (1288 e 1292), due volte podest\u00e0 a Ravenna (1294 e 1297) e infine podest\u00e0 a Bagnacavallo: dal 1311 fino alla morte (1321/23).\nA Imola i Cunio ebbero come nemici gli Alidosi. Alleato di Maghinardo da Susinana, Bernardino iuniore divenne podest\u00e0 della citt\u00e0 nel 1292 e, a capo delle proprie milizie, distrusse i castelli alidosiani del contado. Nel 1294 fu podest\u00e0 di Ravenna.\nNel 1295 si verific\u00f2 un avvenimento che segn\u00f2 il destino della famiglia: i Cunio ruppero l'alleanza con Maghinardo. I fratelli Bernardino Novello, Guido e Rainiero si allearono con i Manfredi e occuparono Faenza. La reazione di Maghinardo e degli Accarisi suoi alleati fu immediata: i Cunio furono messi in fuga, inoltre Bernardino fu cacciato da Imola. I Cunio persero Zagonara e la signoria di Bagnacavallo. L'anno dopo (1296) Maghinardo, alla testa dei Faentini, attacc\u00f2 frontalmente il castello di famiglia, distruggendolo e radendolo al suolo (13 marzo 1296). \nI Cunio si ritirarono nella vicina Barbiano. Qui edificarono una nuova rocca con annesso torrione. Rainiero rest\u00f2 a Barbiano, mentre Bernardino, Guido \u201cil Bandezzato\u201d e un altro fratello, Alberico, si stabilirono a Lugo. Uno dei figli di Guido, Giovanni, fu podest\u00e0 di Bagnacavallo (1302) e di Lugo (1312). A Bagnacavallo i Cunio si alternarono come podest\u00e0 occupando la carica quasi ininterrottamente dal 1313 al 1324.\nIl 14 marzo 1307 i Cunio (che ressero la podesteria di Parma e poi quella di Brescia) furono tra i fondatori della Lega Guelfa contro gli Este di Ferrara. Parteciparono alla Lega anche numerose famiglie guelfe di Emilia e di Lombardia. Nel resto dello stesso anno guidarono i guelfi romagnoli in lotta contro Faenza e difesero il possesso di Lugo. Il loro potere torn\u00f2 ad essere egemone nella zona di origine: oltre a mantenere Lugo, fu ripreso il \"castrum\" di Bagnacavallo.\nIl dominio su Lugo fu per\u00f2 di breve durata: nel 1311 il \"castrum\" rientr\u00f2 tra i possedimenti della Chiesa. I Cunio allora acquistarono dai monaci camaldolesi il territorio di Zagonara e ottennero il possesso della vicina Guercinoro. A Zagonara edificarono una rocca con annesso torrione e vi fabbricarono un palazzo. Nel 1312 Giovanni, figlio di Guido \u201cil Bandezzato\u201d, fu nominato podest\u00e0 di Lugo. Nel 1315 il figlio di Bernardino, che portava lo stesso nome del padre, fu podest\u00e0 di Faenza.\nI Cunio mantennero il dominio su Bagnacavallo fino al 1328, quando la citt\u00e0 fu riannessa ai dominii della Chiesa da Bertrando del Poggetto. Con quella data cess\u00f2 il loro potere nei castelli della Bassa Romagna, mentre il ramo dei Da Barbiano continu\u00f2 ad avere una notevole influenza sulle vicende politiche romagnole fino al XV secolo. Dal 1431, anno di conferimento dai Visconti del titolo comitale di Belgioioso, detto ramo si stabil\u00ec in Lombardia, dove \u00e8 tuttora fiorente.\nDiscendenza.\nBernardino (\u2020 1288) ebbe quattro figli: Rainiero, Bernardino iuniore (\u2020 1321/23), Alberico e Guido. Da essi ebbero origine i quattro rami parentali, collaterali, del casato dei Cunio.\nNella letteratura.\nI conti di Cunio sono citati nella \"Divina Commedia\", nel Canto XIV del Purgatorio, nella cornice degli invidiosi:"}
{"id": "6172239", "revid": "1573940", "url": "https://it.wikipedia.org/wiki?curid=6172239", "title": "Erizada", "text": "Erizada \u00e8 un genere di lepidotteri appartenente alla famiglia Nolidae, diffuso in Asia sud-orientale."}
{"id": "6172246", "revid": "729019", "url": "https://it.wikipedia.org/wiki?curid=6172246", "title": "Caluger\u00e0", "text": "Caluger\u00e0, Caloger\u00e0, Calogera, Caloghera, il Lazzeretto o Lazzaretto (in croato: O\u0161ljak e anche Lazaret) \u00e8 un isolotto della Croazia situato nel mare Adriatico vicino alla costa orientale di Ugliano. Appartiene al comune di Oltre e fa parte dell'arcipelago zaratino.\nIl villaggio omonimo con un piccolo porticciolo si trova sulla costa occidentale, e conta 29 abitanti.\nGeografia.\nCaluger\u00e0 si trova nel canale di Zara (\"Zadarski kanal\"), 780\u00a0m a nord del villaggio di Calle e circa 940\u00a0m a sud-est di Oltre. L'isolotto ha una forma ovale, una superficie di 0,332\u00a0km\u00b2, uno sviluppo costiero di 2,41\u00a0km e ha un'altezza di 88,8\u00a0m. A nord-ovest a 1,5\u00a0km si trova l'isolotto di San Paolo.\nFlora e fauna.\nL'isola \u00e8 stata identificata come area naturale protetta dal 1985. \u00c8 ricoperta da foreste di cipressi e pini, macchia mediterranea e vecchi oliveti.\nVi sono specie di uccelli in via di estinzione e rigorosamente protette, presenti nella lista rossa IUCN: tottavilla (\"Lullula arborea\"), calandro (\"Anthus campestris\"), falco pellegrino (\"Falco peregrinus\"), aquila reale (\"Aquila chrysaetos\"), marangone dal ciuffo (\"Phalacrocorax aristotelis\"), biancone \"(Circaetus gallicus\"), svasso collorosso (\"Podiceps grisegena\"), beccapesci (\"Thalasseus sandvicensis\"), falco della regina (\"Falco eleonorae\") e berta maggiore (\"Calonectris diomedea\"). Nonch\u00e9 quattro specie di anfibi e rettili rigorosamente protette, tra cui la tartaruga comune (\"Caretta caretta\").\nStoria.\nAbitata fin da tempi antichi, presenta resti romani. In quanto roccaforte strategicamente importante nel Canale di Zara, fu in diverse occasioni (ad esempio nel 1242 durante la rivolta di Zara alla Serenissima e dal 1311 al 1313 durante la seconda guerra di Zara fra Repubblica di Venezia e Regno d'Ungheria) il luogo dello sbarco dell'esercito veneziano durante il suo attacco a Zara. Nel 1320, si fa menzione che fosse in possesso dell'arcidiocesi di Zara. Nel 1555 l'isola pass\u00f2 a diverse famiglie nobili di Zara, in quest'ordine: i Cedolini, i Cortese, i Fozza e i Soppe. Da quest'ultimi, ai tempi della Repubblica di Venezia, fu poi acquistata dai Calogera (\"Kalogera\") che danno il nome all'isola, una famiglia probabilmente di Creta (o forse di Corf\u00f9). Successivamente fu venduta ai Licini, che portarono i primi abitanti sull'isolotto, per poi passare ai Carrara. Pass\u00f2 quindi ai Giurich, e nel 1641 (per altre fonti nel 1630) vi fu costruito un lazzaretto per via di una pestilenza. Un altro lazzaretto fu costruito a San Paolo nello stesso periodo. Nonostante ci\u00f2 la pestilenza caus\u00f2 diversi morti a Zara. L'isola pass\u00f2 poi di nuovo ai Calogera e il cav. Giacomo Calogera vi edific\u00f2 una villa, dai ruderi del lazzaretto, nel 1723. La villa purtroppo non resistette ai bombardamenti alleati della Seconda Guerra Mondiale. Nel 1725 la terra fu messa a coltura e vi fu costruito un mulino a vento (secondo altre fonti due) per macinare il grano, ma esso scomparve, o forse fu solo in rovina, gi\u00e0 dal 1879 dal momento che a causa della variabilit\u00e0 del vento non si rivel\u00f2 economicamente produttivo. Nel 1797, col trattato di Campoformio venne annessa assieme a tutta la Serenissima all'Austria asburgica. L'isola fu poi dei De Nachich i quali la cedettero all'inizio del XX secolo come dote di un matrimonio alla famiglia Machiedo, originaria di Lesina, e gi\u00e0 proprietaria di Martellozzi Grande. Nonostante ci\u00f2 alcuni scritti la riportarono ancora come dei De Nachich. Col primo conflitto mondiale Calogera fin\u00ec sotto il Regno dei Serbi, Croati e Sloveni. Con la fine della Seconda Guerra Mondiale e le vicende delle foibe, l'isola pass\u00f2 dall'Italia, che l'aveva ottenuta col trattato di Rapallo del 1920, alla Jugoslavia e i Machiedo-De Nachich vennero costretti all'esilio forzato. Fu istituita sull'isola una scuola elementare che inizi\u00f2 a funzionare nel 1927 (l'edificio fu costruito per\u00f2 solo nel 1929) e che oper\u00f2 fino al 1958. In seguito alle guerre jugoslave e alla conseguente indipendenza del paese nel 1991, l'isola pass\u00f2 poi sotto la Croazia, di cui fa ancora oggi parte.\nMonumenti e luoghi d'interesse.\nIl monumento pi\u00f9 importante dell'isola \u00e8 la chiesa di Santa Maria (\"Sv. Marije\"), che fu originariamente una chiesa tardoantica dedicata a san Girolamo, ricostruita nel XV secolo durante il periodo dell'arcivescovato a Zara di Lovro Venier. Questa fu inoltre restaurata e provvista delle necessarie suppellettili dalla famiglia dei De Nachich, lavoro conclusosi il 14 Settembre 1867. Nella cappella \u00e8 riportata infatti la seguente iscrizione in latino:\n\"HAC . SACRA . IN . AEDICVLA . DIE . XXIV . SEPTEMBRIS. MDCCCLXII . PRIMVUM . SVVM . SACRVM. SACERDOS. PHILLIPVS . NACHICH . FECIT.\"\nSull'isola \u00e8 anche presente il villaggio di Val\u010di\u0107 che rappresenta la parte vecchia dell'insediamento creato tra il XVII e il XVIII secolo.\nSi estendono verso nord i ruderi del palazzo della famiglia Calogera raggiungibili attraverso i giardini e pergolati del parco della villa.\nL'isola presenta infine resti romani.\nPopolazione.\nSecondo il censimento del 2001 l'isola conta 18 abitanti, ma successivamente, attraverso la preparazione degli emendamenti al piano territoriale del comune di Oltre, \u00e8 stato stabilito un nuovo dato di 59 abitanti. Quasi tutti i residenti portano il cognome Val\u010di\u0107. Secondo il censimento del 2011, l'insediamento contava 29 abitanti.\nInfrastrutture.\nL'isola ha solo un porto marittimo, un porto per traghetti, sentieri e aree pubbliche. Il porto \u00e8 profondo circa 4 metri ed \u00e8 ben riparato dai venti. Non ci sono strade sull'isola. L'isola \u00e8 collegata da una linea di traghetti con Zara e Oltre. Il traghetto per Caluger\u00e0 attracca 4 volte al giorno (2 volte da Oltre, 2 volte da Zara).\nLetteratura.\nMarin Buovac: \"Kali sull'isola di Ugljan - sviluppo documentato dell'insediamento insulare basato su materiale grafico e d'archivio\" [\"Kali na otoku Ugljanu - dokumentirani razvoj oto\u010dnog naselja na temelju grafi\u010dkoga i arhivskog materijala (in croato)]\", Atti \"Kali\", Universit\u00e0 di Zara - Accademia croata delle scienze e delle arti - Comune di Calle, Zara, 2017, pp. 331 - 346."}
{"id": "6172247", "revid": "838137", "url": "https://it.wikipedia.org/wiki?curid=6172247", "title": "Waste of Time", "text": "Waste of Time \u00e8 un singolo della cantante danese M\u00d8, il terzo estratto dal suo primo album in studio \"No Mythologies to Follow\"; \u00e8 stato pubblicato il 7 giugno 2013."}
{"id": "6172255", "revid": "1718925", "url": "https://it.wikipedia.org/wiki?curid=6172255", "title": "Mino Vignolo", "text": "Biografia.\nCompiuti gli studi classici al Liceo Colombo di Genova (tre anni) e al Liceo Manzoni di Milano (due anni) si \u00e8 laureato in scienze politiche all'Universit\u00e0 Cattolica di Milano. Ha collaborato con \"Relazioni Internazionali\", allora settimanale dell'Istituto per gli studi di politica internazionale, prima di essere assunto nell'ufficio contratti esteri di una grande societ\u00e0 petrolifera.\nNel maggio 1971 \u00e8 entrato al Corriere della Sera nella redazione esteri. Dalla met\u00e0 degli anni settanta ha viaggiato per attualit\u00e0 e reportage in una ottantina di paesi, in qualit\u00e0 di inviato speciale. Ha coperto guerre, rivoluzioni e colpi di stato nell'Africa subsahariana, terreno di scontro e scacchiera nel grande gioco della Guerra Fredda, il nordafrica, con speciale riguardo alla Libia su cui ha scritto nel 1982 per la Rizzoli \"Gheddafi: Islam, petrolio e utopia\", best seller tradotto in cinque lingue, il Vicino e Medio Oriente, l'Europa.\nFra il 1982 e il 1986 \u00e8 stato corrispondente dall'Europa comunista basato a Varsavia dopo il golpe del generale Jaruzelski quando era in vigore la legge marziale e Solidarno\u015b\u0107 era fuorilegge. La Polonia era in quegli anni un luogo privilegiato per assistere allo sgretolamento del blocco sovietico. Dal 1986 al 1995 come capo dell'ufficio di corrispondenza del Corriere a Londra ha coperto fra l'altro lo zenit del potere di Margaret Thatcher prima della sua crisi e della sua caduta. Fra il 1997 e il 2007 \u00e8 stato corrispondente dalla Penisola Iberica, con sede a Madrid quando la Spagna era modello di riferimento per la destra italiana (gli anni di Aznar) e per la sinistra (gli anni di Zapatero) \nFra i leader politici stranieri intervistati nel corso della carriera possiamo ricordare Margaret Thatcher, unica intervista in esclusiva da premier ad un giornale italiano, Muammar Gheddafi, Jose Maria Aznar, Jose Luis Zapatero, Shimon Peres, Yitzhak Shamir, Yitzhak Rabin, Yasser Arafat, Habib Burghiba, Zine Al-Abidine Ben Ali, Ahmed Ben Bella, Ian Smith, Robert Mugabe, Desmond Tutu, Lech Walesa, Carlos Menem, Jordi Pujol, Mario Soares, Jose Manuel Durao Barroso, Jorge Sampaio.\nHa intervistato in esclusiva scrittori ed intellettuali di prestigio. Fra gli altri Mario Vargas Llosa, Carlos Fuentes, Javier Marias, Antonio Munoz Molina, Arturo Perez Reverte, Manuel Vazquez Montalban, Fernando Savater, Amos Oz, AbrahamYehoshua, David Grossman, Frederick Forsyth, James G. Ballard, Salman Rushdie, Robert Harris, V.S. Naipaul, Doris Lessing, Germaine Greer, Cat Stevens-Yusuf Islam, Ralf Dahrendorf, Eric Hobsbawm, Isaiah Berlin, AJP Taylor, Hugh Trevor-Roper, Denis Mack Smith, Paul Preston, Henri Lefebvre, Jean Ziegler, Andrzej Wajda, Ryszard Kapuscinski, Leszek Kolakowski, Krzysztof Kieslowski.\nVive con la moglie Silvana fra Portogallo, Italia e Inghilterra.\nMembro di Chatham House, il Royal institute of International Affairs, e Fellow della Royal Geographical Society.\nHa vinto, grazie ai suoi reportage sull'Africa, il premio \"Europa e Terzo Mondo\", assegnato nel 1978 dalla Comunit\u00e0 Europea e da Mani Tese con la motivazione \"premio al giornalista italiano che meglio si \u00e8 occupato dei problemi del Terzo Mondo\". Sempre per i reportage sull'Africa ha vinto anche il premio Fiera di Messina."}
{"id": "6172256", "revid": "2519", "url": "https://it.wikipedia.org/wiki?curid=6172256", "title": "Regioni del Ghana", "text": "Le regioni del Ghana sono la suddivisione territoriale di primo livello del Paese e sono pari a 16, a seguito del referendum del 27 dicembre 2018, che conferm\u00f2 la creazione di 6 nuove regioni rispetto alla suddivisione del 1987."}
{"id": "6172257", "revid": "72396", "url": "https://it.wikipedia.org/wiki?curid=6172257", "title": "Virtualizzazione di rete", "text": "In informatica la virtualizzazione di rete \u00e8 un metodo per combinare le risorse disponibili in una rete, attraverso la suddivisione in tempo reale dell'ampiezza di banda in canali, ciascuno dei quali \u00e8 indipendente dagli altri, e ciascuno dei quali pu\u00f2 essere assegnato (o riassegnato) a un particolare server o dispositivo. Ciascun canale \u00e8 messo in sicurezza in maniera indipendente. Tutti gli abbonati, utilizzando un singolo computer, hanno accesso condiviso a tutte le risorse presenti nella rete.\nPer un amministratore, la gestione di una rete pu\u00f2 essere un lavoro noioso e dispendioso in termini di tempo. La virtualizzazione di rete viene effettuata per migliorare la produttivit\u00e0, l'efficienza e la soddisfazione del lavoro di un amministratore, svolgendo molti task in maniera automatica e mascherando cos\u00ec la reale complessit\u00e0 della rete. Files, immagini, programmi e directory possono essere gestite centralmente da un sito fisico unico. I supporti di memorizzazione quali hard disk e unit\u00e0 a nastro possono venire aggiunti facilmente o riassegnati. Lo spazio di archiviazione pu\u00f2 essere condiviso o riallocato attraverso i server.\nLa virtualizzazione di rete \u00e8 utile al fine di ottimizzare: velocit\u00e0 di connessione, affidabilit\u00e0, flessibilit\u00e0, scalabilit\u00e0 e sicurezza. La virtualizzazione di rete \u00e8 particolarmente efficace in reti dove si verificano grandi quantit\u00e0 di picchi di utilizzo improvvisi e imprevisti."}
{"id": "6172260", "revid": "1442080", "url": "https://it.wikipedia.org/wiki?curid=6172260", "title": "Coppa Sudamericana 2016", "text": "La Coppa Sudamericana 2016 \u00e8 stata la quindicesima edizione della Coppa Sudamericana organizzata dalla CONMEBOL. La coppa \u00e8 stata assegnata \"ad honorem\" alla formazione brasiliana della Chapecoense, che ha ottenuto cos\u00ec il suo primo titolo nella manifestazione, a seguito della tragedia aerea in cui sono morti 19 suoi giocatori, durante il volo che doveva portare la squadra all'incontro di andata della finale. La Chapeconense ha cos\u00ec partecipato di diritto alla Coppa Libertadores 2017, alla Recopa Sudamericana 2017 e alla Coppa Suruga Bank 2017.\nIl vincitore della precedente edizione era il Santa Fe, eliminato dal Cerro Porte\u00f1o agli ottavi di finale.\nPartecipanti.\nSono qualificate 47 squadre provenienti dalle 10 confederazioni CONMEBOL:\nAccedono ai diversi turni del torneo in base al seguente criterio\nTurni preliminari.\nPrimo turno.\n!colspan=6|Zona Sud\n!colspan=6|Zona Nord\n&lt;section end=First stage /&gt;\nSecondo turno.\n&lt;section end=Second stage /&gt;\nFase finale.\nTabellone.\n&lt;section end=Bracket /&gt;\nOttavi di finale.\n&lt;section end=Round of 16 /&gt;\nQuarti di finale.\n&lt;section end=Quarterfinals /&gt;\nFinale.\nIl 28 novembre 2016 la Chapecoense \u00e8 stata coinvolta in un disastro aereo nei pressi della citt\u00e0 colombiana di Medell\u00edn. Il quadrimotore su cui viaggiava la squadra, il volo Lamia Airlines 2933, \u00e8 precipitato, forse per un problema elettrico, mentre si avvicinava all'aeroporto Jos\u00e9 Maria Cordoba, a 50 km da Medell\u00edn. Su 77 persone presenti a bordo, ne sono morte 71: in particolare, sono morti 19 calciatori della Chapecoense e ne sono sopravvissuti soltanto tre: il difensore Neto, il portiere di riserva Jakson Follmann (che ha subito per\u00f2 l'amputazione di una gamba) e il difensore Alan Ruschel.\nDopo l'incidente, la competizione \u00e8 stata annullata e la CONMEBOL, su proposta dell'Atl\u00e9tico Nacional, ha assegnato la coppa alla Chapecoense."}
{"id": "6172262", "revid": "1305772", "url": "https://it.wikipedia.org/wiki?curid=6172262", "title": "Black Beatles", "text": "Black Beatles \u00e8 un brano musicale pubblicato dal gruppo statunitense Rae Sremmurd eseguito con la collaborazione del rapper statunitense Gucci Mane, disponibile per la rotazione radiofonica dal 13 settembre 2016. Si tratta del singolo di maggior successo del gruppo e anche del rapper. Il singolo ha ottenuto maggiore notoriet\u00e0 con la sfida virale del web, la \"Mannequin Challenge\"."}
{"id": "6172265", "revid": "1005847", "url": "https://it.wikipedia.org/wiki?curid=6172265", "title": "Suddivisioni del Ghana", "text": ""}
{"id": "6172267", "revid": "767487", "url": "https://it.wikipedia.org/wiki?curid=6172267", "title": "Reggie Hanson", "text": ""}
{"id": "6172268", "revid": "879070", "url": "https://it.wikipedia.org/wiki?curid=6172268", "title": "Mustela eversmanni", "text": ""}
{"id": "6172271", "revid": "729019", "url": "https://it.wikipedia.org/wiki?curid=6172271", "title": "Stazione di Lisbona Alc\u00e2ntara Terra", "text": "La stazione di Lisbona Alc\u00e2ntara Terra \u00e8 una stazione ferroviaria della Linea di Cintura posta nella freguesia di Alc\u00e2ntara della citt\u00e0 di Lisbona in Portogallo. \u00c8 il terminale della linea ferroviaria suburbana di CP Urbanos de Lisboa denominata \"Linha da Azambuja\".\nFu inaugurata il 2 aprile 1887 come parte delle ferrovie di Sintra e dell'Ovest.\nStoria.\nLa stazione venne aperta il 2 aprile 1887 dalla Companhia Real dos Caminhos de Ferro Portugueses come terminale della ferrovia di Sintra. Dato che era piuttosto lontana dal centro di Lisbona dovette essere collegata con tram. Ebbe anche la funzione di terminale della ferrovia dell'Ovest fino all'11 luglio 1891 quando venne aperta la stazione di Lisbona Rossio.\nNello stesso anno venne aperto il tunnel del Rossio che permetteva ai treni provenienti da Sintra di arrivare direttamente a Rossio.\nIl 10 agosto 1891 fu aperto il raccordo Alc\u00e2ntara Terra - Alc\u00e2ntara Mar che collegava la linea dell'Ovest alla linea di Cascais.\nFino al completamento della stazione di testa di Cais do Sodr\u00e9, nel 1895, i treni da Cascais e Estoril terminavano in Alc\u00e2ntara. Tale collegamento \u00e8 fino ad oggi l'unico tra la linea Cascais e il resto della rete.\nNel 1933, la Companhia dos Caminhos de Ferro Portugueses intraprese una serie di opere di ristrutturazione della stazione che continuarono anche nel 1934.\nLa stazione venne elettrificata a met\u00e0 degli anni cinquanta del XX secolo e accolse il primo convoglio di automotrici elettriche per la linea di Sintra nel 1958\nAlc\u00e2ntara-Terra perse molta della sua importanza in seguito all'apertura delle stazioni di Rossio e di Santa Apol\u00f3nia; il servizio passeggeri venne ridimensionato e divenne solo occasionale dal 1992.\nDal 14 giugno 2015 la stazione \u00e8 stata riutilizzata come terminale del servizio ferroviario di CP Urbanos de Lisboa, denominato \"Linha da Azambuja\", proveniente da Castanheira do Ribatejo. I cambiamenti di orario e dei punti di origine e termine del servizio ferroviario suburbano non prevedono pi\u00f9 collegamenti ferroviari nei weekend e festivi."}
{"id": "6172272", "revid": "1543377", "url": "https://it.wikipedia.org/wiki?curid=6172272", "title": "Wicklow Gap", "text": "Il Wicklow Gap (in irlandese Bearna Chill Mhant\u00e1in) \u00e8 uno dei pi\u00f9 alti valichi irlandesi tra quelli serviti da una strada asfaltata. Si trova nella Contea di Wicklow.\nGeografia fisica.\nIl colle \u00e8 collocato a 475 e si apre tra il Tonelagee (a nordest) e Turlough Hill / Camaderry (a sud). Collega Dunlavin (a ovest) con Glendalough, e assieme al Sally Gap \u00e8 uno dei due valichi stradali che attraversano i monti Wicklow. Nei giorni con aria limpida dal passo \u00e8 possibile, guardando verso il Mare d'Irlanda, scorgere le montagne della Snowdonia, in Galles.\nAccesso al passo.\nLa panoramica strada regionale R756 permette ai veicoli di raggiungere il passo. Si tratta di un percorso noto e frequentato anche dai ciclisti, che nel Tour de France \u00e8 considerato una salita di \"Categoria 3\". Dal colle una stretta strada asfaltata chiusa al traffico pubblico porta a Turlough Hill, dove si trova una centrale idroelettrica.\nEscursionismo.\nIl colle si trova sulla St Kevins Way, un percorso di trekking che congiunge Hollywood a Glendalough.\nPartendo dal valico si possono raggiungere a piedi sia Turlough Hill che il Tonelagee."}
{"id": "6172274", "revid": "599013", "url": "https://it.wikipedia.org/wiki?curid=6172274", "title": "Leonardo Koutr\u012bs", "text": "Biografia.\nPossiede anche il passaporto brasiliano.\nCarriera.\nClub.\nIl 26 gennaio 2016 viene acquistato dal , con cui firma un contratto di 3 anni e mezzo con scadenza il 30 giugno 2019.\nNazionale.\nDebutta in nazionale il 15 novembre 2018 contro la Finlandia, scendendo in campo sin dall'inizio nella partita poi vinta per 1-0 dalla selezione ellenica."}
{"id": "6172275", "revid": "123455729", "url": "https://it.wikipedia.org/wiki?curid=6172275", "title": "Gianni Hecht Lucari", "text": "Ha vinto il David di Donatello come miglior produttore per i film \"La ragazza con la pistola\" (regia di Mario Monicelli, 1968), \"Metello\" (regia di Mauro Bolognini, 1970), \"Il giardino dei Finzi Contini\" (regia di Vittorio De Sica, 1970) e \"Il prefetto di ferro\" (regia di Pasquale Squitieri, 1977).\nNel 1972 \"Il giardino dei Finzi Contini\" vince il Premio Oscar per il miglior film straniero\".\"\nBiografia.\nNasce a Vienna da una famiglia con ascendenze ebraiche e francesi. Durante la Seconda guerra mondiale milita nell'esercito britannico come ufficiale dei servizi segreti.\nNel 1950 crea una sua societ\u00e0 di produzione, la Documento Film, con cui realizza cortometraggi, documentari e programmi televisivi. All'inizio degli anni cinquanta comincia a produrre lungometraggi di finzione, fra cui \"Un giorno in pretura\" (regia di Steno, 1953).\nDai primi anni sessanta fino a quasi la fine degli anni settanta, la fortunata collaborazione con il produttore cinematografico Fausto Saraceni porter\u00e0 la Documento Film all'apice con pellicole di grande successo.\nFino al 1980 produrr\u00e0 una cinquantina di titoli per il cinema, prevalentemente commedie e film collettivi, lavorando con registi come Steno, Carmine Gallone, Alessandro Blasetti, Raffaello Matarazzo, Claude Autant-Lara, Luigi Zampa, Mario Camerini, Alberto Lattuada, Roberto Rossellini, Antonio Pietrangeli, Mario Monicelli, Elio Petri, Mauro Bolognini, Luigi Comencini, Dino Risi, Nanni Loy, Ettore Scola, Vittorio De Sica e Pasquale Squitieri.\nIn seguito si dedica alla produzione di film e serie TV (\"Piazza di Spagna\", 1992)."}
{"id": "6172283", "revid": "122906678", "url": "https://it.wikipedia.org/wiki?curid=6172283", "title": "Grattacieli pi\u00f9 alti d'Albania", "text": "Questa \u00e8 una lista degli edifici pi\u00f9 alti in Albania."}
{"id": "6172293", "revid": "84541829", "url": "https://it.wikipedia.org/wiki?curid=6172293", "title": "Movieplayer", "text": ""}
{"id": "6172332", "revid": "1543377", "url": "https://it.wikipedia.org/wiki?curid=6172332", "title": "Tuanku Aishah Rohani", "text": "Primi anni di vita.\nTuanku Aishah \u00e8 nata il 19 giugno 1952 a Batu Gajah, nel Perak, da Tengku Sri Utama Raja Tengku Besar Mahmud Sultan Zainal Abidin III e To\u2019 Puan Zainun Mariam Haji Su Mahmud. Appartiene al lignaggio reale di Terengganu.\nTuanku Aishah ha studiato presso la Sekolah Rendah Sultan Sulaiman a Kuala Terengganu e poi al Convent Taiping. Ha poi studiato nel Convent Bukit Nanas di Kuala Lumpur.\nHa incontrato suo marito, Tuanku Muhriz, sul lavoro, in una banca.\nMatrimonio e figli.\nTuanku Aishah ha sposato Tuanku Muhriz il 25 aprile 1974. Dall'unione sono nati tre figli.\nSovrana consorte.\nTuanku Aishah si \u00e8 installata come 11\u00aa Tunku Ampuan Besar del Negeri Sembilan il 14 aprile 2009 nella sala del trono del palazzo reale di Seri Menanti. La cerimonia \u00e8 stata ricca di tradizione e ha seguito l'antica usanza reale di Negeri Sembilan in cui l'investitura della regina precede quella del Yang di-Pertuan Besar.\nIl 3 dicembre 2011 il vice cancelliere dell'Universit\u00e0 Sains Islam Malaysia, professor Datuk dr. Muhamad Muda, in rappresentanza del ministro dell'istruzione superiore, Datuk Seri Mohamed Khaled Nordin ha annunciato la nomina della sovrana a cancelliere dell'ateneo."}
{"id": "6172333", "revid": "1543377", "url": "https://it.wikipedia.org/wiki?curid=6172333", "title": "Carpodacus sipahi", "text": "Il ciuffolotto fiammante (\"Carpodacus sipahi\" ()) \u00e8 un uccello passeriforme della famiglia dei Fringillidi.\nEtimologia.\nIl nome scientifico della specie, \"sipahi\", deriva dall'urdu \"sip\u0101hi\", termine di origine persiana dal significato di \"soldato\" (stessa derivazione di sepoy, spahi o spahis), in riferimento alla colorazione del piumaggio dei maschi adulti.\nDescrizione.\nDimensioni.\nMisura 18\u201319\u00a0cm di lunghezza, per 38-42,5 g di peso.\nAspetto.\nSi tratta di uccelli dall'aspetto robusto e paffuto, con testa tondeggiante, grandi occhi e becco conico e robusto.\nCome intuibile dal nome comune, il ciuffolotto fiammante possiede una colorazione di colore acceso, che nei maschi \u00e8 rossa su tutto il corpo, pi\u00f9 scura nell'area dorsale, ad eccezione di ali e coda, che sono nere. Come osservabile in molte altre specie di fringillidi, anche il ciuffolotto fiammante mostra dicromatismo sessuale, con le femmine dal piumaggio molto pi\u00f9 sobrio, nel quale predominano le tonalit\u00e0 del bruno, pi\u00f9 scuro dorsalmente e pi\u00f9 chiaro ventralmente, con ali e coda nere e codione di colore giallo. In ambedue i sessi il becco \u00e8 di colore giallo, gli occhi sono di colore bruno e le zampe sono nerastre.\nBiologia.\nSi tratta di uccelli dalle abitudini diurne che passano la maggior parte del tempo alla ricerca di cibo al suolo o fra i rami, in coppie o in gruppetti.\nAlimentazione.\nSi tratta di uccelli granivori, che si nutrono in prevalenza di semi ma che mangiano senza problemi anche germogli e bacche (soprattutto lamponi), oltre che raramente anche piccoli insetti.\nRiproduzione.\nLa stagione riproduttiva va da maggio a luglio. I maschi corteggiano le femmine cantando in loro e seguendole con le penne di petto e coda spiegate: si tratta di uccelli monogami, con le coppie che divengono territoriali durante il periodo riproduttivo.\nIl nido, a forma di coppa, viene costruito dalla sola femmina (col maschio che a volte porta del materiale da costruzione, ma non partecipa mai attivamente alla stessa) alla biforcazione di un ramo fra i 7 e i 12 m d'altezza, intrecciando rametti e fibre vegetali ed imbottendo l'interno con radichette, piumino e peli. Al suo interno, la femmina depone 3-6 uova, che essa provvede a covare per circa 13 giorni, mentre il maschio stazione di guardia nei pressi del nido e si occupa di reperire il cibo per s\u00e9 e per la compagna: i \"pulli\", ciechi e implumi alla schiusa, vengono imbeccati da ambedue i genitori, che li nutrono con semi rigurgitati e invertebrati, e sono in grado d'involarsi attorno alle due settimane dalla schiusa.\nDistribuzione e habitat.\nIl ciuffolotto fiammante abita un'area che comprende buona parte delle pendici meridionali dell'Himalaya (Uttarakhand, area dal Nepal centrale al Bhutan), l'India nord-orientale (Sikkim, Arunachal Pradesh orientale, Assam, Meghalaya, colline Mizo) la Birmania nord-occidentale, il Tibet sud-orientale e lo Yunnan meridionale e occidentale: questa specie tende a compiere spostamenti altitudinali stagionali, svernando pi\u00f9 a valle per evitare il clima eccessivamente rigido, tuttavia alcune popolazioni migrano attivamente, andando a svernare in Thailandia nord-occidentale e Indocina settentrionale (nord del Laos e Tonchino occidentale).\nL\"'habitat\" di questi uccelli \u00e8 rappresentato dalle aree di foresta subalpina decidua o a conifere, predligendo le aree di bosco non eccessivamente fitto e colonizzando anche i campi di taglio e il limitare di boschi e radure.\nSistematica.\nIl ciuffolotto fiammante appare filogeneticamente piuttosto lontano dalle altre specie del genere \"Carpodacus\", al punto che ne \u00e8 stata proposta l'ascrizione a un proprio genere monotipico, \"Haematospiza\".\nLa specie \u00e8 monotipica."}
{"id": "6172335", "revid": "122315", "url": "https://it.wikipedia.org/wiki?curid=6172335", "title": "Haematospiza sipahi", "text": ""}
{"id": "6172336", "revid": "122315", "url": "https://it.wikipedia.org/wiki?curid=6172336", "title": "Haematospiza", "text": ""}
{"id": "6172337", "revid": "122315", "url": "https://it.wikipedia.org/wiki?curid=6172337", "title": "Erythrina sipahi", "text": ""}
{"id": "6172338", "revid": "18323", "url": "https://it.wikipedia.org/wiki?curid=6172338", "title": "K\u00e4giswil", "text": ""}
{"id": "6172340", "revid": "767487", "url": "https://it.wikipedia.org/wiki?curid=6172340", "title": "Sebasti\u00e1n Bartolini", "text": "Biografia.\nPossiede anche il passaporto italiano.\nCarriera.\nClub.\nIl 4 agosto 2014 viene acquistato dall'."}
{"id": "6172342", "revid": "762947", "url": "https://it.wikipedia.org/wiki?curid=6172342", "title": "Orchestra Sinfonica di G\u00f6teborg", "text": "L'Orchestra Sinfonica di G\u00f6teborg (OSG; svedese: \"G\u00f6teborgs Symfoniker\") \u00e8 un'orchestra sinfonica svedese con sede a G\u00f6teborg. La OSG \u00e8 residente presso la Concert Hall G\u00f6teborg a G\u00f6taplatsen. L'orchestra ha ricevuto il titolo di Orchestra Nazionale di Svezia (svedese: \"Sveriges Nationalorkester\") nel 1997.\nStoria.\nLa OSG fu fondata nel 1905 ed Heinrich Hammer fu il suo primo direttore principale. Il compositore Wilhelm Stenhammar \u00e8 stato il secondo direttore principale dell'orchestra, dal 1907 al 1922. (nel 1914 diresse per un breve periodo Emma Meissner). Oltre a Stenhammar che dirigeva le proprie opere, Jean Sibelius e Carl Nielsen fecero regolari apparizioni come direttori della OSG. Le fortune dell'orchestra subirono alti e bassi negli anni successivi, fino all'avvento di Neeme J\u00e4rvi come direttore principale, dal 1982 al 2004. Anche se l'OSG ha un vasto repertorio, ha una particolare affinit\u00e0 per le opere dei compositori romantici tardo nordici, come ad esempio Jean Sibelius ed Edvard Grieg. Durante il mandato di J\u00e4rvi come direttore principale, la pi\u00f9 lunga permanenza in carica di un direttore principale nella storia della OSG, la sua reputazione a livello mondiale aument\u00f2 notevolmente e quindi arrivarono le sponsorizzazioni della Volvo e un contratto discografico con la Deutsche Grammophon. J\u00e4rvi detiene attualmente il titolo di Direttore Principale emerito (\"Chefdirigent Emeritus\") con la OSG.\nGustavo Dudamel \u00e8 stato il pi\u00f9 recente direttore principale della OSG, dal 2007 al 2012. Dudamel ha ora il titolo di hedersdirigent (\"direttore onorario\") del OSG. attuale direttore ospite principale dell'orchestra \u00e8 Christian Zacharias. Nel mese di agosto 2012, l'OSG ha annunciato la nomina di Kent Nagano come direttore ospite principale e consulente artistico, a partire dalla stagione 2013-2014, con un contratto iniziale di 3 anni. Nel mese di agosto 2014, Santtu-Matias Rouvali per primo ha diretto l'OSG come direttore ospite. Nel mese di maggio 2016, l'OSG ha annunciato la nomina di Rouvali come suo prossimo direttore principale, efficace con la stagione 2017-2018, ed un contratto iniziale di 4 anni.\nOltre a Deutsche Grammophon, l'orchestra ha registrato in commercio per etichette come BIS."}
{"id": "6172347", "revid": "155634", "url": "https://it.wikipedia.org/wiki?curid=6172347", "title": "Serie A \u00c9lite 2016-2017", "text": "La Serie A \u00c9lite 2016-2017 \u00e8 stata la 6\u00aa edizione del campionato di Serie A e la 24\u00aa manifestazione nazionale che assegnasse il titolo di campione d'Italia.\nFormula.\nLa prima fase del campionato \u00e8 composto da due gironi disputati con gare di andata e ritorno. Successivamente \u00e8 prevista una seconda fase divisa in due raggruppamenti, denominati \"gold\" e \"silver\" che si svolger\u00e0 con gare di sola andata. Accedono al raggruppamento \"gold\" le prime cinque squadre dei due gironi della prima fase mentre si qualificano al raggruppamento \"silver\" le squadre classificate dal quinto all'ottavo posto dei due gironi della prima fase. Ai play-off scudetto partecipano sedici squadre: tutte quelle provenienti dal girone \"gold\" (le prime quattro delle quali accedono direttamente ai quarti di finale) e le prime due del raggruppamento \"silver\". Il regolamento prevede due retrocessioni: oltre all'ultima classificata del girone \"silver\", retrocede in Serie A anche la societ\u00e0 perdente i play-out.\nPartecipanti.\nIl Consiglio Direttivo della Divisione Calcio a 5, preso atto della mancata iscrizione di Futsal CPFM, Futsal P5, Isolotto, Lazio Femminile e Lupe, ha provveduto al ripescaggio di Stone Five Fasano e Vis Lanciano. La formazione abruzzese durante l'estate si \u00e8 fusa con il Citt\u00e0 di Pescara e quindi affiliata al Pescara Calcio a 5, adeguando la propria denominazione in \"Pescara Futsal Femminile\".\nPlay-out.\nFormula.\nLe squadre che hanno concluso il campionato dalla terza alla sesta posizione del girone Silver si affronteranno in due turni con un doppio spareggio (andata e ritorno, la prima partita verr\u00e0 giocata in casa dell'ultima classificata) per determinare l'unica squadra a retrocedere in Serie A. Al termine degli incontri sar\u00e0 dichiarata vincente la squadra che nelle due partite (di andata e di ritorno) avr\u00e0 ottenuto il maggior punteggio ovvero a parit\u00e0 di punteggio la squadra che avr\u00e0 realizzato il maggior numero di reti. Nel caso di parit\u00e0 gli arbitri della gara di ritorno faranno disputare due tempi supplementari di 5 minuti ciascuno. Qualora anche al termine di questi le squadre fossero in parit\u00e0 sar\u00e0 considerata vincente la squadra in migliore posizione di classifica al termine della stagione regolare.\nCoppa Italia.\nLa \"final eight\" di Coppa Italia si \u00e8 svolta dal 3 al 5 marzo 2017.\nSupercoppa italiana.\nLa Supercoppa italiana femminile si \u00e8 giocata mercoled\u00ec 11 gennaio 2017 presso il palazzetto dello sport \"Santa Filomena\" di Chieti. A causa della mancata iscrizione dell'Isolotto, detentore della Coppa Italia, sono state le finaliste della Lazio ad affrontare le campionesse nazionali del Montesilvano."}
{"id": "6172353", "revid": "124123", "url": "https://it.wikipedia.org/wiki?curid=6172353", "title": "Clemente Cassis", "text": "Biografia.\nNato a Bergamo a San Vigilio il 18 novembre 1885 da Giovanni Cassis e Rachele Anziati, fin da bambino si distinse per la sua passione nel ritrarre i palazzi e le vie di Citt\u00e0 Alta.\nA soli dieci anni venne avvicinato da Cesare Tallone, allora direttore dell\u2019Accademia Carrara che, colpito dalla sua abilit\u00e0 nel disegnare e nel dipingere, propose ai suoi genitori di iscriverlo all\u2019Accademia. Il piccolo Cassis non volle, preferendo aiutare i genitori andando a lavorare in un\u2019impresa di costruzioni e seguendo dei corsi serali alla Scuola d\u2019Arte Andrea Fantoni. \nFiniti gli studi all\u2019et\u00e0 di diciotto anni, fonda un\u2019impresa edile e a venti \u00e8 gi\u00e0 presidente della Cooperativa Costruttori Edili. \nIn seguito diventer\u00e0 prima vicepresidente e poi presidente del Collegio dei Costruttori Edili, carica ricoperta per oltre venti anni.\nFu anche consigliere nazionale dell'Associazione nazionale costruttori edili, consigliere dell\u2019Unione Industriali di Bergamo e della Scuola d\u2019Arte Andrea Fantoni.\nSposato in seconde nozze con Angiola Sali nel 1920, ebbe quattro figlie: Zemira morta in tenera et\u00e0, Luciana, Delia e Miranda.\nOpere.\nChiusa la sua attivit\u00e0 di costruttore edile alla fine della seconda guerra mondiale, Clemente Cassis si dedica alla sua passione, trasformando la sua casa in un luogo di incontro di artisti tra cui Ciro Caversazzi (letterato e pittore), Mauro Pellicioli (restauratore e pittore), Angiolo Alebardi e Luigi Brignoli. \nNel settembre del 1950 partecipa alla Mostra di Artisti Bergamaschi a Palazzo della Ragione, a patto che i suoi quadri non vengano venduti.\nIl Cassis, che non amava definirsi pittore, preferiva regalare le sue opere per non togliere lavoro ai molti suoi amici pittori, ai quali, piuttosto, comprava i quadri creando cos\u00ec una interessante collezione di opere di pittori bergamaschi. \nAd alcuni di loro, come Giuseppe Luzzana e Armando Locatelli, commission\u00f2 il ritratto sia suo che della moglie.\nLa produzione del Cassis pittore \u00e8 difficile da catalogare in quanto si tratta di pi\u00f9 di duemila opere tra disegni, seppie, sanguigne aventi per soggetto per lo pi\u00f9 Citt\u00e0 Alta o angoli remoti dei borghi e molti dipinti ad olio aventi per soggetto sempre Bergamo e dintorni, i fiori del suo giardino, cacciagione e nature morte in generale. Quattrocento disegni e quattro olii, sono raccolti nel volume \u201cVecchia Bergamo\u201d pubblicato postumo nel 1969. \nTra i dipinti sono di particolare interesse le vedute di Citt\u00e0 Alta, di Palazzo della Ragione e delle pi\u00f9 belle piazze di Bergamo o altre come \u201cLa processione di Olera\u201d, \u201cPaesaggio sul Mincio\u201d, \u201cVia Crucis\u201d, le nature morte \u201cIris\u201d, \u201cRose appena colte\u201d, \"Rose appassite\", \"Astri\u201d, \u201cSedia con rose\u201d,\u201cRose bianche\u201d, \u201cLepre con pesci\u201d \u201cDopo la caccia\u201d e altri. \nTra il 1961 e il 1966 \u00e8 illustratore della pagina di apertura di \u201cBergamo Economica\u201d la cui collaborazione \u00e8 intesa a illustrare gli aspetti economici e monumentali della citt\u00e0.\nLa critica bergamasca \u00e8 unanime nel ritenerlo un artista di pregio:\nIl pi\u00f9 grande merito della sua opera \u00e8 l'aver fissato, con disegni, schizzi e dipinti, una testimonianza di luoghi ormai scomparsi o cambiati nel tempo."}
{"id": "6172356", "revid": "365417", "url": "https://it.wikipedia.org/wiki?curid=6172356", "title": "Via Borgognona (Roma)", "text": "Via Borgognona \u00e8 una strada di Roma nel rione Campo Marzio; collega via del Corso a piazza di Spagna. Corre parallela fra via dei Condotti a nord e via Frattina a sud.\nStoria.\nIncerto \u00e8 l'origine del toponimo, che forse deriverebbe dalla presenza dei borgognoni, i mercanti provenienti dalla regione francese della Borgogna, che abitarono questa parte di Roma nel XV secolo. Nella Mappa del Falda \u00e8 indicata come \"strada de Borgognoni\". In atti notarili del XVI secolo \u00e8 talvolta denominata \"via dei Burgundi\". La presenza dei borgognoni nella zona \u00e8 attestata anche dalla vicina chiesa dei Santi Claudio e Andrea dei Borgognoni, eretta nel Seicento. \nIn passato la via ebbe anche il nome di strada Rucellai, famiglia di origine fiorentina, proprietaria del palazzo Ruccellai, in seguito palazzo Ruspoli, il cui prospetto su via del Corso \u00e8 proprio davanti all'inizio con via Borgognona.\nNel Cinquecento la via era fiancheggiata da una serie di casupole che ospitavano prostitute di medio e basso livello ed era di conseguenza denominata anche \"via delle Meretrici\". Gli ingressi di questi edifici erano su alte gradinate che servivano a contenere i danni delle inondazioni frequenti a Roma La presenza della prostitute nell'area risaliva a quando furono sistemate nella zona tra l'Arco di Portogallo e piazza del Popolo, nelle traverse secondarie del Corso.\nNel 1566 la strada fu interessata da una pesante alluvione e i Romani accorsero a salvare le prostitute e i loro beni. Ma alcuni approfittarono della situazione e, uccidendole, si appropriarono dei beni. \nNella prima met\u00e0 dell'Ottocento la zona fu interessata da profonde modificazioni che interessarono la zona. Marino Torlonia acquist\u00f2 il palazzo Nu\u00f1ez da Luciano Bonaparte, ampliandolo. Nello stesso periodo i Serny, gi\u00e0 proprietari della \"Locanda Serny\" in piazza di Spagna, aprirono l'\"Hotel d\u2019Angleterre\" all'angolo tra via Borgognona e via Bocca di Leone. La presenza di questi due edifici riqualific\u00f2 l'area con la distruzione di parecchie \"casupole\".\nNel giugno del 1848 l'abate Gioberti vi prese alloggio, all\"Hotel d\u2019Angleterre\", e negli entusiasmi di quell'anno, si decise di cambiare nome alla via, chiamandola \"via Gioberti\". Il cambio di denominazione non ebbe lunga durata Pochi mesi dopo fu ripristinato l'antico nome.\nNello stesso anno all'Hotel d\u2019Angleterre alloggi\u00f2 anche, da privato, Pellegrino Rossi, non ancora ministro di Pio IX.\nUna lapide indica il livello raggiunto dalle acque del Tevere nell'alluvione del 28 dicembre 1870. Fu proprio questa alluvione a portare alla decisione di costruire i muraglioni per evitare ulteriori esondazioni del fiume.\nNel 1881, il giovane Gabriele D'Annunzio, vi trova il primo alloggio a Roma.\nNegli anni sessanta del 1900, insieme a via Condotti e via Frattina, diventa una delle strade dello shopping romano. Diversi palazzi storici hanno un loro lato su via Borgognona (tra cui il palazzo di Spagna, sede dell'ambasciata dello stato iberico presso la Santa Sede), ma nessuno di questi ha l'ingresso principale sulla via.\nSu via Borgognona sono murate due lapidi, dette \"targhe del mondezzaro\" o \"del monnezzaro\"."}
{"id": "6172364", "revid": "1365953", "url": "https://it.wikipedia.org/wiki?curid=6172364", "title": "Rede Record", "text": ""}
{"id": "6172365", "revid": "716642", "url": "https://it.wikipedia.org/wiki?curid=6172365", "title": "Alexandros Kouros", "text": "Biografia.\nPossiede anche il passaporto albanese.\nCarriera.\nClub.\nIl 28 agosto 2016 viene acquistato a titolo definitivo dalla squadra greca dell'.\nNazionale.\nHa giocato nelle nazionali greche Under-19, Under-20 ed Under-21."}
{"id": "6172366", "revid": "287204", "url": "https://it.wikipedia.org/wiki?curid=6172366", "title": "Verde indocianina", "text": "Il verde indocianina \u00e8 una tricarbocianina impiegata nelle indagini diagnostiche della gittata cardiaca, della funzionalit\u00e0 epatica e dell'irrorazione sanguigna epatica. Viene inoltre impiegata nella determinazione del volume plasmatico e dei parametri emodinamici di vari organi tra cui il rene, gli occhi e i polmoni.\nNello studio della funzionalit\u00e0 epatica si inietta l'agente diagnostico in una vena del braccio. Dopo 20 minuti si prelevano 6\u00a0ml di sangue dal braccio opposto, si fanno coagulare e si centrifugano. Il siero trasparente viene letto in uno spettrofotometro alla lunghezza d'onda di 800-810\u00a0nm. Nei soggetti sani si deve avere un valore di ritenzione del colorante inferiore al 4%. Ogni cambiamento nella rimozione del colorante, indicato da valori superiori al 4%, \u00e8 indice di insufficienza epatica. La rimozione del colorante ad opera del fegato non \u00e8 cos\u00ec completa come si era creduto, sicch\u00e9 molti calcoli su di essa basati vanno riveduti. \nSi presenta come una polvere di colore marrone olivastro, verde scuro, blu scuro o nero, inodore o con debole odore, contenente non pi\u00f9 del 5% di sodio ioduro. Solubile in acqua e in alcool metilico, praticamente insolubile nella maggior parte dei solventi organici. \nIl pH di una soluzione acquosa della sostanza allo 0,5% \u00e8 circa 6. \nIdentificazione in laboratorio:\nSaggi di purezza in laboratorio:\nSi sciolgono circa 200\u00a0mg di sostanza, accuratamente pesati, in 100\u00a0mL di acqua; si aggiunge 1\u00a0mL di acido nitrico, si mescola e si titola con argento nitrato soluzione 0,01\u00a0N, determinando il punto finale per via potenziometrica. 1\u00a0mL di titolante = 1,499\u00a0mg di sodio ioduro. \nDeterminazione quantitativa in laboratorio: si sciolgono circa 100\u00a0mg di sostanza anidra, accuratamente pesati, in metanolo e si diluisce gradatamente con lo stesso fino ad ottenere una soluzione con concentrazione di circa 2\u00a0mg/ml. Si prepara una soluzione standard avente la medesima concentrazione. Si calcola l'assorbanza di entrambe le soluzioni al massimo di assorbimento di 785\u00a0nm. \nIl verde indocianina deve essere conservato in recipienti ben chiusi. Le soluzioni acquose della sostanza presentano una colorazione verde smeraldo intensa e sono stabili per 8 ore circa. \nFarmacocinetica.\nIn seguito a somministrazione endovenosa il volume di distribuzione della sostanza ha un valore relativamente costante tra gli individui e coincide praticamente con quello del volume plasmatico, essendo trascurabile il legame ai tessuti e minima la frazione di molecola non legata nel sangue. Al contrario, il legame con le proteine plasmatiche \u00e8 molto elevato, in particolare quello con la frazione delle a-lipoproteine, ed \u00e8 tale da impedire la distribuzione extravascolare della molecola senza limitarne la clearance. La clearance intrinseca della molecola legata e non legata e il rapporto di estrazione epatica sono dell'ordine del 50-80%. Il colorante non viene metabolizzato ma viene eliminato completamente per captazione attiva da parte delle cellule parenchimali del fegato. Esso viene poi trasportato nella bile per mezzo della quale viene escreto nell'intestino tenue senza essere riassorbito. La molecola impartisce una colorazione verde alle feci. Negli adulti sani l'emivita del colorante \u00e8 compresa tra 2,2 e 3 minuti. \nIl colorante si impiega per via endovenosa. Nella determinazione della gittata cardiaca si somministrano, per mezzo di un catetere cardiaco, 5\u00a0mg/ml di sostanza negli adulti, 2,5\u00a0mg/ml nei bambini e 1,25\u00a0mg/ml nei neonati. Nella diagnosi della funzionalit\u00e0 epatica si impiegano 0,5\u00a0mg/kg di colorante, mentre nelle angiografie oftalmiche la dose \u00e8 di 40 mg in due ml. \nSono stati riportati casi di reazioni anafilattoidi dose-dipendenti, probabilmente di tipo non immune. \nA causa del contenuto di iodio, il colorante deve essere impiegato con cautela nei pazienti allergici agli ioduri. Eventuali studi diagnostici con iodio radioattivo devono essere eseguiti non prima di una settimana dalla somministrazione del farmaco. \u00c8 controindicato l'uso in gravidanza. \nDa studi sui cani \u00e8 emerso che il probenecid pu\u00f2 alterare la captazione epatica del colorante. "}
{"id": "6172367", "revid": "486946", "url": "https://it.wikipedia.org/wiki?curid=6172367", "title": "Villa Pisani detta &quot;La Barbariga&quot;", "text": ""}
{"id": "6172378", "revid": "247222", "url": "https://it.wikipedia.org/wiki?curid=6172378", "title": "Quello che ci resta", "text": "Quello che ci resta \u00e8 un album del cantautore italiano Mimmo Locasciulli, pubblicato dall'etichetta discografica RCA nel 1977.\nL'album \u00e8 prodotto da Alfonso Bettini e Marco Luberti. I brani sono interamente composti dall'interprete, mentre gli arrangiamenti sono curati da Andrea Carpi e Fabrizio Cecca."}
{"id": "6172395", "revid": "92723", "url": "https://it.wikipedia.org/wiki?curid=6172395", "title": "Cattedrale di Salford", "text": "La cattedrale di San Giovanni Evangelista, conosciuta anche come cattedrale di Salford, \u00e8 una cattedrale cattolica sita nella citt\u00e0 di Salford in Inghilterra. \u00c8 la sede del vescovo di Salford e chiesa madre della diocesi di Salford. Lo stile architettonico della cattedrale \u00e8 neogotico, ed \u00e8 nella lista dei monumenti di Grado II.\nStoria.\nLa cattedrale venne costruita tra il 1844 e il 1848 su progetto di Matthew Ellison Hadfield di Weightman e Hadfield di Sheffield, da Benjamin Hollins di Manchester. Il disegno di Hadfield per la chiesa di San Giovanni \u00e8 la prima chiesa cattolica a forma di croce costruita in Inghilterra dopo la Riforma, strettamente modellata da alcune chiese medievali. La facciata \"ovest\" (attuale sud) e la navata sono la copia in scala ridotta di Howden Minster nell'East Riding di Yorkshire; il coro e il santuario sono strettamente sul modello dell'abbazia di Selby nel North Yorkshire; le decorazioni delle volte a crociera sono la copia di quelle della chiesa di San Giacomo a Liege, Belgio; la torre e le guglie, le pi\u00f9 alte di Lancashire al tempo della costruzione, derivano dalla chiesa di Santa Maria Maddalena, Newark-on-Trent, Nottinghamshire.\nDue imprenditori locali, Daniel Lee (d. 1858) e John Leeming (d. 1877), donarono \u00a31,000 ciascuno per le spese di chiesa e arredi; entrambi i benefattori sono commemorati in cappelle all'estremit\u00e0 orientale liturgica del coro. La vetrata \"est\" della Cattedrale del 1856, di William Wailes di Newcastle, raffigura la storia della cristianit\u00e0 cattolica in Inghilterra, dalla conversione di Ethelbert a sant'Agostino nel 597, al ripristino della gerarchia cattolica nel 1850. Il costo complessivo della cattedrale \u00e8 stato di \u00a318,000.\nLa prima pietra fu posata nel 1844 dal vescovo James Sharples, coadiutore del vescovo George Brown, vicario apostolico del distretto di Lancashire. La chiesa fu consacrata il 9 agosto 1848: il vescovo Brown celebr\u00f2 una messa solenne alla presenza dei vescovi degli altri vicariati dell'Inghilterra e del Galles. La chiesa di San Giovanni fu elevata Cattedrale nel 1852 in seguito la creazione della Diocesi di Salford nel Settembre 1850, divenne una delle prime quattro cattedrali cattoliche in Inghilterra e Galles dopo la Riforma Inglese. Il 25 Luglio 1851 William Turner fu consacrato nella Cattedrale di San Giovanni primo Vescovo di Salford. Nella stessa funzione il Rettore di San Giovanni, George Errington fu consacrato primo Vescovo di Plymouth.\nTrent'anni dopo nell'ottobre 1881 un violento temporale caus\u00f2 seri danni alla guglia della Cattedrale alta . Canon Beesley, in seguito amministratore, riusc\u00ec a raccogliere i fondi necessari per riparare la guglia e ristrutturare la cattedrale. Ha inoltre curato l'arredamento della nuova cappella del santissimo Sacramento nel transetto 'sud' nel 1884, su disegno di Peter Paul Pugin, terzo figlio di A.W.N. Pugin.\nEntro l'inizio del 1890 le ultime \u00a31,000 furono usate per pagare il debito originale della costruzione della cattedrale, che ha portato alla consacrazione della cattedrale nello stesso anno dal secondo vescovo di Salford, Herbert Vaughan, in seguito a diventato cardinale arcivescovo di Westminster."}
{"id": "6172400", "revid": "123606222", "url": "https://it.wikipedia.org/wiki?curid=6172400", "title": "Johann Heinrich von M\u00e4dler", "text": "All\u2019et\u00e0 di 19 anni, essendo morti genitori, fu costretto a mantenere le sue tre sorelle minori dando lezioni private. A motivo di questo suo lavoro conobbe nel 1824 il facoltoso banchiere ed appassionato di astronomia Wilhelm Beer che nel 1829, avendo deciso di realizzare un osservatorio astronomico privato a Berlino, lo assunse per lavorare presso lo stesso osservatorio. Nel 1830, insieme a Beer incominci\u00f2 a redigere una mappa del pianeta Marte decidendo di scegliere come primo meridiano di Marte quello che oggi viene chiamato Sinus Meridiani. Calcol\u00f2 il periodo di rotazione di Marte dapprima con un errore di 11 secondi e successivamente nel 1837 con un errore di 1,1 secondi. Sempre insieme a Beer produsse una mappa della Luna - \"Mappa Selenographica\" \u2013 pubblicata in quattro volumi tra il 1834 e il 1836 ed una descrizione della Luna - \"Der Mond\" \u2013 considerate entrambe come le migliori fino a quando non fu pubblicata la mappa di Johann Friedrich Julius Schmidt negli anni 70 del XIX secolo. Nel 1836 fu chiamato da Johann Franz Encke come osservatore presso l\u2019Osservatorio di Berlino. Nel 1840 divenne direttore dell'Osservatorio di Tartu in Estonia allora facente parte dell\u2019Impero Russo succedendo nell\u2019incarico a Friedrich Georg Wilhelm von Struve e dove rimase fino al suo ritiro nel 1865. Tornato in Germania lavor\u00f2 al completamento del testo \"Geschichte der Himmelskunde von der \u00e4ltesten bis auf die neueste Zeit\" pubblicato in due volumi nel 1873.\nA Johann Heinrich M\u00e4dler la UAI ha intitolato il cratere lunare M\u00e4dler, il cratere marziano M\u00e4dler e l'asteroide 65859 M\u00e4dler ."}
{"id": "6172401", "revid": "287204", "url": "https://it.wikipedia.org/wiki?curid=6172401", "title": "Al-Ahli Club (pallacanestro)", "text": "L'Al-Ahli Club Basketball \u00e8 una societ\u00e0 di basket con sede nella citt\u00e0 di Dubai, che fa parte della polisportiva dell'Al-Ahli Club.\nL'Al-Ahli \u00e8 una delle squadre di pallacanestro pi\u00f9 famose e vincenti degli Emirati Arabi Uniti,vanta il maggior numero di vittorie nel campionato nazionale e molte partecipazioni alla massima competizione continentale, la FIBA Asia Champions Cup, dove nell'edizione 2016 ha raggiunto la quarta posizione.\nNella squadra di Dubai hanno militato anche giocatori dalla carriera sportiva importante tra cui:"}
{"id": "6172403", "revid": "73843", "url": "https://it.wikipedia.org/wiki?curid=6172403", "title": "Giro delle Fiandre 1921", "text": "Il Giro delle Fiandre 1921, quinta edizione della corsa, fu disputato il 13 marzo 1921, per un percorso totale di 262\u00a0km. Fu vinto dal belga Ren\u00e9 Vermandel, al traguardo con il tempo di 9h56'00\", alla media di 26,380\u00a0km/h, davanti a Jules Van Hevel e Louis Budts.\nI ciclisti che partirono da Gand furono 90 mentre coloro che tagliarono il traguardo, sempre a Gand, furono 32."}
{"id": "6172409", "revid": "300067", "url": "https://it.wikipedia.org/wiki?curid=6172409", "title": "Academic Sofia (pallacanestro femminile)", "text": ""}
{"id": "6172413", "revid": "83531", "url": "https://it.wikipedia.org/wiki?curid=6172413", "title": "Todd Williamson", "text": "Sviluppo e influenze artistiche.\nTodd Williamson \u00e8 nato e cresciuto a Cullman, Alabama. Ha iniziato la sua carriera artistica nel 1984, con studi di arte e musica alla Belmont University a Nashville, Tennessee. Nel 1986, Williamson venne selezionato dall\u2019Universit\u00e0 dell'Alabama a Birmingham per lavorare per un anno presso il loro teatro. Successivamente, \u00e8 tornato alla Belmont University, dove ha concluso il suo programma di studi con il BA nel 1988. L\u2019anno seguente, Williamson si \u00e8 spostato in California, dove ha studiato presso la California State University e la UCLA, lavorando per ottenere il MA. Dal 2004, Williamson lavora come artista professionale a Los Angeles.\nOltre ad essere stimolato dai lavori di Mark Rothko, Ellsworth Kelly, Barnett Newman e Helen Frankenthaler. I suoi lavori includono elementi di Arte moderna con riferimenti alla tecnica del Chiaroscuro e al movimento del \u201cCalifornia Light and Space\u201d degli anni \u201960 e \u201970. Poich\u00e9 Williamson \u00e8 stato profondamente influenzato dai suoi primi studi musicali, le sue opere cercano di mostrare la connessione tra l\u2019arte e l\u2019espressione musicale, in modo tale da mostrare allo spettatore un\u2019opera d\u2019arte completa (Gesamtkunstwerk) di \u201carte musicale\u201d o \u201cmusica visiva\u201d.\nStili e tecniche.\nI quadri di Todd Williamson sono composizioni di colori strutturati, influenzati dall\u2019Espressionismo astratto, e da uno sviluppo del cosiddetto Color field painting. Mentre il Color field painting ha un mercato di larga scala, campi riempiti in maniera omogenea, Williamson interpreta questo stile in una nuova maniera. Le sue opere sono maggiormente composte da griglie di colori multistrato che si differenziano simmetricamente l\u2019una dall\u2019altra oppure si intersecano l\u2019una nell\u2019altra. L\u2019artista riesce ad ottenere questo effetto, utilizzando una variet\u00e0 di spessori di pittura tanti quanti una serie di linee e griglie che crea una struttura per controllare il caos e l\u2019emozione dei \u201cpainted color fields\u201d, creando una superficie eterea e multilivello. I confini che sono tipici del Color Field Painting diventano sfocati; al loro posto si ha l\u2019impressione di un\u2019opera completa che connette la struttura dello sfondo con il gioco di colori.\nWilliamson ha lavorato dapprima con l\u2019arte figurativa e dal 1990 ha sviluppato opera mono-cromatiche che non sono necessariamente limitate dalla dominazione di un solo colore. Molte sue opere recenti sono comunque caratterizzate da linee parallele che si muovono in orizzontale, ma anche in direzione verticale. Inoltre, l\u2019artista utilizza spesso contrasti sotto forma di linee che si dividono in buio e luce, che dividono la sua opera aggiungendo e sottrendo luce, come l\u2019anacrusi e la fine di una partitura. Williamson in questa maniera cerca di creare un ponte tra la pittura espressionista e l\u2019espressionismo musicale.\nMostre.\nLe opere di Todd Williamson sono state esposte in pi\u00f9 di 60 mostre in tutto il mondo, e, nel 2015, \u00e8 stato incluso nella collezione permanente di Pio Monte della Misericordia dove per un periodo di tempo, \u00e8 stato appeso vicino alle Sette Opere della Misericordia di Caravaggio.\nInoltre, singole esposizioni a Napoli, Milano, Montr\u00e9al, Parigi, Roma e Venezia, esposizioni congiunte sono state tenute ad Abu Dhabi, Berlino, Shangai e Pechino insieme ad artisti come Ed Ruscha, Jenny Holzer, Chuck Close e Robert Ryman. Williamson ha anche realizzato un certo numero di opere pubbliche, come il SunAmerica Center a Century City, Los Angeles, il California Bar Association, l\u2019Aeroporto Internazionale di Nashville e l\u2019Hotel e Casin\u00f2 Aria a Las Vegas."}
{"id": "6172423", "revid": "965985", "url": "https://it.wikipedia.org/wiki?curid=6172423", "title": "Dude Incredible", "text": "Dude Incredible \u00e8 il quinto album in studio del gruppo rock statunitense Shellac, pubblicato nel 2014.\nTracce.\nSide 1\nSide 2"}
{"id": "6172465", "revid": "339392", "url": "https://it.wikipedia.org/wiki?curid=6172465", "title": "Stemma della Provincia di Reggio nell'Emilia", "text": ""}
{"id": "6172469", "revid": "767487", "url": "https://it.wikipedia.org/wiki?curid=6172469", "title": "Shawty Lo", "text": "Biografia.\nNel 2003 ha aderito al gruppo southern hip hop D4L, formatosi ad Atlanta, sua citt\u00e0 natale. Contestualmente ha fondato un'etichetta discografica indipendente chiamata D4L Records. Il gruppo ha esordito nel 2005 con l'album \"Down for Life\", contenente la hit \"Laffy Taffy\".\nNell'ottobre 2007 ha esordito da solista con il singolo \"Dey Know\". Il suo primo disco \"Units in the City\" \u00e8 uscito nel febbraio 2008.\nNel corso della sua carriera ha collaborato con The-Dream, Ludacris, Gucci Mane, Twista, Wale, Lil Wayne, Juvenile, Capone-N-Noreaga, 50 Cent e altri. Inoltre, nel giugno 2011, ha firmato un contratto con la G-Unit Records.\nNel settembre 2016, all'et\u00e0 di 40 anni, \u00e8 deceduto a causa di un incidente stradale avvenuto nella Contea di Fulton, in Georgia."}
{"id": "6172473", "revid": "767487", "url": "https://it.wikipedia.org/wiki?curid=6172473", "title": "Units in the City", "text": "Units in the City \u00e8 il primo e unico album in studio del rapper statunitense Shawty Lo, pubblicato nel 2008."}
{"id": "6172479", "revid": "247222", "url": "https://it.wikipedia.org/wiki?curid=6172479", "title": "Discovery (Shanice)", "text": "Discovery \u00e8 il primo album in studio della cantante statunitense Shanice, pubblicato il 21 ottobre 1987."}
{"id": "6172481", "revid": "1444345", "url": "https://it.wikipedia.org/wiki?curid=6172481", "title": "21... Ways to Grow", "text": "21... Ways to Grow \u00e8 il terzo album in studio della cantante statunitense Shanice, pubblicato il 21 giugno 1994."}
{"id": "6172482", "revid": "767487", "url": "https://it.wikipedia.org/wiki?curid=6172482", "title": "These Systems Are Failing", "text": "These Systems Are Failing \u00e8 il tredicesimo album in studio del musicista americano Moby, in collaborazione per la prima volta con The Void Pacific Choir (composto da Moby, Mindy Jones, Julie Mintz, Jonathan Nesvadba, Joel Nesvadba, Jamie Drake e Lauren Tyler Scott)."}
{"id": "6172484", "revid": "1444345", "url": "https://it.wikipedia.org/wiki?curid=6172484", "title": "Shanice (album)", "text": "Shanice \u00e8 il quarto ed eponimo album in studio della cantante statunitense Shanice, pubblicato il 3 marzo 1999."}
{"id": "6172485", "revid": "300067", "url": "https://it.wikipedia.org/wiki?curid=6172485", "title": "Profesionalen Basketbolen klub Academic Sofia", "text": ""}
{"id": "6172487", "revid": "287204", "url": "https://it.wikipedia.org/wiki?curid=6172487", "title": "NSU Max", "text": "La Max \u00e8 un modello di motocicletta prodotto dalla casa tedesca NSU dal 1953 al 1963.\nContesto.\nRicostruiti gli stabilimenti distrutti durante la Seconda guerra mondiale, la NSU riprese la produzione motociclistica nel 1949 con la Fox 98 cc. Per inserirsi nel settore delle quarto di litro, molto popolare nella Germania Ovest dei primi anni Cinquanta, la Casa di Neckarsulm si affid\u00f2 a Albert Roder, il quale realizz\u00f2 due modelli che condividevano telaio, sospensioni e freni: la Fox 250 con motore a due tempi e la Max 250 a quattro tempi.\nQuest'ultima fu presentata al Salone di Francoforte 1952, entrando in produzione l'anno successivo accompagnata da una massiccia campagna pubblicitaria e avvantaggiata dalle ottime prestazioni: con i suoi 15 CV \u00e8 la quarto di litro pi\u00f9 potente in commercio. Ci\u00f2 si riflette dal punto di vista commerciale: nel solo 1953 se ne vendono 24.403, facendo di essa la 250 pi\u00f9 venduta in Germania.\nNel 1954 fu presentata la \"Spezial Max\", versione pi\u00f9 potente (2 CV), con un serbatoio pi\u00f9 capiente e con freni a tamburo centrale anzich\u00e9 laterali. Per il mercato austriaco l'anno successivo fu introdotta la \"Max 301 OSB\", con cilindrata maggiorata a 297 cc e telaio e sospensioni riviste. Queste ultime modifiche furono riprese nel 1956 sulla \"Supermax\", ultima versione della quarto di litro NSU.\nCon il crollo delle vendite motociclistiche della fine degli anni Cinquanta dovuto alla diffusione dell'automobile utilitaria, la produzione della Max prosegu\u00ec sino al 1963 (sebbene negli ultimi due anni la produzione fosse proseguita utilizzando ricambi e fondi di magazzino). Sono state prodotte circa 100.000 Max.\nLa tecnica.\nCaratteristica della Max \u00e8 il suo motore, un monocilindrico quattro tempi monoalbero dotato di un originale comando della distribuzione, battezzato \"Ultramax-Valve-Control\" e brevettato dalla NSU, con il quale l'albero a camme in testa era azionato da una coppia di biellette posizionate sul lato sinistro del cilindro. Il sistema (gi\u00e0 visto negli anni Venti su un motore JAP e negli anni Trenta su un sei cilindri Bentley), sebbene pi\u00f9 complicato e costoso rispetto ad un comando a ingranaggi o a catena, ha tra i suoi pregi l'affidabilit\u00e0 e la silenziosit\u00e0 di funzionamento.\nAltro punto distintivo della Max \u00e8 il telaio, composto da due gusci in lamiera saldati tra loro a cui \u00e8 fissato il motore. All'interno del telaio \u00e8 fissato un monoammortizzatore che agisce sul forcellone posteriore (mentre la forcella anteriore, sempre in lamiera, \u00e8 a ruota spinta). Dal 1955 il monoammortizzatore fu sostituito da due pi\u00f9 convenzionali ammortizzatori montati a lato della ruota posteriore.\nLe competizioni.\nPer la stagione 1955 la NSU, ritiratasi ufficialmente dalle corse a fine 1954, present\u00f2 una quarto di litro derivata dalla Max di serie, battezzata \"Sportmax\", affidandola a Hermann Paul M\u00fcller, John Surtees, Sammy Miller e Hans Baltisberger, che ottenne il titolo iridato della categoria con M\u00fcller (approfittando della squalifica di Bill Lomas al GP d'Olanda). Rispetto alla moto di serie, la Sportmax era pi\u00f9 potente (29 CV a 9.500 giri/min) e con una diversa ciclistica, ripresa dalla \"Rennfox 125\" dell'anno precedente. \nA fine 1955 la NSU realizz\u00f2 anche una versione da Regolarit\u00e0 della Max, battezzata \"Gel\u00e4ndemax\", che riprendeva il telaio della Supermax (rivisto per il fuoristrada) e alcune parti del motore (pistone e camme) della Sportmax. La Gel\u00e4ndemax ottenne buoni risultati nel fuoristrada: medaglie d'oro alle Sei Giorni 1955 e 1956 e venticinque titoli tedeschi di Regolarit\u00e0 tra il 1955 e il 1967."}
{"id": "6172490", "revid": "1444345", "url": "https://it.wikipedia.org/wiki?curid=6172490", "title": "Every Woman Dreams", "text": "Every Woman Dreams \u00e8 il quinto album in studio della cantante statunitense Shanice, pubblicato il 21 febbraio 2006."}
{"id": "6172491", "revid": "1924342", "url": "https://it.wikipedia.org/wiki?curid=6172491", "title": "Pilgrim (M\u00d8)", "text": "Pilgrim \u00e8 un singolo della cantante danese M\u00d8, pubblicato a partire dal 15 marzo 2013 ed estratto come secondo singolo dall'album in studio di debutto \"No Mythologies to Follow\".\nEsso, utilizzato anche per la versione italiana della pubblicit\u00e0 del profumo \"Acqua di Gioia\" di Armani, ha ricevuto un buon successo nel mondo, e in particolare in Danimarca, dove si \u00e8 collocato all'undicesimo posto."}
{"id": "6172496", "revid": "1543377", "url": "https://it.wikipedia.org/wiki?curid=6172496", "title": "Carpodacus ferreorostris", "text": "Il frosone delle Bonin o carpodaco delle Bonin (\"Carpodacus ferreorostris\" ()) \u00e8 un uccello passeriforme estinto della famiglia dei Fringillidi.\nEtimologia.\nIl nome scientifico della specie, \"ferreorostris\", deriva dal latino e significa \"dal becco di ferro\", in riferimento al becco massiccio.\nDescrizione.\nSi trattava di uccelli lunghi una ventina di centimetri, dall'aspetto tipico dei fringillidi, robusto e slanciato, con grossa testa arrotondata munita di grandi occhi e soprattutto di un enorme becco estremamente forte e massiccio, paragonabile a quello dei frosoni propriamente detti. Le ali erano allungate, le zampe forti, la coda non era forcuta.\nIl piumaggio presentava dicromatismo sessuale: i maschi, infatti, presentavano livrea di colore bruno nell'area dorsale (nuca, lati del collo, dorso, ali, codione e coda), mentre ventre e sottocoda erano bianchi e la faccia, la gola, il petto e una banda che dall'orecchio arrivava alla spalla erano di colore rosso-arancio. Le femmine, invece, erano di colore pi\u00f9 sobrio, a predominanza dei toni del bruno, pi\u00f9 chiaro ventralmente dove assumeva i toni dell'isabella, con sottocoda bianco e con accenni di sfumature giallo-arancio su faccia e petto. In base a quanto deducibile dagli esemplari conservati, sembrava sussistere una certa variabilit\u00e0 intraspecifica nella livrea, specialmente per quanto concerne i maschi: tuttavia, non \u00e8 noto se tale variabilit\u00e0 dipendesse da variazioni geografiche, cronologiche (numerose specie congeneri presentano piumaggio pi\u00f9 scialbo durante i mesi invernali) o dovute all'et\u00e0 dei soggetti.\nBiologia.\nIl frosone delle Bonin veniva descritto come un uccello solitario o che viveva in coppie, lento nei movimenti, mansueto, piuttosto riservato e non facile da osservare: esso era molto legato all'ambiente terrestre, tanto che s'involava con riluttanza ed era difficile osservarlo anche solo appollaiato sui rami pi\u00f9 bassi. Il canto di questi uccelli \u00e8 stato descritto come una nota singola e flautata, talvolta ripetuta in serie o emessa in maniera prolungata. La dieta di questi uccelli era composta perlopi\u00f9 da semi (i cui duri involucri venivano facilmente spaccati col forte becco), bacche, frutti e germogli, che venivano reperiti perlopi\u00f9 al suolo: la nidificazione doveva molto probabilmente avvenire anch'essa al suolo.\nDistribuzione e habitat.\nCome intuibile dal nome comune, il frosone delle Bonin era endemico delle omonime isole, oggi note come Isole Ogasawara: in particolare, la specie abitava l'isola di Chichi-jima (l'unica dove sia stata osservata con certezza), mentre si pensa che avrebbe potuto vivere anche sulle vicine Anijima e Ototojima ed a ritenere erronei i presunti avvistamenti su Haha-jima, dove difficilmente sarebbe potuta arrivare a causa delle limitate abilit\u00e0 volatorie.\nSistematica.\nInizialmente classificato nel genere \"Coccothraustes\" e poi anche in \"Mycerobas\", in realt\u00e0 a dispetto del nome comune il frosone delle Bonin non presenta stretti legami filogenetici coi frosoni propriamente detti, dimostrandosi invece molto pi\u00f9 affine ai Carpodacini.\nIn seguito a numerose revisioni tassonomiche, che hanno visto questi uccelli classificati prima come \"Fringilla papa\", poi come \"Papa ferreirostris\", i frosoni delle Bonin sono stati infine ascritti a un proprio genere monospecifico, \"Chaunoproctus\" (dal greco \"\u03c7\u03b1\u03c5\u03bd\u03bf\u03c0\u03c1\u03c9\u03ba\u03c4\u03bf\u03c2\"-\"khaunopr\u014dktos\", \"dalle braghe larghe\", formato dall'unione delle parole \"\u03c7\u03b1\u03c5\u03bd\u03bf\u03c2\"-\"khaunos\", \"largo\" e \"\u03c0\u03c1\u03c9\u03ba\u03c4\u03bf\u03c2\"-\"pr\u014dktos\", \"ano\", in riferimento al sottocoda morbido e piumato di questi uccelli), al quale vengono ancora ascritti da molti autori, sebbene in base a recenti analisi del DNA mitocondriale se ne ritenga corretta l'aggregazione a \"Carpodacus\".\nSebbene la specie venga considerata monotipica, le differenze consistenti di taglia e colorazione dei vari esemplari conservati ancora disponibili hanno portato alcuni studiosi a supporre l'esistenza di sottospecie di frosone delle Bonin, magari specifiche di ciascuna isola: mancano tuttavia dati di sorta a supporto di tali tesi.\nEstinzione.\nIl frosone delle Bonin venne scoperto dagli europei e descritto scientificamente a partire dalla spedizione di Frederick William Beechey, nel 1827, quando ne vennero catturati due esemplari a Chichi-jima: l'anno successivo, Friedrich Heinrich von Kittlitz ne ottenne altri esemplari, senza per\u00f2 specificare il luogo della cattura.\nGi\u00e0 nel 1854, William Stimpson visitando le isole non riusc\u00ec ad osservarne alcun esemplare, notando invece la presenza di numerosi animali rinselvatichiti (ratti, gatti, cani e maiali, questi ultimi gi\u00e0 notati da Kittlitz e probabilmente rilasciati nell'arcipelago da Beechey per fungere da cibo ad eventuali naufraghi), che probabilmente ebbero un ruolo preponderante nella scomparsa di questi uccelli: ancora nel 1889 i coloni affermavano che la specie sarebbe sopravvissuta su Haha-jima fino ai primi anni '80 del XIX secolo, tuttavia per una serie di motivi (nessuna descrizione di uccelli simili da parte di esploratori precedenti, scarsa propensione al volo su lunghe distanze) si tende a credere che tali notizie siano frutto di un errore di traduzione o di comprensione.\nMolto probabilmente, in maniera simile a quanto osservato nel tordo delle Bonin, anche il frosone delle Bonin risent\u00ec in maniera negativa della predazione da parte delle specie introdotte, che predavano gli adulti e distruggevano i nidi per cibarsi delle uova, causando l'estinzione di questi uccelli in brevissimo tempo. Attualmente sono disponibili 10 esemplari conservati in vari musei, tutti ottenuti durante le prime due spedizioni esplorative."}
{"id": "6172498", "revid": "122315", "url": "https://it.wikipedia.org/wiki?curid=6172498", "title": "Chaunoproctus", "text": ""}
{"id": "6172499", "revid": "122315", "url": "https://it.wikipedia.org/wiki?curid=6172499", "title": "Chaunoproctus ferreorostris", "text": ""}
{"id": "6172502", "revid": "767487", "url": "https://it.wikipedia.org/wiki?curid=6172502", "title": "The Last Outlaw (film 1936)", "text": "The Last Outlaw \u00e8 un film del 1936 diretto da Christy Cabanne.\nProduzione.\nLe riprese del film, prodotto dalla RKO Radio Pictures con il titolo di lavorazione \"The Last of the Bad Men\", durarono per tutto l'aprile del 1936.\nDistribuzione.\nIl copyright del film, richiesto dalla RKO, fu registrato il 18 giugno 1936 con il numero LP6421.\nDistribuito dalla RKO Radio Pictures, il film usc\u00ec nelle sale cinematografiche statunitensi il 19 giugno 1936 dopo essere stato presentato in prima a New York il 14 giugno."}
{"id": "6172534", "revid": "380453", "url": "https://it.wikipedia.org/wiki?curid=6172534", "title": "Mets de Guaynabo 2012-2013 (pallavolo maschile)", "text": "Questa voce raccoglie le informazioni riguardanti i Mets de Guaynabo nelle competizioni ufficiali della stagione 2012-2013.\nOrganigramma societario.\nArea direttiva\nArea tecnica"}
{"id": "6172544", "revid": "1573940", "url": "https://it.wikipedia.org/wiki?curid=6172544", "title": "Carpodacus rubicilloides", "text": "Il carpodaco striato (Carpodacus rubicilloides ) \u00e8 un uccello passeriforme della famiglia dei Fringillidi.\nEtimologia.\nIl nome scientifico della specie, \"rubicilloides\", consiste nell'applicazione del suffisso di origine greca -\"\u03bf\u03b9\u03b4\u03b7\u03c2\" (-\"oid\u0113s\", \"simile a\") su \"rubicilla\", dando in tal modo il significato di \"simile a \"Carpodacus rubicilla\"\".\nDescrizione.\nDimensioni.\nMisura 19\u201320\u00a0cm di lunghezza, per 38-43,8 g di peso.\nAspetto.\nSi tratta di uccelli dall'aspetto robusto ma slanciato, muniti di testa tondeggiante con grandi occhi e becco conico e robusto, ali allungate e lunga coda dalla punta lievemente forcuta.\nIl piumaggio presenta dimorfismo sessuale e tende a scurirsi in direttrice ovest-est. I maschi, infatti, presentano nuca, dorso, ali e coda di colore bruno scuro, con tendenza a scurirsi ulteriormente proprio su ali e coda, mentre la testa \u00e8 rossa (con presenza di una banda bruna fra il becco e l'occhio) e dello stesso colore sono il codione ed il petto, mentre il ventre tende a schiarirsi nel rosato e a sfumare nel color sabbia sui fianchi. Le femmine, invece, presentano l'area dorsale bruna e quella ventrale pi\u00f9 chiara e tendente al biancastro sul ventre: in ambedue i sessi, le penne presentano picchiettature nerastre dorsalmente e color isabella ventralmente, a dare al piumaggio un aspetto punteggiato al quale la specie deve il proprio nome comune. Gli occhi sono di colore bruno scuro, le zampe sono nerastre e dello stesso colore \u00e8 anche il becco.\nBiologia.\nI carpodachi striati sono uccelli dalle abitudini prettamente diurne, che passano la maggior parte della giornata in coppie o in piccoli gruppi alla ricerca di cibo, mantenendosi perlopi\u00f9 al suolo.\nAlimentazione.\nQuesti uccelli sono prevalentemente granivori: la loro dieta si compone infatti perlopi\u00f9 di piccoli semi (specialmente di ginepro, \"Caragana\" e \"Hippophae\"), oltre che di germogli e bacche, e sporadicamente anche di insetti.\nRiproduzione.\nSi tratta di uccelli monogami, la cui stagione riproduttiva va dalla fine del mese di giugno ad agosto: durante questo periodo, le coppie portano avanti un'unica covata e si dimostrano piuttosto territoriali, in particolar modo il maschio, che scaccia energicamente ogni malcapitato che si avvicini troppo all'area del nido o alla femmina.\nIl nido \u00e8 a forma di coppa e viene costruito dalla sola femmina: ben nascosto nel fogliame, esso \u00e8 costituito da rametti e fibre vegetali intrecciati, e foderato internamente da materiale pi\u00f9 soffice, anche di origine animale (peli, piumino): al suo interno, la femmina depone 3-5 uova, che provvede a covare da sola per circa due settimane, al termine delle quali schiudono \"pulli\" ciechi ed implumi. Essi vengono imbeccati da ambedue i \"partner\" con semi e insetti rigurgitati per altre 2-3 settimane, al termine delle quali sono in grado d'involarsi e si allontanano dal nido.\nDistribuzione e habitat.\nIl carpodaco striato \u00e8 diffuso in un'area che va dalle pendici meridionali della catena dell'Himalaya alla Cina centro-meridionale: sebbene tutte le popolazioni tendano a spostarsi pi\u00f9 a valle durante l'inverno per evitare i rigori del clima, solo quelle orientali migrano attivamente per svernare in altri territori.\nL\"'habitat\" di questi uccelli \u00e8 rappresentato dalle aree aride e secche al di sopra della linea degli alberi, a prevalenza rocciosa e con vegetazione sparsa e cespugliosa.\nSistematica.\nSene riconoscono due sottospecie:"}
{"id": "6172549", "revid": "339392", "url": "https://it.wikipedia.org/wiki?curid=6172549", "title": "Nazionale di calcio del Principato di Monaco", "text": ""}
{"id": "6172551", "revid": "481666", "url": "https://it.wikipedia.org/wiki?curid=6172551", "title": "Westward Bound", "text": ""}
{"id": "6172574", "revid": "110809411", "url": "https://it.wikipedia.org/wiki?curid=6172574", "title": "Imperatore Zhi", "text": "Biografia.\nDi Zhi (cinese semplificato: \u5e1d \u631a; cinese tradizionale: \u5e1d \u646f; pinyin: DI zhi) o semplicemente Zhi, era un mitico imperatore dell'antica Cina. Di era un titolo come \"Imperatore Giallo\" in Huangdi e \"Imperatore di fuoco\" in Yandi . \nZhi era un figlio dell'Imperatore Ku. Zhi govern\u00f2 per nove anni (circa 2366- 2358 aC) fino alla morte e gli succedette il pi\u00f9 giovane fratellastro Yao. Sima Qian, nello Shiji (i Shiji), dice nella sua sezione sui \"Annale dei Cinque Imperatori (Di)\", che Zhi regn\u00f2 male e mor\u00ec, e suo fratello FangXun, 'quello altamente meritorio', regnava con il titolo di Yao. \nGli Annali di bamb\u00f9 dicono che quando l'imperatore Zhuanxu mor\u00ec, un discendente di Shennong chiamato ShuQe fu sollevato dal suo incarico, e fu sostituito dal principe di Sin, detto Ku (Gaoxin), discendente di Huangdi, che poi sal\u00ec al trono. \nNel 45 \u00b0 anno, Ku nomin\u00f2 il principe di Tang (\u5510) (il figlio Yao) come suo successore, ma alla sua morte nel corso dell'anno 63 \u00b0, il figlio maggiore Zhi sal\u00ec sul trono, rimase al potere nove anni prima di essere deposto e sostituito da Yao."}
{"id": "6172586", "revid": "287204", "url": "https://it.wikipedia.org/wiki?curid=6172586", "title": "Rumlingen", "text": ""}
{"id": "6172587", "revid": "104458", "url": "https://it.wikipedia.org/wiki?curid=6172587", "title": "Ruemlingen", "text": ""}
{"id": "6172593", "revid": "92723", "url": "https://it.wikipedia.org/wiki?curid=6172593", "title": "Just Let Me Cry/Pretend That I'm Her", "text": "Just Let Me Cry/Pretend That I'm Her \u00e8 il 53\u00ba singolo di Mina, pubblicato nel febbraio 1963 su vinile a 45 giri dall'etichetta Italdisc.\nIl disco.\nIl 1963 inizia con la pubblicazione di questo singolo cantato in inglese da Mina, registrato e prodotto l'anno precedente negli USA (Verve VK 10277) e distribuito in Italia dalla Italdisc con due copertine diverse. 1 2\nI due brani (in inglese) sono cover di altrettanti pezzi originali e fanno parte sia della raccolta \"Internazionale\" del 1998, sia dell'antologia \"\" del 2010 che raccoglie tutti i singoli dell'artista fino al 1964. \nLe corrispondenti versioni in lingua italiana, incise da Mina nei medesimi studi e periodo, sono state inserite, prima nell'album \"Stessa spiaggia, stesso mare\" del 1963, poi l'anno seguente, invertendo i titoli sui due lati, nel 45 giri \"A volte/Non pianger\u00f2\", infine nella raccolta \"Mina Gold\" del 1998 e, come bonus track, nell'antologia \"\" del 2010.\n\"Just Let Me Cry\".\nLa versione originale \u00e8 stata incisa da Lesley Gore nel giugno 1962.\nIl brano \u00e8 stato inciso dalla cantante in\nLe edizioni nelle varie lingue straniere di questi dischi fanno parte delle discografie dell'artista nelle nazioni corrispondenti.\n\"Pretend That I'm Her\".\nCover, della versione originale del 1962 tratta dalla serie televisiva americana \"Un equipaggio tutto matto\" (\"McHale's Navy\") con Tim Conway.\nAnche questo brano \u00e8 stato interpretato da Mina in italiano, titolo A volte, con il testo di Leo Chiosso alias Roxy Bob."}
{"id": "6172596", "revid": "287204", "url": "https://it.wikipedia.org/wiki?curid=6172596", "title": "Runenberg", "text": ""}
{"id": "6172597", "revid": "104458", "url": "https://it.wikipedia.org/wiki?curid=6172597", "title": "Ruenenberg", "text": ""}
{"id": "6172598", "revid": "767487", "url": "https://it.wikipedia.org/wiki?curid=6172598", "title": "Varichina - La vera storia della finta vita di Lorenzo De Santis", "text": "Varichina - La vera storia della finta vita di Lorenzo De Santis \u00e8 un film documentario del 2016 diretto da Mariangela Barbanente e Antonio Palumbo.\nTrama.\nLorenzo De Santis - soprannominato \"Varichina\" perch\u00e9 da ragazzino era stato venditore porta a porta di candeggina - \u00e8 il primo, chiassoso e pittoresco omosessuale dichiarato, vissuto nel quartiere Libert\u00e0 di Bari nella seconda met\u00e0 del XX secolo. Disconosciuto dalla famiglia, vive di espedienti ricevendo e forse persino cercando gli insulti dei concittadini pur di affermare la propria identit\u00e0. Il documentario alterna ricostruzioni degli episodi, tragici e grotteschi, che lo videro protagonista e interviste alle persone che lo hanno conosciuto.\nProduzione.\nIl film, prodotto dall'Apulia Film Commission nell'ambito del Progetto Memoria 2014, \u00e8 stato distribuito da Ismaele Film\nRiconoscimenti.\nInserito nella selezione ufficiale del Biografilm di Bologna, il film \u00e8 stato insignito della Menzione speciale al Florence Queer Festival di Firenze nel 2016 e premiato come migliore documentario al Serile Filmului Gay Festival di Cluj, in Romania. Ha fatto parte della cinquina finalista ai Nastri d'Argento docufilm 2017 e nel 2021 ha vinto premio Safiter del festival internazionale del cortometraggio Salento Finibus Terrae."}
{"id": "6172599", "revid": "1573940", "url": "https://it.wikipedia.org/wiki?curid=6172599", "title": "Carpodacus rubicilla", "text": "Il carpodaco maggiore (Carpodacus rubicilla ()) \u00e8 un uccello passeriforme della famiglia dei Fringillidi.\nEtimologia.\nIl nome scientifico della specie, \"rubicilla\", deriva dal termine tardo latino per indicare il ciuffolotto.\nDescrizione.\nDimensioni.\nMisura 19\u201321\u00a0cm di lunghezza, per 40-48,5 g di peso.\nAspetto.\nSi tratta di uccelli dall'aspetto robusto e massiccio, muniti di testa tondeggiante con grandi occhi e becco conico e robusto, ali allungate e lunga coda dalla punta lievemente forcuta: nel complesso, i maschi ricordano un cardinale rosso senza ciuffo.\nIl piumaggio presenta netto dimorfismo sessuale: i maschi, infatti, mostrano livrea di colore rosso su tutto il corpo, con ali e coda nerastre, dorso dalle sfumature brune e presenza di una banda pi\u00f9 scura fra i lati del becco e gli occhi, mentre il sottocoda \u00e8 biancastro. Le femmine, invece, mostrano livrea dominata dai toni del bruno-grigiastro, pi\u00f9 scuro su testa e area dorsale e pi\u00f9 chiaro su petto e ventre, ocn tendenza a sfumare nel biancastro. In ambedue i sessi il becco \u00e8 grigio-nerastro (pi\u00f9 chuaro inferiormente e alla base), le zampe sono di colore nerastro e gli occhi sono di colore bruno scuro.\nBiologia.\nSi tratta di uccelli dalle abitudini diurne, che passano la maggior parte della giornata alla ricerca di cibo, muovendosi in coppie o in piccoli gruppi e stazionando prevalentemente al suolo.\nAlimentazione.\nIl carpodaco maggiore \u00e8 un uccello prevalentemente granivoro: la loro dieta si compone in massima parte di semi di piante erbacee montane, delle quali vengono consumate anche le foglie tenere, i boccioli e i germogli, mentre pi\u00f9 raramente questi uccelli si cibano anche di bacche e di piccoli invertebrati.\nRiproduzione.\nLa stagione riproduttiva comincia verso la fine di maggio e termina a fine agosto: durante questo periodo, le coppie (si tratta infatti di uccelli monogami) si dimostrano quasi inseparabili e mostrano territorialit\u00e0, scacciando energicamente gli intrusi dai siti di nidificazione e (nel caso del maschio) cantando da punti in evidenza per delimitare il territorio.\nIl nido, a forma di coppa, viene costruito dalla sola femmina a un paio di metri dal suolo in zone rocciose o edifici abbandonati, intrecciando fibre vegetali ed imbottendo la parte interna con pelo di capra e yak: i nidi sono generalmente isolati, tuttavia si ha notizia di coppie nidificanti anche a soli 15 m l'una dall'altra.&lt;br&gt;\nAll'interno del nido la femmina depone 2-3 uova di color turchese, munite di una rada punteggiatura nerastra ai poli, che essa provvede a covare da sola (col maschio che si occupa di sorvegliare i dintorni e trovare il cibo per s\u00e9 e la compagna) per circa 13 giorni. I nidiacei, ciechi ed implumi alla schiusa, vengono imbeccati da ambedue i parenti con semi rigurgitati e insetti, e sono in grado d'involarsi attorno alla terza settimana di vita.\nDistribuzione e habitat.\nIl carpodaco maggiore occupa un areale frazionato, comprendente una popolazione caucasica e una diffusa in Turkestan orientale, lungo le pendici meridionali della catena dell'Himalaya e in Cina meridionale: la specie non \u00e8 una grande migratrice, tuttavia durante l'inverno le popolazioni tendono a scendere di quota per evitare il clima eccessivamente rigido.\nL\"'habitat\" di questi uccelli \u00e8 rappresentato dagli altipiani e dalle aree montane e submontane rocciose con vegetazione sparsa.\nSistematica.\nSe ne riconoscono quattro sottospecie:\nLe popolazioni delle pendici sud-occidentali dell'Himalaya, ascritte alla sottospecie \"severtzovi\", secondo alcuni autori andrebbero elevate al rango di sottospecie a s\u00e9 stante, col nome di \"C. r. eblis\".\nProprio la sottospecie \"severtzovi\" viene talvolta classificata come specie a s\u00e9 stante, col nome di \"Carpodacus severtzovi\" (con le sottospecie \"kobdensis\" e \"diabolicus\" ascritte a quest'ultima), in base a differenze di colorazione, abitudini riproduttive e vocalizzazioni."}
{"id": "6172600", "revid": "122315", "url": "https://it.wikipedia.org/wiki?curid=6172600", "title": "Carpodacus severtzovi", "text": ""}
{"id": "6172601", "revid": "486946", "url": "https://it.wikipedia.org/wiki?curid=6172601", "title": "Operazioni della polizia italiana contro la 'ndrangheta", "text": ""}
{"id": "6172603", "revid": "29361", "url": "https://it.wikipedia.org/wiki?curid=6172603", "title": "Valdelsa Football Colligiana 1947-1948", "text": ""}
{"id": "6172604", "revid": "767487", "url": "https://it.wikipedia.org/wiki?curid=6172604", "title": "I'll Show You the Town", "text": "I'll Show You the Town \u00e8 un film muto del 1925 diretto da Harry A. Pollard. La sceneggiatura si basa su \"I'll Show You the Town\", romanzo di Elmer Holmes Davis pubblicato a New York nel 1924.\nTrama.\nDistolto dalle sue serate dedicate al lavoro da alcuni amici, il giovane professor Alec Dupree accetta di partecipare a una cena con tre giovani signore. Una delle tre colpisce Alec, che si innamora perdutamente di lei. Per intrattenere in maniera divertente gli amici, Alec finisce per infilare una serie di gaffe che provocano scandalo e incomprensioni. Si salver\u00e0 usando la sua parlantina brillante che gli far\u00e0 conquistare anche la ragazza.\nProduzione.\nIl film, prodotto dall'Universal Pictures, venne girato negli Universal Studios, al 100 di Universal City Plaza, a Universal City.\nDistribuzione.\nIl copyright del film, richiesto dall'Universal, fu registrato il 22 maggio 1925 con il numero LP21498.\nDistribuito dall'Universal Pictures, il film usc\u00ec nelle sale cinematografiche statunitensi il 7 giugno 1925. In Portogallo, fu distribuito il 26 novembre 1928 con il titolo \"O Libertino\"."}
{"id": "6172605", "revid": "29361", "url": "https://it.wikipedia.org/wiki?curid=6172605", "title": "Valdelsa Football Colligiana 1946-1947", "text": ""}
{"id": "6172606", "revid": "287204", "url": "https://it.wikipedia.org/wiki?curid=6172606", "title": "Thurnen", "text": ""}
{"id": "6172607", "revid": "104458", "url": "https://it.wikipedia.org/wiki?curid=6172607", "title": "Thuernen", "text": ""}
{"id": "6172609", "revid": "767487", "url": "https://it.wikipedia.org/wiki?curid=6172609", "title": "Bikini Daze", "text": "Bikini Daze \u00e8 l'EP di debutto della cantante danese M\u00d8, pubblicato nell'ottobre 2013."}
{"id": "6172610", "revid": "287204", "url": "https://it.wikipedia.org/wiki?curid=6172610", "title": "Operazione Shfifon", "text": "Il 13 maggio 1948, un giorno prima della proclamazione dello stato di Israele, l'Haganah, un'organizzazione paramilitare ebraica in Palestina durante il Mandato britannico, lanci\u00f2 l'operazione Shfifon (, in italiano \"operazione vipera della sabbia\") con lo scopo di occupare tutti gli avamposti britannici nella Citt\u00e0 Vecchia di Gerusalemme in modo da evitare che le forze arabe ne prendessero per prime il controllo. Tale evenienza era stata prevista da lungo tempo ed i piani per anticiparla chiamati appunto \"operazione Shfifon\"; a questa far\u00e0 poi seguito l'operazione Kilshon."}
{"id": "6172626", "revid": "1318658", "url": "https://it.wikipedia.org/wiki?curid=6172626", "title": "Elserino Piol", "text": "\u00c8 indicato come il fondatore del venture capital in Italia e \"padre\" dello sviluppo di internet.\nBiografia.\nPerito industriale elettronico, Elserino Piol inizia la sua carriera come programmatore di macchine a schede perforate, nel 1952 all'interno di Olivetti Bull, joint venture tra Olivetti e Compagnie de Machines Bull, nata per la commercializzazione sul territorio nazionale delle macchine meccanografiche dell'azienda transalpina.\nNel 1959 diventa Direttore della Divisione commerciale elettronica di Olivetti che nel 1962 si fonder\u00e0 con Olivetti Bull per costituire la \"Divisione Elettronica Olivetti\", composta da 2000 persone tra cui Marisa Bellisario, retta da Ottorino Beltrami e direttamente alle dipendenze dell'amministratore delegato Roberto Olivetti. In seguito agli eventi che coinvolgeranno il gruppo, il 75% della Divisione venne poi ceduto a General Electric, creando \"Olivetti General Electric\".\nDurante il passaggio di propriet\u00e0, Piol si rec\u00f2 negli Stati Uniti: dopo un anno trascorso alla Harvard Business School, decise di tornare in Olivetti dove, grazie agli ottimi risultati del Progetto Elea, fu nominato nel 1965 Direttore marketing con responsabilit\u00e0 anche sulla pianificazione dei prodotti.\n\u00c8 in questo periodo che sovrintende al lancio sul mercato del primo computer della storia, la Programma 101: fu lui a deciderne la presentazione sul mercato americano, ritenuto pi\u00f9 adatto ad un prodotto cos\u00ec rivoluzionario, nonostante i dubbi degli stessi tecnici e dello stesso inventore, Pier Giorgio Perotto.\nNon solo: in sede di cessione della propriet\u00e0 intellettuale dei progetti della Divisione Elettronica Olivetti a General Electric, fu Piol a convincere i compratori che la P101 fosse una mera calcolatrice e non un apparecchio elettronico, evitando che anche questo progetto fosse venduto agli americani, ritenendo che il vero futuro di Olivetti fosse proprio nell'elettronica.\nInfatti negli anni settanta si concentra proprio su questo settore, spaziando dalle macchine contabili, alle telescriventi, passando per le periferiche di stampa.\nCon l'arrivo degli anni ottanta, il nuovo amministratore delegato, Carlo De Benedetti lo nomina Direttore generale per le strategie e lo sviluppo. \nGrazie alla sua opera Olivetti e AT&amp;T firmano una storica alleanza: la compagnia americana diventa azionista di Olivetti con il 25% apportando 430 miliardi di lire e vengono siglati importanti accordi di collaborazione tra le due aziende. Nel 1990 intuisce le potenzialit\u00e0 del mercato delle telecomunicazioni mobili e fonda Omnitel Sistemi Radiocellulari Italiani insieme a Lehman Brothers, Cellular Communications International, Bell Atlantic International, Telia.\n\u00c8 in quegli anni che conosce Steve Jobs, nell'ambito dei suoi compiti di corporate development e venture capitalism, esercitati anche nella Silicon Valley, dove esisteva un centro di ricerca e sviluppo Olivetti con 300 dipendenti. Organizzato l'incontro con Jobs e Steve Wozniak, questi ultimi chiesero a Olivetti di investire 1 milione di dollari nella loro start up in cambio del 20%. Ma De Benedetti rispose: \u00abNon stiamo a perdere tempo con questi due ragazzi, abbiamo cose pi\u00f9 serie da fare\u00bb.\nArrivato fino alla qualifica di vicepresidente di Olivetti, tralasciando tutti gli incarichi nelle varie controllate, lascia l'azienda nel 1996.\nDa allora ha deciso di dedicarsi completamente al venture capitalism e al finanziamento delle startup, tramite i fondi Kiwi I e Kiwi II della Pino Venture Partners, creata insieme a Oliver Novick: finanzia la nascita di Tiscali, Yoox Net-A-Porter Group, Click.it, Blixer, Investnet, Cubeccom e Vitaminic.\nRiconoscimenti.\nNel 2000 ha ricevuto la laurea honoris causa in Economia Aziendale dall'Universit\u00e0 di Bologna."}
{"id": "6172631", "revid": "599013", "url": "https://it.wikipedia.org/wiki?curid=6172631", "title": "Marcos Danilo Padilha", "text": "Biografia.\nIl 28 novembre 2016 era sul volo con i suoi compagni della Chapecoense, che si apprestavano a giocare la finale della Copa Sudamericana contro il colombiano Atl\u00e9tico Nacional, ma l'aereo \u00e8 precipitato nei pressi della citt\u00e0 colombiana di Medell\u00edn. Inizialmente sopravvissuto all'impatto, Marcos Danilo Padilha \u00e8 deceduto in ospedale a seguito delle ferite riportate nello schianto. Il primo difensore della Chapecoense, il 13 dicembre 2016, ha ricevuto postumo il Mvp, il premio come miglior calciatore dell'anno del campionato brasiliano. Il portiere ha ottenuto il 48% dei voti via internet precedendo il centrocampista del Flamengo, Diego, e l'ala sinistra del Palmeiras, Dudu. Nell'assegnazione del Mvp, ha inciso pure la straordinaria parata all'ultimo minuto contro gli argentini del San Lorenzo. L'importante riconoscimento \u00e8 stato ritirato dalla madre Ilaides Padilha, durante una cerimonia che si \u00e8 tenuta a Rio de Janeiro. Queste le parole della madre, che hanno commosso tutti i presenti: \u00ab\"In nome della Chapecoense, vorrei ringraziare tutti per l'affetto e per le preghiere: che i futuri guerrieri che verranno a giocare per questa squadra possano essere come quelli che l'hanno lasciata\"\u00bb."}
{"id": "6172632", "revid": "588403", "url": "https://it.wikipedia.org/wiki?curid=6172632", "title": "Sheriff Tiraspol 2015-2016", "text": ""}
{"id": "6172637", "revid": "180559", "url": "https://it.wikipedia.org/wiki?curid=6172637", "title": "Nazionale di softball maschile dell'Italia", "text": "La nazionale di softball maschile dell'Italia rappresenta la Federazione Italiana Baseball Softball nelle competizioni internazionali, come i Campionati europei maschili di softball o i Campionati mondiali di softball maschile organizzati dalla European Softball Federation e dalla World baseball softball confederation.\nLa nazionale \u00e8 formata da una selezione di giocatori italiani militanti nel campionato italiano di softball maschile ed ha visto il suo esordio l'11 luglio 2016 partecipando al Campionato Europeo svoltosi in Italia a Montegranaro dall'11 al 16 luglio 2016."}
{"id": "6172644", "revid": "104458", "url": "https://it.wikipedia.org/wiki?curid=6172644", "title": "Hoelstein", "text": ""}
{"id": "6172648", "revid": "767487", "url": "https://it.wikipedia.org/wiki?curid=6172648", "title": "Where Was I? (film 1925)", "text": "Where Was I? \u00e8 un film muto del 1925 diretto da William A. Seiter. La sceneggiatura si basa su \"Where Was I?\", un racconto di Edgar Franklin pubblicato su \"Argosy All-Story Weekly\" il 22 novembre 1924.\nTrama.\nPer evitare l'unione di sua figlia Alicia con Tom Berford, il suo peggior rivale in affari, George Stone spinge una donna, Claire, a dichiarare di essere sposata con Berford. Questi, non potendo dimostrare la falsit\u00e0 della dichiarazione di Claire. non pu\u00f2 far nulla per impedirle di installarsi in casa sua. Dopo molte complicazioni, Claire alla fine ammette di aver preso parte al piano di Stone, smascherando il finanziere. Tom pu\u00f2 finalmente sposare l'amata Alicia.\nProduzione.\nIl film fu prodotto dall'Universal Jewel (Universal Pictures).\nDistribuzione.\nIl copyright del film, richiesto dall'Universal, fu registrato il 21 agosto 1925 con il numero LP21766.\nDistribuito dall'Universal Pictures, il film usc\u00ec nelle sale cinematografiche statunitensi il 15 novembre 1925 dopo essere stato presentato in prima a New York il 18 agosto 1925. Nel 1926, il film fu distribuito in Francia (il 2 luglio, con il titolo \"O\u00f9 \u00e9tais-je?\"), nel Regno Unito (il 2 agosto, attraverso la European Motion Picture Company) e in Portogallo (il 22 ottobre, come \"Mulheres Demais\").\nPur se alcune fonti lo ritengano un film perduto, la Library of Congress riporta che copia della pellicola si trova conservata in un archivio di Amsterdam."}
{"id": "6172665", "revid": "125601061", "url": "https://it.wikipedia.org/wiki?curid=6172665", "title": "Giubileo straordinario della redenzione", "text": "Il Giubileo straordinario della redenzione \u00e8 stato proclamato da papa Giovanni Paolo II per mezzo della bolla pontificia \"Aperite Portas Redemptori\". Precedentemente annunciato dallo stesso pontefice il 26 novembre 1982, ha avuto inizio il 25 marzo 1983 e si \u00e8 concluso il 22 aprile 1984 , Domenica di Pasqua. \nIl papa ha dichiarato che il giubileo, ricorrente nel millenovecentocinquantesimo della morte e resurrezione di Ges\u00f9, sar\u00e0 dedicato alla redenzione.\nIl papa ha fatto l'annuncio nel corso dell'allocuzione a conclusione della riunione plenaria del Collegio Cardinalizio del 26 novembre 1982:\nLa bolla di indizione.\nGioved\u00ec 6 gennaio 1983, \u00e8 stato indetto ufficialmente con la consegna e la lettura della bolla \"Aperite Portas Redemptori.\" La Bolla evidenzia la necessit\u00e0 di indire un Anno Santo Straordinario alla speciale memoria della redenzione, affinch\u00e9 essa penetri pi\u00f9 a fondo nel pensiero e nell\u2019azione di tutta la Chiesa. In essa \u00e8 stato stabilito che tale giubileo avesse inizio il 25 marzo 1983, solennit\u00e0 dell\u2019Annunciazione del Signore, che ricorda l\u2019istante provvidenziale in cui il Verbo eterno, facendosi uomo per opera dello Spirito Santo nel grembo della vergine Maria, divenne partecipe della nostra carne \u201cper ridurre all\u2019impotenza, mediante la morte, colui che della morte ha il potere, cio\u00e8 il diavolo, e liberare cos\u00ec quelli che per timore della morte erano tenuti in schiavit\u00f9 per tutta la vita\u201d (Eb 2,14-15). Esso si sarebbe concluso il 22 aprile 1984, domenica di Pasqua, giorno della pienezza di gioia procurata dal sacrificio redentore di Cristo, per il quale la Chiesa sempre \u201cmirabiliter renascitur et nutritur\u201d.\nL'apertura del Giubileo.\nL'apertura del Giubileo \u00e8 stata fissata per il 25 marzo 1983. La scelta di tale data non era casuale, cadendo in tal giorno la solennit\u00e0 dell'Annunciazione del Signore; in tale data \u00e8 stata aperta la Porta Santa della Basilica di San Pietro in Vaticano. "}
{"id": "6172668", "revid": "287204", "url": "https://it.wikipedia.org/wiki?curid=6172668", "title": "Langenbruck (disambigua)", "text": ""}
{"id": "6172671", "revid": "123460987", "url": "https://it.wikipedia.org/wiki?curid=6172671", "title": "Jo Wilson", "text": "Josephine \"Jo\" Brooke Wilson (precedentemente Karev) \u00e8 un personaggio della serie televisiva Grey's Anatomy, interpretato da Camilla Luddington.\nDescrizione.\nJo \u00e8 una specializzanda al Grey Sloan Memorial Hospital, la prima del liceo, laureata con lode a Princeston, ha poi frequentato un corso ad Harvard. Nonostante la sua preparazione, inizia la specializzazione diventando \"la matricola sfigata\" sbagliando l'appendicectomia con la dottoressa Meredith Grey. In seguito, segue pediatria con il dottor Alex Karev, con il quale stringe una forte amicizia e al quale racconter\u00e0 molto sul suo passato. Jo \u00e8 orfana, \u00e8 stata abbandonata da sua madre davanti ad una stazione dei pompieri quando aveva 2 settimane, a 16 anni \u00e8 andata via dalla casa-famiglia e ha iniziato a vivere in un'auto, vicino a scuola grazie all'aiuto della sua professoressa. Nella nona stagione, inizia una relazione con lo specializzando di ginecologia Jason Myers, ci\u00f2 scatener\u00e0 molta gelosia in Alex che \u00e8 segretamente innamorato di lei. Durante una discussione, Jason aggredisce Jo che scappa e chiede aiuto ad Alex, il quale si prender\u00e0 cura di lei e si dichiarer\u00e0 nel finale di stagione. Per tutto il corso delle stagioni, Jo continuer\u00e0 la sua relazione con Alex tra alti e bassi. Jo si appassiona ad ortopedia, grazie alla dottoressa Callie Torres, e stringe amicizia con la specializzanda Stephanie Edwards. Nella dodicesima stagione, Alex le chiede di sposarlo ma lei rifiuta pi\u00f9 volte; nel finale di stagione Jo confessa, allo specializzando Deluca, di essere gi\u00e0 sposata. Jo ha sposato anni prima un uomo violento, che l'ha portata quasi alla morte ed \u00e8 stata costretta a scappare e a cambiare nome per non farsi pi\u00f9 trovare. In seguito, dice anche ad Alex la verit\u00e0 sul suo matrimonio, il quale cerca suo marito, il dottor Paul Stadler, e scopre che il vero nome di Jo \u00e8 Brooke. Nella quattordicesima stagione, Jo decide di chiedere il divorzio da Paul, il quale la trover\u00e0 e scoprir\u00e0 il suo vero nome. Paul per\u00f2 muore subito dopo e quindi Jo e Alex possono sposarsi. Jo propone ad Alex di sposarlo dopo una lite sul loro futuro e la sua carriera e convolano a nozze, dopo una serie di imprevisti, nel finale della quattordicesima stagione. Jo decide anche di cambiare il suo cognome e di prendere quello del suo futuro marito. Ormai nella quindicesima stagione Jo \u00e8 una Karev e decide di fare una ricerca con la dottoressa Bailey su un'invenzione che le \u00e8 venuta in mente durante la loro luna di miele.\nStoria del personaggio.\nNona stagione.\nJo inizia la specializzazione al Grey Sloan Memorial Hospital, insieme a Stephanie Edwards, Heather Brooks, Leah Murphy e Shane Ross. Nonostante la sua preparazione, sbaglia l'appendicectomia con la dottoressa Meredith Grey e da subito si mostra molto insicura. In seguito, inizia ad appassionarsi a pediatria grazie al dottor Alex Karev, con cui stringe una forte amicizia e a cui si sente molto legata per il suo passato. Racconter\u00e0 infatti a lui, dopo una discussione con una paziente che voleva abbandonare suo figlio, di essere stata abbandonata da sua madre davanti ad una stazione dei pompieri quando aveva 2 settimane. \u00c8 stata poi messa in varie case-famiglie, fin quando a 16 anni non ha iniziato ad abitare in un'auto vicino scuola, grazie all'aiuto di una sua professoressa, l'unica che l'ha sempre sostenuta. Jo inizia anche una relazione con lo specializzando di ginecologia Jason Myers, ci\u00f2 far\u00e0 ingelosire Alex e complicher\u00e0 i rapporti tra i due. Durante una discussione Jason aggredisce Jo e lei, cercando di difendersi, lo ferisce a sua volta e scappa via a casa di Alex. Alex, trovando Jo ferita, si prende cura di lei e va da Jason per ucciderlo ma quando arriva a casa sua, lo trova gravemente ferito e lo porta in ospedale per farlo curare. Nel finale di stagione, durante la tempesta, Alex si dichiara a Jo e i due si mettono insieme.\nDecima stagione.\nJo continua la sua relazione con Alex, la specializzazione e supera il lutto per la morte della sua amica Heather. In ospedale, arriva il padre di Alex, Jimmy, che viene soccorso da Jo. Alex non vede il padre da anni e non ha intenzione di aiutarlo mentre Jo lo cura e cerca di far riavvicinare Jimmy a suo figlio. Alex soffre per il padre e incolpa Jo di averlo spinto ad avvicinarsi a lui, dopo varie discussioni Jo e Alex chiariscono e Jimmy muore in sala operatoria per colpa di Shane. Jo inizia ad appassionarsi alla chirurgia ordopedica grazie alla dottoressa Callie Torres. Durante il matrimonio di April, Alex chiede a Jo di sposarlo ma lei fraintendendolo all'inizio accetta ma poi rifiuta, in quanto pensa sia ancora presto. Nel frattempo in ospedale, una nuova regola non permette ad Alex e Jo di stare insieme e i due fingono di lasciarsi davanti a tutto l'ospedale per poi essere scoperti dal dottor Webber; per risolvere la questione, Jo firma un foglio in cui dichiara di avere un rapporto sentimentale con Alex, nonostante all'inizio non fosse d'accordo.\nUndicesima stagione.\nJo continua ad abitare a casa di Alex, ma non si trova a suo agio perch\u00e9 vorrebbe non dover abitare anche con gli amici di Alex ed \u00e8 gelosa di Meredith, che non la rispetta n\u00e9 come specializzanda n\u00e9 come fidanzata di Alex. Nonostante le incomprensioni, il loro rapporto continua fin quando, dopo la morte di Derek, Meredith chiede ad Alex di poter abitare con lui. Jo non \u00e8 d'accordo e fraintende le parole di Alex durante una discussione, pensando che Alex volesse una famiglia e una carriera con Meredith. Durante il matrimonio di Webber, Jo va via con Alex e lo porta in un appartamento. Jo spiega ad Alex che ha comprato un loft per loro due e che quello che vuole \u00e8 vivere con lui in un posto solo per loro, chiedendo cos\u00ec di rivendere la casa a Meredith e dicendogli per la prima volta \"ti amo\".\nDodicesima stagione.\nNel nuovo loft la storia tra Alex e Jo continua, finch\u00e9 Jo non trova delle carte in cui legge che Alex aveva donato degli spermatozooi ad Izzie durante la sua malattia (5 stagione), ci\u00f2 crea altre discussioni, che verranno risolte poco dopo. In ospedale, Jo non si sente rispettata da Meredith e Alex, che la cacciano via mentre parlano e quindi discute di ci\u00f2 con Alex. La sera della discussione, Jo decide di lasciare Alex perch\u00e9 non pu\u00f2 sentirsi sempre la sua seconda scelta e non vuole fargli scegliere tra lei e Meredith, ma durante la discussione Alex chiede a Jo di sposarlo ma lei non gli d\u00e0 una risposta. A causa dell'aggressione subita da Meredith, Alex \u00e8 costretto ad allontanarsi da Jo per un po' per aiutare l'amica, ma quando Meredith guarisce Alex torna da Jo e i due chiariscono. Una sera, Jo confessa ad Alex di avere una pistola ma si convince a buttarla via perch\u00e9 adesso non ha paura e si sente protetta. Nel finale di stagione, Alex chiede nuovamente a Jo di sposarlo ma lei rifiuta e a questo punto, Alex va via di casa. Jo al bar si ubriaca e Deluca la riporta a casa, dove Jo gli racconta che lei vorrebbe sposare Alex ma non pu\u00f2 perch\u00e9 \u00e8 gi\u00e0 sposata. Jo ha sposato un uomo anni fa, il quale era violento con lei e l'ha portata quasi alla morte, perci\u00f2 \u00e8 stata costretta a scappare e a cambiare nome per non farsi pi\u00f9 trovare. Mentre Jo va a letto inciampa, facendo cadere anche Deluca sul letto, in quel momento Alex entra in casa per chiarire con Jo ma quando vede entrambi insieme perde il controllo e aggredisce Deluca.\nTredicesima stagione.\nDopo aver picchiato Andrew, Alex lo porta in ospedale mentre Jo chiama Meredith, la quale trova Jo in lacrime e la casa sporca di sangue. Jo, sconvolta dal comportamento di Alex nei confronti di Andrew, lo lascia. Durante la stagione, si avviciner\u00e0 molto a DeLuca dato che \u00e8 l'unico a conoscere il suo segreto, questo porter\u00e0 Andrew ad innamorarsi di lei, la quale per\u00f2 \u00e8 ancora innamorata di Alex. Nel finale di stagione, Jo decide di dire ad Alex la verit\u00e0 perch\u00e9 sar\u00e0 costretta a testimoniare; quindi racconta ad Alex di essere gi\u00e0 sposata con un uomo che l'ha quasi portata alla morte e che \u00e8 scappata da lui, e probabilmente scapper\u00e0 di nuovo dopo la testimonianza perch\u00e9 non vuole essere trovata da lui, ma Alex la convince a rimanere perch\u00e9 la sua vita \u00e8 qui. In seguito, Alex decide di accettare il patteggiamento e andare in carcere, per far s\u00ec che Jo non debba testimoniare. Ma anche DeLuca vuole proteggerla e quindi, prima che Alex vada in carcere, ritira la denuncia. Quando Jo scopre che Alex non andr\u00e0 in prigione, lo raggiunge e i due si abbracciano, senza dirsi niente. Continueranno ad essere lasciati per il resto della stagione, durante la quale Andrew si dichiara a Jo ma lei lo respinge. A fine stagione, Alex conosce il marito di Jo, il dottor Paul Stadler, ad un congresso dove si scopre che il vero nome di Jo \u00e8 Brooke. Alex immagina degli scenari dove picchia Paul o dove gli dice di stare lontano da Jo, ma entrambi metterebbero in pericolo Jo o lui e quindi, alla fine, decide di non parlare con l'uomo, che vedr\u00e0 soltanto per pochi istanti mentre gli lascia un taxi.\nQuattordicesima stagione.\nDopo l'incendio avvenuto in ospedale, Alex informa Jo dell'accaduto. I due iniziano a riavvicinarsi e Alex tenta di riconquistarla, affidandole degli interventi. Jo respinge nuovamente Andrew perch\u00e9 \u00e8 ancora innamorata di Alex ma non vuole tornare con lui perch\u00e9 ancora scossa dall'incidente con Andrew, cos\u00ec finisce per passare la notte con una matricola. Jo inizia, inoltre, a fare amicizia con Ben, dopo che Stephanie \u00e8 andata via, al quale rivela di essere sposata, di aver avuto uomini violenti e di non voler tornare con Alex perch\u00e9 teme che possa farle del male, come ha fatto a DeLuca. Ben, tuttavia, non riesce a mantenere il segreto e racconta tutto ci\u00f2 ad Alex, il quale parla con Jo e le rivela di aver conosciuto suo marito e la rassicura perch\u00e9 lui non le farebbe mai del male, i due si baciano e tornano insieme. Dopo aver lavorato insieme in pediatria, Jo chiede ad Alex di tornare a casa, il quale accetta. Jo svolge un intervento di successo insieme alla dottoressa Meredith Grey, per il quale dovrebbe essere pubblicata in un giornale una sua foto e il suo nome. Nonostante sia molto entusiasta, \u00e8 costretta a rinunciare perch\u00e9 se suo marito dovesse vedere la sua foto, potrebbe trovarla e ucciderla; questo dimostra a Jo che l'uomo ha ancora potere su di lei. Per questo motivo, dopo aver parlato con un paziente che \u00e8 anche un avvocato, decide di chiedere il divorzio a Paul perch\u00e9 non vuole passare il resto della vita a chiedersi cosa sarebbe successo se fosse stata un po' pi\u00f9 coraggiosa. Inoltre, Webber la informa anche che \u00e8 in gara per diventare lo specializzando capo, ruolo che poi otterr\u00e0. Nel finale di stagione, mentre si occupa di un paziente insieme ad Alex, viene bloccata in ospedale da suo marito, Paul Stadler, che ha scoperto la falsa identit\u00e0 e dove lavora. In seguito Paul viene investito da un pirata della strada, e, anche se inizialmente sembra riprendersi, durante uno scatto d\u2019ira contro la sua nuova compagna e Jo, sbatte la testa e finisce in coma. Jo, ancora legalmente sua moglie, decide di staccargli la spina e di donare i suoi organi. Jo, finalmente libera di risposarsi, propone ad Alex di sposarsi e il matrimonio viene celebrato nel finale di stagione.\nAlla fine Jo decide di cambiare il suo cognome in Karev.\nQuindicesima stagione.\nQuesta stagione \u00e8 caratterizzata da una profonda depressione vissuta da Jo, cominciata con la ricerca della sua madre biologica. Una volta trovata, la madre accoglie Jo con freddezza, rivelandole di essere frutto di uno stupro, e che il padre biologico \u00e8 morto in un incedente in moto. Queste scoperte, peggiorate dal vedere come la madre si sia sposata e abbia avuto altri due figli, ma senza mai anche solo desiderare di venire a cercarla, non riuscendo a vederla senza rivivere la violenza subita, gettano Jo in una profonda depressione. Al suo rientro in ospedale inizia a isolarsi, allontanandosi anche dal marito Alex Karev e non presentandosi pi\u00f9 al lavoro. Alla fine Jo, con il supporto di Alex, si registra in una struttura psichiatrica per ottenere un aiuto professionale per combattere la grave depressione da cui \u00e8 afflitta.\nSedicesima stagione.\nJo esce dalla clinica psichiatrica dopo aver superato il processo di riabilitazione e riceve la proposta di Alex per risposarsi con lui. Dopo l'udienza di Meredith Alex, dicendo che andava a trovare sua madre in Iowa, far\u00e0 perdere le sue tracce e non risponder\u00e0 alle chiamate di Jo, che sempre pi\u00f9 convinta che suo marito l'abbia lasciata, un giorno ricever\u00e0 una lettera da parte di Alex in cui le dice che \u00e8 ritornato con la sua vecchia moglie Izzie. In realt\u00e0 il marito ama ancora Jo, ma deve stare con Izzie perch\u00e9 da embrioni congelati ha avuto i suoi due figli gemelli, ora di cinque anni. Jo, dopo esser stata lasciata da Alex si concentrer\u00e0 sulla carriera professionale, rifiutando di cadere di nuovo in depressione, e consiglier\u00e0 all'amico Link di rimettersi con Amelia. Far\u00e0 amicizia con uno specializzando di nome Levi Schmitt, che dopo esser stato lasciato anche lui dal suo compagno, andr\u00e0 a vivere come coinquilino all'interno del loft di Jo.\nDiciassettesima stagione.\nJo, vivendo nel mondo della pandemia, si sente molto provata dalla morte dei suoi pazienti e per questo decide di cambiare specializzazione, passando da chirurgia generale a ostetricia, perch\u00e9 a suo dire, la nascita dei bambini rappresenta una delle poche cose belle in un mondo pieno di morte. Inoltre Jo stringer\u00e0 amicizia con Jackson, dopo che lui \u00e8 stato lasciato dalla pompiera Vic. Jo proporr\u00e0 a Jackson una sola notte di sesso per superare il divorzio dal marito Alex ma mentre iniziavano a baciarsi lei si mette a piangere dicendo di non essere pronta e venendo consolata da Jackson. Gli incontri tra i due si intensificheranno ma entrambi saranno favorevoli ad affermare che la loro non \u00e8 una relazione, ma solo sesso e divertimento."}
{"id": "6172683", "revid": "1047962", "url": "https://it.wikipedia.org/wiki?curid=6172683", "title": "Contrada Fiorilli (Agro di Casteldaccia)", "text": ""}
{"id": "6172707", "revid": "81103", "url": "https://it.wikipedia.org/wiki?curid=6172707", "title": "Siegfried Scherer", "text": "Biografia.\nScherer ha studiato biologia, chimica e fisica presso l'Universit\u00e0 di Costanza. Nel 1977 si \u00e8 laureato in chimica e fisica, e nel 1980 si \u00e8 laureato in biologia. Nel 1983 ha conseguito il dottorato di ricerca in fisiologia vegetale presso l'Universit\u00e0 di Costanza. Dal 1983 al 1988 ha studiato fisiologia vegetale e biochimica presso l'Universit\u00e0 di Costanza. Nel 1984, ha ricevuto un premio della Byk company per la ricerca. Nel 1986 ha svolto studi sul campo in Cina e Mongolia presso l'Accademia Cinese delle Scienze. Dal 1988 al 1989 ha svolto ricerche presso il VirginiaTech a Blacksburg, USA. Nel 1991, \u00e8 diventato professore associato presso l'Universit\u00e0 tecnica di Monaco. Ha accettato una cattedra presso l'Universit\u00e0 di medicina veterinaria a Vienna nel 2002. Nel 2003 ha ottenuto la cattedra di Ecologia Microbica presso l'Universit\u00e0 tecnica di Monaco. Scherer \u00e8 sposato con l'antropologa Sigrid Hartwig-Scherer.\nCritiche dell'evoluzione.\nScherer \u00e8 un critico della teoria dell'evoluzione. Fino al 2006, ha presieduto la \"Studiengemeinschaft Wort und Wissen\", associazione evangelica di creazionisti e critici della teoria evoluzionistica tedeschi. Insieme a Reinhard Junker ha scritto il libro \"Evolution \u2013 Ein kritisches Lehrbuch\" (\"Evoluzione. Un trattato critico\"), che presenta la teoria dell'evoluzione dal punto di vista creazionista. Fino al 2003 Scherer \u00e8 stato Fellow del Center for Science and Culture del Discovery Institute, che promuove il Disegno intelligente. Scherer non \u00e8 un creazionista come spesso si sostiene. Egli crede che la religione e la scienza sono due modi diversi di avvicinarsi realt\u00e0."}
{"id": "6172718", "revid": "729019", "url": "https://it.wikipedia.org/wiki?curid=6172718", "title": "Christian Tetzlaff", "text": "Biografia.\nTetzlaff \u00e8 nato ad Amburgo. I suoi genitori erano musicisti dilettanti e si incontrarono in un coro della chiesa. Inizi\u00f2 a suonare il violino e il pianoforte all'et\u00e0 di 6 anni e fece il suo debutto in concerto a 14 anni. Ha studiato con Uwe-Martin Haiberg alla Musikhochschule di Lubecca e poi con Walter Levin presso l'Universit\u00e0 di Cincinnati - College-Conservatorio di Musica.\nLa sua svolta come solista arriv\u00f2 nel 1988, all'et\u00e0 di 22 anni, quando esegu\u00ec il Concerto per violino di Sch\u00f6nberg nell'ambito di concerti acclamati dalla critica con la Cleveland Orchestra e la M\u00fcnchner Philharmoniker. L'anno successivo fece il suo debutto in un recital da solista a New York. Continu\u00f2 ad esibirsi come solista con le maggiori orchestre sul palcoscenico e nelle registrazioni, tra cui opere di Beethoven per violino e orchestra eseguite con l'Orchestra della Tonhalle di Zurigo diretta da David Zinman. Si un\u00ec alla sorella Tanja (violoncello) e Leif Ove Andsnes (pianoforte) vincendo il Gramophone Award 2012 per la Migliore registrazione da camera (suonando trii di Schumann per pianoforte). La sua registrazione delle sonate per violino di Schumann con Lars Vogt (piano) enbe la nomination per la registrazione della Gramophone del mese di gennaio 2014. Altre registrazioni acclamate comprendono la pubblicazione nel 2007 delle Sonate e Partite di Bach per violino solo, e la sua pubblicazione nel 2012 di tre sonate per violino di Mozart con Lars Vogt. La sua discografia comprende un certo numero di opere moderne, come i concerti per violino di Gy\u00f6rgy Ligeti e Stuart MacRae.\nNel 2011 ha firmato un contratto discografico a lungo termine con Ondine.\nStile musicale.\nTetzlaff suona un violino contemporaneo di Stefan-Peter Greiner, che possiede dal 2002, preferendolo al suo precedente strumento Stradivari. Egli usa un arco Peccatte, e corde Vision della ditta Thomastik-Infeld di Vienna. Evita normalmente di suonare il violino con il suono pieno, lirico, preferito da molti dei suoi contemporanei, dicendo al \"The New Yorker\": \"L'ascoltatore perde l'orecchio per i suoni pi\u00f9 belli se sono stati utilizzati arbitrariamente per cose non importanti\". Questo approccio a volte ha lasciato Tetzlaff esposto alle critiche. Il critico del Guardian Andrew Clements ha sostenuto che la sua registrazione dei trii di Schumann, di cui sopra, non aveva \"alcun senso di coinvolgimento o di affetto per la musica\" e che la sua pubblicazione del 2014 di concerti per violino di Shostakovich era a volte priva di \"carattere\".\nTetzlaff soffre di neurodermatite nella mano sinistra, che pu\u00f2 causare dolore estremo quando le dita della mano sono premute sulle corde di un violino. Nel corso degli anni ha gestito la condizione in una variet\u00e0 di modi, tra cui utilizzando ditali di cotone per coprire le sue dita e pi\u00f9 di recente, aumentando la circolazione sanguigna con esercizi prima della performance."}
{"id": "6172727", "revid": "77594", "url": "https://it.wikipedia.org/wiki?curid=6172727", "title": "Politburo del Partito Comunista del Vietnam", "text": ""}
{"id": "6172728", "revid": "271907", "url": "https://it.wikipedia.org/wiki?curid=6172728", "title": "Politburo del Partito Operaio Unificato Polacco", "text": ""}
{"id": "6172729", "revid": "183694", "url": "https://it.wikipedia.org/wiki?curid=6172729", "title": "Luigi Alessandro Michelangeli", "text": "Biografia.\nDi famiglia non agiata, non pot\u00e9 terminare gli studi universitari; ciononostante, insegn\u00f2 nelle scuole medie di varie citt\u00e0 d'Italia fino al 1895, quando gli fu affidata la cattedra di letteratura greca all'Universit\u00e0 di Messina.\nIl frutto principale della sua attivit\u00e0 di filologo \u00e8 la raccolta, tuttora utile, dei \"Frammenti della melica greca\", in 6 volumi, nell'ultimo dei quali la sua edizione di Bacchilide ebbe la sfortuna di uscire nel 1897 contemporaneamente alla scoperta dei nuovi papiri bacchilidei, ma le sue conclusioni ecdotiche e critiche vennero confermate anche dopo la pubblicazione del papiro 733 del British Museum da parte di Frederic G. Kenyon in quello stesso anno. Si ricordano inoltre le edizioni e le traduzioni (pi\u00f9 volte ristampate) delle \"Anacreontee\" e di tutte le tragedie di Sofocle e della \"Medea\" di Euripide.\nOltre all'attivit\u00e0 filologica, pubblic\u00f2 drammi e opere poetiche originali."}
{"id": "6172738", "revid": "271907", "url": "https://it.wikipedia.org/wiki?curid=6172738", "title": "Politburo del Partito Rivoluzionario del Popolo Lao", "text": ""}
{"id": "6172743", "revid": "367445", "url": "https://it.wikipedia.org/wiki?curid=6172743", "title": "Alberto Lepidi Chioti", "text": ""}
{"id": "6172745", "revid": "123045484", "url": "https://it.wikipedia.org/wiki?curid=6172745", "title": "Saverio Gatto", "text": "Biografia.\nEra figlio di Nicola, un armatore locale e di Concetta Caruso, nata a Messina. A undici anni Saverio s'imbarc\u00f2 come mozzo e a vent'anni consegu\u00ec il grado di capitano.\nNel 1896, dopo aver assistito ad una rappresentazione del Faust al teatro di Reggio Calabria, esegu\u00ec con la creta il modellato del volto dell'attore che interpretava Mefistofele. Lo scultore Giuseppe Scerbo vide questo ritratto e spinse Saverio Gatto a frequentare la Scuola di arti e mestieri di Reggio Calabria.\nNel 1898 Saverio Gatto s'iscrisse all'Accademia di belle arti di Napoli, dove insegnavano Achille D'Orsi, Domenico Morelli e Michele Cammarano, interpreti del verismo sociale e umanitario che a Napoli aveva molti seguaci. Saverio Gatto era interessato al mondo popolare e si propose di riprodurlo, ma in modo immediato, riprendendo le figure dal vero. Al Museo archeologico di Napoli studi\u00f2 la scultura antica. Punti di riferimento obbligati divennero per lui il Quattrocento fiorentino e la scultura greca arcaica.\nNel 1905 spos\u00f2 Marianna Pucci e realizz\u00f2 in due versioni il bronzo \"La napolitana\". Al \"Salon\" di Parigi del 1906 espose \"Alba della vita\" e la \"Testa di zingara\", un bronzo a grandezza naturale che pi\u00f9 tardi pervenne all'Accademia di belle arti di Napoli. Gatto torn\u00f2 nel 1914 al \"Salon\" di Parigi. \nRitrasse le fattezze del figlio Nicola, nato nel 1906, in \"Putto che piange\" e in \"Putto che ride\", una delicata scultura che nel 1911 merit\u00f2 la medaglia di bronzo all'Esposizione internazionale d'arte di Barcellona.\nIl suo sentimento sull'arte si sintetizza in una frase che una sera grid\u00f2 al suo amico pittore e poeta Luca Postiglione, squotendolo con le sue mani rudi: \"l'arte m'\u00e8 tormento e amore, mai vanit\u00e0\".\nVita artistica ed esposizioni a Napoli.\nA Napoli Saverio Gatto espose nel 1907 alla Promotrice e vinse il concorso comunale per un busto in marmo di Giosu\u00e8 Carducci che realizz\u00f2 nel 1912 e che fu collocato nella Villa Reale di Napoli.\nSostenne un gruppo di giovani artisti napoletani, un po' emarginati dalle istituzioni, che nel naturalismo vedevano un rinnovamento dell'arte, in polemica con l'accademismo che dominava sia le esposizioni sia il mercato. Essi manifestavano una moderata adesione all'impressionismo che veniva d'Oltralpe.\nNel 1909 nacque a Napoli il \"Gruppo dei ventitr\u00e9\" - in cui entr\u00f2 anche lo scultore Raffaele Uccella - che present\u00f2 la I Esposizione giovanile d'arte di Napoli, all'hotel Nobile in via Filangieri. Gatto era l\u00ec, con \"Testa di zingara\" e con \"L'incantata\". Nel 1912 scolp\u00ec \"La camicia\", in bronzo\u02d0 una scultura di donna nuda e a figura intera, ispirata ai modi di Auguste Rodin. A Napoli, alla XXXIV Promotrice \"Salvator Rosa\", del 1911, Gatto vinse la medaglia di bronzo per un'opera che poi regal\u00f2 alla Promotrice. Presente alla II Esposizione di belle arti organizzata nel 1913 a Napoli, nel 1915 fu tra i promotori della I Esposizione nazionale d'arte di Napoli, voluta dall'Accademia di belle arti.\nNel 1921, sotto la presidenza onoraria di Benedetto Croce e con la partecipazione di Matilde Serao e di Salvatore Di Giacomo si apr\u00ec a Napoli la I Esposizione biennale nazionale d'arte. Saverio Gatto, che era tra i promotori, espose la terracotta policroma \"Sonia \"(o \"La civetta\") e il ritratto in bronzo di \"Raffaele Viviani\", in cui si avvertiva chiaramente l'influenza dell'arte di Vincenzo Gemito.\nTra dicembre 1922 e gennaio 1923 la galleria \"Corona\" di Napoli gli dedic\u00f2 una personale. Nel 1926 Gatto ebbe una nuova personale, al \"Circolo artistico\" di Napoli.\nNel 1957 allest\u00ec un'altra personale, nella Villa Comunale di Napoli, alla sede della Promotrice \"Salvator Rosa\" - di cui era diventato vicepresidente - e l\u00ec espose il busto di \"Raffaele Viviani\" e \"Lo scugnizzo delle Quattro giornate\", scultura gi\u00e0 presentata alla VI Quadriennale di Roma, del 1951.\nUn'esposizione antologica fu ospitata nel 1958 alla galleria \"Medea\" di Napoli, dove erano visibili sue opere plastiche, dipinti a olio e anche disegni. Tra le sculture ivi presentate c'erano \"Il centauro che beve\" e \"Orlando pazzo\", ispirato al poema di Ariosto.\nMostre in altre citt\u00e0.\nNel 1909 Gatto era alla mostra della Promotrice delle belle arti di Torino, con il bronzo \"Alba della vita\", che era stato proposto l'anno precedente, sia alla mostra della Societ\u00e0 degli amatori e cultori di Roma sia al \"Salon\" di Parigi. \nAlla Biennale di Venezia del 1910 Gatto partecip\u00f2 con \"Alba della vita\" e con \"Offesa\". Nel \"Cieco\", eseguito nel 1925 e proposto alla Biennale veneziana del 1926, l'influsso di Wildt era evidente, per la tragicit\u00e0 che deforma il volto. Nel 1922 Gatto present\u00f2 alla XIII Biennale di Venezia le due terrecotte policrome \"Acquaiolo\" e \"Nei campi\"; Alla XIV Biennale veneziana del 1924 era presente con \"La treccia\" e con \"Popolana napoletana\". Torn\u00f2 alla Biennale di Venezia nel 1928, 1930, nel 1952 e nel 1954.\nEra all'Esposizione internazionale di belle arti di Santiago del Cile, organizzata per il centenario dell'indipendenza di quel Paese. Nel 1922 fu invitato alla Primaverile fiorentina, organizzata da Sem Benelli e l\u00ec espose sette sculture.\nNel 1910, alla mostra romana organizzata dalla Societ\u00e0 Amatori e Cultori di belle arti, espose le sculture \"L'impenitente\" e \"L'orrore dell'acqua\". A Roma, nel 1931, invi\u00f2 una terracotta alla I Quadriennale d'arte nazionale. \nNel 1912 gli fu chiesto di scolpire il monumento a Tommaso Campanella, da posizionare a Reggio Calabria.\nPittura, terracotta policroma, scultura.\nGatto si appassion\u00f2 anche agli effetti cromatici della scultura in terracotta policroma e con questa tecnica realizz\u00f2 \"La civetta\" (o \"Sonia\") nel 1921, e \"La pompeiana\" nel 1930. Si avvicin\u00f2 anche alla pittura. Disegnava. Nel 1922 scolp\u00ec in terracotta policroma \"Nei campi\" e \"Acquaiolo\".\nLa \"Pazza\", scultura a grandezza naturale, \u00e8 un suo studio su uno stato mentale anomalo che \u00e8 ricalcato su antichi modelli, gi\u00e0 presenti nella pittura caravaggesca. Il gesso \"Il freddoloso\" \u00e8 del 1923 e \"L'egiziaca\" del 1924.\nNel 1920 conobbe e divenne presto amico dello scultore Adolfo Wildt, con il quale inizi\u00f2 un intenso rapporto epistolare che dur\u00f2 fino al 1931, anno della morte di Wildt.\nIl busto in bronzo di \"Libero Bovio\", del 1929, \u00e8 conservato al Museo di San Martino, a Napoli. Nel 1923 Gatto esegu\u00ec il \"Monumento ai caduti\", in bronzo, per il Comune di Muro Lucano.\nNella sua opera scultorea, col trascorrere del tempo, l'orientamento classicista si accentuava ed egli tendeva ad allinearsi col Novecentismo che esaltava il ritorno alla grande tradizione scultorea italiana. Gatto affront\u00f2 anche temi mitologici, ad esempio coi \"Centauri\", del 1926. Scolp\u00ec \"Satiro e la ninfa\" e \"La spina\", scultura esposta nel 1930 alla personale alla galleria \"Geri\" di Milano.\nNel 1935 prepar\u00f2 il bozzetto per un medaglione in onore del settantesimo compleanno di Benedetto Croce. Nel 1936 scolp\u00ec il busto del \"Duce\", per il palazzo di Giustizia di Napoli. A febbraio 1940, sulla facciata del padiglione delle Missioni cristiane in Africa, alla Mostra triennale delle terre italiane d'Oltremare, c'erano due sue statue in bronzo: la \"Vergine\" e \"Arcangelo Gabriele\".\nUltimo periodo.\nNel 1943 suo figlio, ufficiale d'aviazione, mor\u00ec nel corso di un'incursione nei cieli d'Africa. Dal 1944 Saverio Gatto fu accolto tra i soci dell'Accademia Pontaniana di Napoli, nel 1949 tra i membri della Societ\u00e0 nazionale di scienze, lettere e arti e dell'Accademia di San Luca. Nel 1952 il suo \"Putto che piange\" fu proposto al premio \"Feltrinelli\" per la scultura. \nNel 1953 l'Amministrazione provinciale di Napoli gli confer\u00ec il premio \"Gemito\" per \"La spina\", scultura poi acquistata dall'Universit\u00e0 degli studi di Napoli. Nel 1957 Gatto scolp\u00ec il monumento funebre del Cardinal Luigi Maglione, segretario di Stato di Pio XII, per la Basilica di San Mauro Abate a Casoria. Nel 1959 fu insignito del premio \"Michetti\" per la pittura.\nMassone, fu membro della loggia di Reggio Calabria \"Stefano Romeo-Aspromonte\", del Grande Oriente d'Italia.\n\u00c8 sepolto a Napoli, nel Cimitero Monumentale di Poggioreale."}
{"id": "6172774", "revid": "287204", "url": "https://it.wikipedia.org/wiki?curid=6172774", "title": "Liga ACB 1984-1985", "text": "La Liga ACB 1984-1985 \u00e8 stata la 29\u00aa edizione del massimo campionato spagnolo di pallacanestro maschile. La vittoria finale \u00e8 stata ad appannaggio del Real Madrid.\nRisultati.\nPlay-out.\nVerdetti: Collado Villalba, Lucky Canarias e Caja de Ronda retrocesse nella Primera Divisi\u00f3n B"}
{"id": "6172775", "revid": "101768", "url": "https://it.wikipedia.org/wiki?curid=6172775", "title": "Stemma del Trentino", "text": ""}
{"id": "6172776", "revid": "200568", "url": "https://it.wikipedia.org/wiki?curid=6172776", "title": "Reazione di Favorskii", "text": ""}
{"id": "6172794", "revid": "200568", "url": "https://it.wikipedia.org/wiki?curid=6172794", "title": "Le chemin du coeur", "text": ""}
{"id": "6172800", "revid": "1534511", "url": "https://it.wikipedia.org/wiki?curid=6172800", "title": "Cho-Liang Lin", "text": "Biografia.\nCho-Liang Lin \u00e8 un violinista la cui carriera ha attraversato il mondo per 27 anni. Nacque nel 1960 da una famiglia Hakka di Hsinchu, poi una tranquilla citt\u00e0 universitaria a sud di Taipei, un centro di ricerca dove suo padre lavorava come fisico nucleare. Inizi\u00f2 a suonare il violino all'et\u00e0 di cinque anni. Riconoscendo che aveva bisogno di proseguire i suoi studi di violino all'estero, part\u00ec per l'Australia da solo quando aveva appena 12 anni, trascorrendo tre anni a Sydney. La sua tecnica dominante e la precoce abilit\u00e0 lo portarono alla Juilliard School, dove studi\u00f2 con l'eminente Dorothy DeLay, docente di diversi solisti del calibro di Itzhak Perlman, Gil Shaham, Midori Goto, ed altri. Fece il suo debutto pubblico a New York all'et\u00e0 di 19 anni, con l'esecuzione del \"Concerto per violino e orchestra n. 3\" di Mozart alla Avery Fisher Hall.\nDal suo debutto al Mostly Mozart Festival del Lincoln Center, all'et\u00e0 di diciannove anni, si \u00e8 esibito con le principali orchestre del mondo, tra cui la Boston Symphony Orchestra, Cleveland Orchestra, Royal Concertgebouw Orchestra, London Symphony Orchestra, Philadelphia Orchestra e la New York Philharmonic . Ha pi\u00f9 di venti incisioni al suo attivo, che vanno dai concerti di Mozart, Mendelssohn, Sibelius, e Prokofiev, fino a Christopher Rouse e Tan Dun, cos\u00ec come la musica da camera di Schubert, Brahms, Tchaikovsky e Ravel. I suoi partner di registrazione includono Yefim Bronfman, Yo-Yo Ma, Wynton Marsalis, Esa-Pekka Salonen, Leonard Slatkin, Michael Tilson Thomas, Isaac Stern e Helen Huang. Le sue registrazioni sono state acclamate dalla critica, vincendo diverse nomination ai Grammy e Record of the Year della Gramophone. \u00c8 stato un membro di facolt\u00e0 della Juilliard School dal 1991 e, nel 2006, ha anche iniziato ad insegnare alla Rice University. Lin \u00e8 attualmente il direttore musicale del SummerFest di La Jolla in California dal 2001 e direttore musicale del Festival Internazionale di Musica da Camera di Hong Kong a partire dal 2011.\nAppassionato musicista da camera, Lin appare al Festival di Musica di Pechino, cos\u00ec come con le sue perenni apparizioni si esibisce alla Chamber Music Society del Lincoln Center, Aspen Music Festival, e Santa Fe Chamber Music Festival. \u00c8 anche presente nel film \"4\" come violino principale nell'Autunno di Vivaldi in uno dei Quattro Quartetti delle Quattro Stagioni.\nSuona uno Stradivari \"Tiziano\" del 1715."}
{"id": "6172802", "revid": "1100311", "url": "https://it.wikipedia.org/wiki?curid=6172802", "title": "H\u00e9lio Hermito Zampier Neto", "text": "\u00c8 uno dei sei sopravvissuti all'incidente aereo che ha colpito la Chapecoense il 29 novembre 2016, mentre la squadra si stava recando a Medell\u00edn (Colombia) per giocare la finale di Copa Sudamericana.\nCarriera.\nDopo aver giocato nelle giovanili del Francisco Beltr\u00e3o, del Paran\u00e1 e del Vasco da Gama, ha militato nelle file del Cianorte. Successivamente \u00e8 passato al Guarani, club che nel 2010 lo ha ceduto in prestito al Metropolitano. Tornato poi al Guarani, nel 2013 si \u00e8 accordato con il Santos, in cui \u00e8 rimasto fino al 2014. Nel 2015 \u00e8 passato alla Chapecoense.\nIl 28 novembre 2016 \u00e8 rimasto coinvolto insieme alla quasi totalit\u00e0 dei suoi compagni di squadra nell'incidente aereo che ha colpito la Chapecoense che si stava recando a Medell\u00edn per disputare la finale di andata della Coppa Sudamericana contro l'Atl\u00e9tico Nacional: Neto \u00e8 stato uno dei sei sopravvissuti all'impatto riportando un trauma cranico e molte fratture esposte."}
{"id": "6172809", "revid": "113747651", "url": "https://it.wikipedia.org/wiki?curid=6172809", "title": "If My Homie Calls", "text": "If My Homie Calls \u00e8 un singolo del rapper statunitense 2Pac, pubblicato nel 1991 ed estratto dall'album \"2Pacalypse Now\"."}
{"id": "6172811", "revid": "348618", "url": "https://it.wikipedia.org/wiki?curid=6172811", "title": "Trapped (Tupac Shakur)", "text": "Trapped \u00e8 il singolo di debutto del rapper statunitense Tupac Shakur, pubblicato il 25 settembre 1991 ed estratto dall'album \"2Pacalypse Now\"."}
{"id": "6172812", "revid": "76963", "url": "https://it.wikipedia.org/wiki?curid=6172812", "title": "Robert Cleveley", "text": "Biografia.\nNacque a Dover il 25 dicembre 1747, in seno ad una famiglia di artisti in quanto suo padre era John Cleveley il Vecchio (1712-1777), e suo fratello fu John Cleveley il Giovane (1747-1786). Suo fratello John trasse insegnamento dagli acquerelli di Paul Sandby, che fu suo insegnante presso la Royal Military Academy di Woolwich. \nSuo padre lavorava nel cantiere navale di Deptford come falegname, e cos\u00ec introdusse Robert nel lavoro in cantiere come addetto al calatafaggio delle navi. Preso in giro dagli altri lavoratori per il fatto di indossare i guanti durante il lavoro, nel 1770 lasci\u00f2 l\u2019impiego arruolandosi volontariamente come impiegato nella Royal Navy. Il suo primo servizio fu, tra il 1770 e il 1773, a bordo della fregata \"Thames\" sotto gli ordini del capitano William Locker e subito dopo sotto il capitano George Vandeput durante il viaggio compiuto a bordo del vascello da 64 cannoni \"Asia\" nelle Indie occidentali e in Nord America. Con Vandeput strinse una forte amicizia che dur\u00f2 per tutta la vita. Quando l'\"Asia\" ritorn\u00f2 in Gran Bretagna nel 1777, e gli inizi\u00f2 una doppia carriera come commissario di bordo sulle varie navi in forza alla Home Fleet e come pittore di ambito marittimo. Questo significava che poteva esporre le sue opere come \"Robert Cleveley of the Navy\". Durante la Guerra d'indipendenza americana prese parte all\u2019assedio di Gibilterra (1779-1783) e fu poi afflitto dai reumatismi per tutto il resto della sua vita\nSpecializzato in battaglie navali, nel 1764 tenne una esposizione presso la Free Society of Artists e nel 1780 presso la Royal Academy of Arts, che si trova presso la Burlington House di Piccadilly, Londra, e molte delle sue opere furono riprodotte su incisioni. Come suo fratello John sfrutt\u00f2 la presenza del loro fratello James come carpentiere durante il terzo viaggio compito dal Capitano James Cook per ottenere l'accesso all'arte prodotta durante il viaggio al fine di sfruttare commercialmente la grande richiesta di immagini dei Mari del sud \nComp\u00ec ancora occasionali viaggi con il capitano Vandeput, e serv\u00ec come assistente del Direttore di cucina dell\u2019entourage reale quando il Panfilo reale \"Princess Augusta\" imbarc\u00f2, nel mese di luglio-agosto 1783, il principe William Henry, futuro Duca di Clarence, ad Hannover. Questo movimento all\u2019interno dei circoli reali lo portarono, in seguito, ad essere pittore marittimo (\"Marine Draughtsman\") ufficiale del Duca di Clarence e poi del Principe reggente. Mor\u00ec a Dover il 28 settembre 1809 in seguito ad una caduta accidentale da una scogliera."}
{"id": "6172813", "revid": "834", "url": "https://it.wikipedia.org/wiki?curid=6172813", "title": "Holler If Ya Hear Me", "text": "Holler If Ya Hear Me \u00e8 un singolo del rapper statunitense Tupac Shakur, pubblicato nel 1993 ed estratto dall'album \"Strictly 4 My N.I.G.G.A.Z.\".\nNel brano sono presenti dei campionamenti tratti da \"Do It Any Way You Wanna\" dei The People's Choice (1975) e da \"Rebel Without a Pause\" dei Public Enemy (1987)."}
{"id": "6172816", "revid": "339392", "url": "https://it.wikipedia.org/wiki?curid=6172816", "title": "O\u0161ljak", "text": ""}
{"id": "6172817", "revid": "339392", "url": "https://it.wikipedia.org/wiki?curid=6172817", "title": "Osljak", "text": ""}
{"id": "6172818", "revid": "767487", "url": "https://it.wikipedia.org/wiki?curid=6172818", "title": "Papa'z Song", "text": "Papa'z Song \u00e8 un singolo del rapper statunitense Tupac Shakur, pubblicato nel 1994 ed estratto dall'album \"Strictly 4 My N.I.G.G.A.Z.\".\nIl brano vede la partecipazione del fratellastro del rapper, Mopreme Shakur."}
{"id": "6172831", "revid": "1305772", "url": "https://it.wikipedia.org/wiki?curid=6172831", "title": "Daria (disambigua)", "text": ""}
{"id": "6172834", "revid": "436907", "url": "https://it.wikipedia.org/wiki?curid=6172834", "title": "Cradle to the Grave", "text": "Cradle to the Grave \u00e8 un singolo del gruppo hip hop statunitense Thug Life, registrato insieme al rapper Tupac Shakur e pubblicato nel 1994. Il brano \u00e8 stato estratto dall'album \"\"."}
{"id": "6172835", "revid": "125072348", "url": "https://it.wikipedia.org/wiki?curid=6172835", "title": "So Many Tears", "text": "So Many Tears \u00e8 un singolo del rapper statunitense 2Pac, pubblicato nel 1995 ed estratto dall'album \"Me Against the World\"."}
{"id": "6172836", "revid": "599013", "url": "https://it.wikipedia.org/wiki?curid=6172836", "title": "Kim Jong-pil (calciatore)", "text": ""}
{"id": "6172838", "revid": "121479790", "url": "https://it.wikipedia.org/wiki?curid=6172838", "title": "Toss It Up", "text": "Toss It Up \u00e8 un singolo del rapper statunitense Tupac Shakur, pubblicato nel 1996 a nome Makaveli. Il brano, che vede la partecipazione di Danny Boy e K-Ci &amp; JoJo, \u00e8 stato estratto dall'album \"\".\nVideo.\nIl 6 settembre 1996, fu girato il video musicale del singolo in un garage, al video parteciparono diverse donne famose tra cui Kassandra Vojagis"}
{"id": "6172842", "revid": "123862704", "url": "https://it.wikipedia.org/wiki?curid=6172842", "title": "To Live &amp; Die in L.A. (Tupac Shakur)", "text": "To Live &amp; Die in L.A. \u00e8 un singolo del rapper statunitense Tupac Shakur, pubblicato nel 1996 a nome Makaveli. Il brano, che vede la partecipazione di Val Young, \u00e8 stato estratto dall'album \"\".\nDescrizione.\nLa canzone inizia con l'estratto di un'intervista originariamente condotta nel programma \"Street Science\" della KKBT, in cui la conduttrice chiede a un ospite cosa pensa del nuovo album di 2Pac e lui risponde dicendo che lo adora. Afferma poi che la sua musica esalta la disputa tra la costa occidentale e quella orientale, riferendosi alla canzone \"Hit 'Em Up\" dove Tupac attacca personalmente The Notorious B.I.G. e Puff Daddy. In \"To Live &amp; Die in L.A.\", Makaveli riflette sulla sua vita, con Val Young che canta il ritornello. Alla fine, Makaveli si riferisce alla canzone come \"\"L.A.\", la fottuta seconda parte di \"California Love\", senza quel frocio di Dre\" (che allora era uno dei suoi rivali insieme a Nas e The Firm).\nVideo musicale.\nIl video musicale della traccia fu registrato sette giorni dopo la registrazione della traccia.\nIl video musicale ritrae Tupac che lavora in un chiosco e che sale in una macchina con delle ragazze in cui girano per tutta L.A. e in cui pure ballano con altre persone."}
{"id": "6172843", "revid": "287204", "url": "https://it.wikipedia.org/wiki?curid=6172843", "title": "Chiara Volpato", "text": "Biografia.\nPresso l'Universit\u00e0 degli Studi di Padova ha conseguito laurea in Lettere nel 1975, laurea in Psicologia nel 1978, diploma di Perfezionamento in Metodologia della Ricerca Filosofica e in Filosofia delle Scienze nel 1987 e dottorato di ricerca in Psicologia Sociale e della Personalit\u00e0 nel 1992, tutte con il massimo dei voti o lode.\nSi dedica attualmente alla psicologia sociale come professoressa ordinaria presso la Facolt\u00e0 di Psicologia dell\u2019Universit\u00e0 di Milano-Bicocca, occupandosi in particolare di deumanizzazione, relazioni e influenza sociale, stereotipi e pregiudizi, analisi psicosociale di testi storici.\nHa scritto vari saggi riguardanti psicosociologia."}
{"id": "6172844", "revid": "124468223", "url": "https://it.wikipedia.org/wiki?curid=6172844", "title": "Jakson Follmann", "text": "\u00c8 uno dei sei sopravvissuti all'incidente aereo che ha colpito la Chapecoense il 29 novembre 2016, mentre la squadra si stava recando a Medell\u00edn (Colombia) per giocare la finale di Copa Sudamericana.\nCarriera.\nClub.\nHa iniziato la sua Carriera nelle giovanili del Gremio, ma viene rilasciato nel 2008. Si sposta alle giovanili della Juventude dove vince, nel 2010, il Campionato Ga\u00facho Under 20. Nel 2011 viene promosso in prima squadra con la quale disputa alcune partite della Coppa del Brasile. Follmann rimane alla Juventude sino all'anno successivo quando viene contattato dal Gremio, far\u00e0 ritorno al suo vecchio club andando ad occupare il ruolo di quarto portiere.\nFollmann si trasferisce nel 2015 alla Linense. Nonostante il suo anno di permanenza nel club effettua solamente una presenza nella partita contro Ituano nel Campionato Paulista. Lascia la squadra nel 2016 per unirsi all'URT. Effettua il suo debutto nel Campionato Mineiro il 31 gennaio nel pareggio contro il Cruzeiro per 0-0.\nIn seguito all'incidente del volo LaMia Airlines 2933, a causa delle ferite, subisce l'amputazione di una gamba che ne segna la fine della carriera calcistica.\nNonostante la perdita dell'arto, riprende ad allenarsi per competere come nuotatore alle Paralimpiadi del 2020."}
{"id": "6172849", "revid": "712828", "url": "https://it.wikipedia.org/wiki?curid=6172849", "title": "Hail Mary (Tupac Shakur)", "text": "Hail Mary \u00e8 un singolo del rapper statunitense Tupac Shakur, pubblicato nel 1997 a nome Makaveli. Il brano, che vede la partecipazione di The Outlawz e Prince Ital Joe, \u00e8 stato estratto dall'album \"\"."}
{"id": "6172850", "revid": "767487", "url": "https://it.wikipedia.org/wiki?curid=6172850", "title": "Wanted Dead or Alive (Tupac Shakur e Snoop Dogg)", "text": "Wanted Dead or Alive \u00e8 un singolo collaborativo dei rapper statunitensi 2Pac e Snoop Doggy Dogg, pubblicato nel 1997 ed estratto dalla colonna sonora del film \"Gridlock'd - Istinti criminali\" (\"Gridlock'd\")."}
{"id": "6172853", "revid": "228609", "url": "https://it.wikipedia.org/wiki?curid=6172853", "title": "La fidanzata (\u010cechov)", "text": "La fidanzata () \u00e8 un racconto di Anton \u010cechov pubblicato nel 1903; cronologicamente, \u00e8 l'ultimo racconto scritto dall'autore russo.\nTrama.\nIn una cittadina di provincia russa, nel mese di maggio, la ventitreenne Nadja sta meditando sulla sua esistenza: vive in una famiglia benestante con la madre Nina Ivanovna e la nonna paterna Marfa Mihajlovna, \u00e8 fidanzata con Andrej Andrei\u010d e le nozze si celebreranno nei primi di luglio. Ma la giovane Nadja non \u00e8 felice: avverte un senso di angoscia che l'ambiente circostante sembra acuire, anzich\u00e9 alleviare. L'unica persona con cui Nadja si confida \u00e8 Sa\u0161a, un lontano parente molto malato che, per curarsi, giunge ogni anno ospite dei \u0160umin da Mosca dove, pittore mancato, lavora come litografo. Sa\u0161a comprende che Nadja \u00e8 infelice; la esorta perci\u00f2 a lasciare la citt\u00e0 natale e a recarsi in una grande citt\u00e0. La vigilia delle nozze Nadja, disperata, decide di abbandonare tutto e tutti e partire, dapprima fino a Mosca, in compagnia di Sa\u0161a, quindi per San Pietroburgo dove intende frequentare l'universit\u00e0.\nTerminato l'anno scolastico Nadja decide di rientrare a casa. Si reca dapprima a Mosca, dove incontra Sa\u0161a sempre pi\u00f9 malato, poi prosegue per la citt\u00e0 natale dove \u00e8 accolta con affetto dalla madre e dalla nonna, che le appaiono tuttavia molto invecchiate e stanche. Nadja riprende il vecchio ritmo familiare, ma ha la consapevolezza di essere ormai cambiata e trovare tutto vecchio e inutile. Giunge infine un telegramma in cui si comunica la morte di Sa\u0161a. \nCritica.\n\"La fidanzata\" \u00e8 l'ultimo racconto, in ordine di tempo, scritto da Anton \u010cechov. \u010cechov cominci\u00f2 a scrivere il racconto a Jalta nel dicembre 1902. Il lavoro procedeva tuttavia con lentezza, come scrisse alla moglie Ol'ga in una lettera datata 1\u00ba febbraio 1903. La prima stesura fu completata il 20 febbraio 1903 e la versione finale fu completata il 27 febbraio e inviata al mensile \"\u017durnal dl\u00e2 vseh\" ('Il giornale per tutti). Le modifiche fra la prima e l'ultima stesura sono numerose. Per esempio, nella prima stesura il titolo di studio di Sa\u0161a era molto pi\u00f9 elevato che nella seconda, venivano dati molti particolari sulla visita di Nina Ivanovna a Nadja a San Pietroburgo. Il racconto fu pubblicato dal \"\u017durnal dl\u00e2 vseh\" alla fine dell'anno, sul numero n. 12 (dicembre), 1903. In Nadja, la protagonista del racconto, \u00e8 stata vista \u00abun'affermazione di trionfante ottimismo\u00bb o di presa di coscienza rivoluzionaria"}
{"id": "6172855", "revid": "767487", "url": "https://it.wikipedia.org/wiki?curid=6172855", "title": "Do for Love", "text": "Do for Love \u00e8 un singolo postumo del rapper statunitense 2Pac, pubblicato nel 1998 ed estratto dall'album \"R U Still Down? (Remember Me)\".\nIl brano, che vede la partecipazione di Eric Williams (Blackstreet), contiene un sample tratto da \"What You Won't Do for Love\" di Bobby Caldwell."}
{"id": "6172858", "revid": "1305772", "url": "https://it.wikipedia.org/wiki?curid=6172858", "title": "P2P Foundation", "text": "La Fondazione P2P: Fondazione per le alternative peer to peer (in originale: P2P Foundation: The Foundation for Peer to Peer Alternatives) \u00e8 un'organizzazione costituita con lo scopo di studiare l'impatto della tecnologia e della ricerca peer to peer sulla societ\u00e0. \u00c8 stata fondata da Michel Bauwens.\nLa Fondazione P2P \u00e8 un istituto registrato con sede ad Amsterdam, nei Paesi Bassi. Il suo nome ufficiale \u00e8: Stichting Peer to Peer Alternatives, dossier nr: 34264847.\nMission.\nLa Fondazione P2P opera come sito di collegamento per coloro che sviluppano o sostengono i processi peer to peer \"in molti sistemi appartenenti all'attuale ordine socio-economico e culturale-politico\".\nIl suo Choke Point Project (progetto \"collo di bottiglia\") mira a mappare l'intero web, ed ha vinto un Golden Nica Award nella categoria \"The Next Idea\" nel 2011.\nIl progetto Chokepoint.\nIl progetto Chokepoint fu avviato nel 2011 a seguito dei blackout di internet in Egitto e in Libia. Questi blackout hanno ispirato due membri della Fondazione, James Burke e Chris Pinchen nella creazione del progetto, il cui scopo \u00e8 di creare una mappa visuale in tempo reale della rete internet, capace di individuare i \"colli di bottiglia\" e le persone che gestiscono l'accesso ad esse. I Chokepoint, o colli di bottiglia, sono di conseguenza definiti come punti di vulnerabilit\u00e0 all'accesso ad internet: questa mappa dovrebbe potenzialmente permettere alle persone di identificare la forza e la posizione precisa dei punti di interruzione della rete.\nLa maggior parte dei dati utilizzati per queste mappe sono stati forniti da volontari. Il progetto Chokepoint opera anche per contrastare la diffusa assunzione secondo cui internet \u00e8 un medium decentralizzato che non \u00e8 soggetto al potere del governo. A coloro che sono sottoposti a interruzioni della fornitura internet, il progetto intende suggerire le modalit\u00e0 per oltrepassare questi colli di bottiglia, e fornire informazioni legali riguardanti i blackout nell'accesso alla rete.\nIl progetto Chokepoint ha vinto il premio Prix Arts Electronica nel maggio 2011 nella categoria Next Idea."}
{"id": "6172859", "revid": "1571097", "url": "https://it.wikipedia.org/wiki?curid=6172859", "title": "Baby Don't Cry (Keep Ya Head Up II)", "text": "Baby Don't Cry (Keep Ya Head Up II) \u00e8 un singolo postumo del rapper statunitense 2Pac, realizzato insieme ai gruppi The Outlawz. Il brano \u00e8 stato pubblicato nel 1999 ed estratto dall'album \"Still I Rise\"."}
{"id": "6172864", "revid": "436907", "url": "https://it.wikipedia.org/wiki?curid=6172864", "title": "Thugz Mansion", "text": "Thugz Mansion \u00e8 un singolo postumo del rapper statunitense Tupac Shakur, pubblicato nel 2002 ed estratto dall'album \"Better Dayz\".\nVersioni.\nEsistono diverse versioni del brano: quella originale in chiave acustica \u00e8 interpretata con J. Phoenix; un'altra versione acustica \u00e8 quella con Nas e J. Phoenix; un remix \u00e8 stato realizzato con Young Noble (Outlawz), Nas e J. Phoenix; mentre il remix nel 7\" vede la partecipazione di Anthony Hamilton.\nVideo musicale.\nIl videoclip della canzone ha ottenuto una candidatura agli MTV Video Music Awards 2003 nella categoria \"Best Rap Video\"."}
{"id": "6172865", "revid": "123549456", "url": "https://it.wikipedia.org/wiki?curid=6172865", "title": "Love Is All Around (The Troggs)", "text": "Love Is All Around \u00e8 un brano musicale pop-rock inciso nel 1967 dal gruppo musicale britannico The Troggs e pubblicato come singolo in 7\" su etichetta Hansa Records, che anticip\u00f2 l'uscita dell'album \"Cellophane\". Autore del brano \u00e8 il frontman del gruppo Reg Presley. \nVari artisti hanno inciso una cover del brano come quella incisa nel 1993 da Wet Wet Wet per la colonna sonora del film \"Quattro matrimoni e un funerale\", versione pubblicata anche come singolo, che raggiunse il primo posto delle classifiche in vari Paesi.\nProduzione.\nReg Presley, frontman dei Troggs, scrisse il brano dopo aver visto in televisione l'esibizione della banda della Joy Strings Salvation Army. Il brano venne composto in appena 10 minuti.\nLa canzone parla di una persona che \u00e8 talmente innamorata da sentire amore dappertutto: tra dita delle sue mani, tra le dita dei suoi piedi, scritto nel vento, ecc.\nLa cover dei Wet Wet Wet.\nLa versione dei Wet Wet Wet fu inclusa inizialmente come traccia dell'album \"End Of Part One - Their Greatest Hits\", uscito nel 1993 su etichetta Mercury/Phonogram.\nIl brano era stato inciso appositamente per la colonna sonora del film \"Quattro matrimoni e un funerale\", uscito nel 1994. \"Love Is All Around\" era stato scelto dal gruppo per il film tra una rosa di cover che comprendeva anche \"I Will Survive\" di Gloria Gaynor e \"Can't Smile Without You\" di Barry Manilow.\nSempre nel 1994 usc\u00ec anche il singolo nei formati 7\" e CD Maxi, pubblicato su etichetta Polygram.\nIl singolo raggiunse il primo posto delle classifiche in Australia, Austria, Belgio, Norvegia, Nuova Zelanda, Paesi Bassi, Regno Unito e Svezia e il secondo in Francia Germania e Svizzera. \nNel Regno Unito il disco rimase in vetta alle classifiche per 15 settimane, risultando anche il singolo pi\u00f9 venduto del 1994.\"Love Is All Around\" dei Wet Wet Wet non riusc\u00ec tuttavia ad eguagliare il record di 16 settimane al primo posto detenuto da \"(Everything I Do) I Do It for You\" di Bryan Adams, dato che, proprio alla sedicesima settimana di permanenza nella hit parade britannica, fu scalzata dalla vetta da \"Saturday Night\" dei Whigfield.\nIn seguito, i Wet Wet Wet inclusero il brano anche come traccia del loro album del 1995 \"Picture This\".\nAltre cover.\nTra gli altri artisti che hanno inciso o eseguito pubblicamente una cover del brano, figurano (in ordine alfabetico):"}
{"id": "6172866", "revid": "666668", "url": "https://it.wikipedia.org/wiki?curid=6172866", "title": "Dayane de F\u00e1tima da Rocha", "text": ""}
{"id": "6172877", "revid": "110157", "url": "https://it.wikipedia.org/wiki?curid=6172877", "title": "What About Me? (album Kenny Rogers)", "text": "What About Me? \u00e8 un album del cantautore statunitense Kenny Rogers, pubblicato dall'etichetta discografica RCA nel 1984.\nL'album, disponibile su long playing, musicassetta e compact disc, \u00e8 prodotto dallo stesso artista e David Foster.\nDal disco vengono tratti come singoli il brano omonimo, interpretato da Rogers con Kim Carnes e James Ingram, e \"Crazy\"."}
{"id": "6172879", "revid": "547034", "url": "https://it.wikipedia.org/wiki?curid=6172879", "title": "One Day at a Time (Em's Version)", "text": "One Day at a Time (Em's Version) \u00e8 un singolo postumo del rapper statunitense 2Pac, pubblicato nel 2004 ed estratto dall'album di colonna sonora \"Tupac: Resurrection\". \nIl brano vede la partecipazione di Eminem e del gruppo Outlawz."}
{"id": "6172886", "revid": "767487", "url": "https://it.wikipedia.org/wiki?curid=6172886", "title": "Helen Huang", "text": "Carriera musicale.\nHelen Huang \u00e8 nata a Ibaraki, in Giappone, da genitori taiwanesi nel 1982. La sua famiglia si trasfer\u00ec negli Stati Uniti nel 1985 e la Huang inizi\u00f2 i suoi studi di pianoforte nel 1987. Ha frequentato la Manhattan School of Music e quindi la Juilliard School, dove ha studiato con il pianista israeliano Yoheved Kaplinsky, diplomandosi nel 2004.\nHelen Huang ha debuttato con una grande orchestra sinfonica all'et\u00e0 di 8 anni, quando si esib\u00ec con la Orchestra di Filadelfia. Ha continuato ad esibirsi nel dicembre 1992 con la New York Philharmonic sotto la direzione di Kurt Masur, con il quale ha continuato a mantenere una stretta collaborazione.\nLa Huang ha suonato con diverse importanti orchestre, tra cui la Cleveland Orchestra, la National Symphony Orchestra, la New York Philharmonic, la Orchestra di Filadelfia, la Saint Louis Symphony, l'Orchestra del Gewandhaus di Lipsia e la London Philharmonic Orchestra.. Ha fatto un tour con la New York Philharmonic (nel 1998 e di nuovo nel 1999), con la Orchestra Sinfonica di Pittsburgh (1998-99) e con la Wiener Kammerorchester.\n\u00c8 stata membro di facolt\u00e0 della Juilliard School dal 2008.\nPremi.\nLa Huang \u00e8 destinataria di numerosi premi tra cui la gara di concerto della Manhattan School of Music (1992); il premio Martin Segal E. (1994); e l'Avery Fisher Career Grant (1995)."}
{"id": "6172887", "revid": "436907", "url": "https://it.wikipedia.org/wiki?curid=6172887", "title": "Untouchable (Tupac Shakur)", "text": "Untouchable \u00e8 un singolo postumo del rapper statunitense Tupac Shakur, pubblicato nel 2006 ed estratto dall'album \"Pac's Life\". Il brano vede la partecipazione del gruppo Bone Thugs-n-Harmony ed \u00e8 stato prodotto e remixato da Swizz Beatz."}
{"id": "6172892", "revid": "271907", "url": "https://it.wikipedia.org/wiki?curid=6172892", "title": "Politburo del Partito Comunista Rumeno", "text": ""}
{"id": "6172894", "revid": "29361", "url": "https://it.wikipedia.org/wiki?curid=6172894", "title": "Pro Livorno", "text": ""}
{"id": "6172896", "revid": "1941276", "url": "https://it.wikipedia.org/wiki?curid=6172896", "title": "Playa Cardz Right", "text": "Playa Cardz Right \u00e8 un singolo della cantante statunitense Keyshia Cole, interpretato con il compianto rapper Tupac Shakur. Il brano, inizialmente incluso nell'album postumo di Shakur \"Pac's Life\" (2006), \u00e8 stato poi estratto dal terzo album in studio di Keyshia Cole, ossia \"A Different Me\" (2008)."}
{"id": "6172897", "revid": "287204", "url": "https://it.wikipedia.org/wiki?curid=6172897", "title": "Liga ACB 1985-1986", "text": "La Liga ACB 1985-1986 \u00e8 stata la 30\u00aa edizione del massimo campionato spagnolo di pallacanestro maschile. La vittoria finale \u00e8 stata ad appannaggio del Real Madrid.\nRisultati.\nPlay-out.\nVerdetti: Licor 43, Claret Las Palmas e Cajamadrid retrocesse nella Primera Divisi\u00f3n B"}
{"id": "6172900", "revid": "736476", "url": "https://it.wikipedia.org/wiki?curid=6172900", "title": "Alexander Vedernikov", "text": ""}
{"id": "6172902", "revid": "113697289", "url": "https://it.wikipedia.org/wiki?curid=6172902", "title": "C\u00e9zar Ferreira", "text": "Combatte nella divisione dei pesi medi per l'organizzazione statunitense UFC.\nBiografia.\nNativo di San Paolo, durante la sua adolescenza pratica le discipline della lotta libera e del jiu jitsu brasiliano, ispirato dalle gesta del connazionale ex lottatore UFC Royce Gracie. Allo stesso tempo, per\u00f2, vive una giovinezza difficile ed \u00e8 costretto a lasciare la propria casa a soli diciassetteanni. In questo periodo conosce V\u00edtor Belfort, che si prende cura di lui come un padre oltre ad allenarlo nelle arti marziali miste nella sua palestra.\nCarriera nelle arti marziali miste.\nUltimate Fighting Championship.\nNella prima parte del 2012 Ferreira firma un contratto con la prestigiosa promozione UFC. Avrebbe dovuto debuttare il 23 giugno 2012 a \"UFC 147\" contro Daniel Sarafian, ma quest'ultimo si ritira poco prima dell'evento ed \u00e8 sostituito da S\u00e9rgio Moraes. Ferreira si aggiudicher\u00e0 la vittoria tramite decisione unanime dopo tre riprese."}
{"id": "6172903", "revid": "736476", "url": "https://it.wikipedia.org/wiki?curid=6172903", "title": "Alexander Vedernikov (basso)", "text": ""}
{"id": "6172906", "revid": "991694", "url": "https://it.wikipedia.org/wiki?curid=6172906", "title": "Vesipirina", "text": "La vesipirina, conosciuta anche come acetilsalicilato di fenile o acetilsalolo, \u00e8 un blando analgesico, della classe dei salicilati. Pu\u00f2 considerarsi come acido acetilsalicilico nella cui formula l'idrogeno del carbossile aromatico \u00e8 sostituito dal fenile. \nSi presenta come una polvere cristallina bianca, quasi insapora, con lieve odore di acido acetico; \u00e8 solubile nell'alcool, etere, cloroformio, ma non in acqua. Fonde a circa 97\u00b0. \nReazioni di identenficazione in laboratorio. Si facciano bollire per tre minuti 0,50 g di Vesipirina con 10 cc di soluzione normale di potassa caustica: nel filtrato, per aggiunta di 10 cc di acido cloridrico normale, precipita l'acido salicilico ed il liquido odora di fenolo. \nSaggi di purezza: 1) La soluzione di 0,20 g di Vesipirina in 5 cc di alcool non deve colorarsi in violetto con una goccia di cloruro ferrico (acido salicilico e salolo). 2) Si facciano bollire 0,50 g di prodotto con 10 cc di acqua: il filtrato non deve avere reazione acida al tornasole ed evaporato non deve lasciare residuo superiore a 1 mg. \nNon essendo solubile in mezzo acido, attraversa inalterata lo stomaco; nell'intestino, in presenza dei fermenti enterici e in ambiente alcalino, si sdoppia formando acido acetico e salolo. Perci\u00f2 ha le stesse indicazioni terapeutiche del salolo. La dose abituale \u00e8 di 1 g ripetuta tre volte nel giorno."}
{"id": "6172907", "revid": "287204", "url": "https://it.wikipedia.org/wiki?curid=6172907", "title": "Cezar Ferreira", "text": ""}
{"id": "6172908", "revid": "46291", "url": "https://it.wikipedia.org/wiki?curid=6172908", "title": "Pedalieae", "text": "Pedalieae \u00e8 una trib\u00f9 di piante spermatofite, dicotiledoni appartenenti alla famiglia delle Pedaliaceae.\nEtimologia.\nIl nome della trib\u00f9 deriva dal suo genere tipo \"Pedalium\" la cui etimologia deriva da \"piede\" e fa riferimento ai frutti di alcune piante di questo genere dotate di ganci per aderire ai piedi degli animali e favorirne cos\u00ec la dispersione. Il nome scientifico \u00e8 stato definito dal botanico, naturalista e politico belga Barth\u00e9lemy Charles Joseph Dumortier (Tournai, 3 aprile 1797 \u2013 9 giugno 1878) nella pubblicazione \"Analyse des Familles de Plantes: avec l'indication des principaux genres qui s'y rattachent. Tournay - Anal. Fam. Pl.: 22.\" del 1829.\nDistribuzione e habitat.\nLa distribuzione delle specie della trib\u00f9 Pedalieae \u00e8 africana con climi pi\u00f9 o meno tropicali.\nTassonomia.\nLa famiglia di appartenenza di questo gruppo (Pedaliaceae) comprende 18 generi con circa 90 specie (altre fonti indicano 13 - 15 generi con 70 specie) con una distribuzione cosmopolita. La trib\u00f9 Pedalieae \u00e8 una delle 3 trib\u00f9 nella quale \u00e8 divisa la famiglia.\nFilogenesi.\nDa un punto di vista filogenetico la trib\u00f9 di questa voce \u00e8 divisa in due gruppi. Il primo, in posizione abbastanza \"basale\", comprende due generi piuttosto isolati: \"Rogeria\" e \"Uncarina\". Entrambi si presentano con piccole infiorescenze dicasiali alle ascelle delle foglie. Il secondo gruppo contiene un insieme di generi relativamente vicini (\"Harpagophytum\", \"Holubia\", \"Pedaliodoscus\", \"Pedalium\" e \"Pterodiscus\"). Di questi il genere \"Pterodiscus\", in posizione \"basale\", \u00e8 apparentemente parafiletico (\u00e8 un genere con una morfologia non omogenea). Il carattere unificante di questo gruppo \u00e8 la presenza nei frutti di 4 emergenze (alate e/o provviste di uncini).\nAltre analisi indicano che la trib\u00f9 potrebbe non essere monofiletica con il genere \"Rogeria\" \"gruppo fratello\" del resto dell'intera famiglia.\nCaratteri apomorfici per questa trib\u00f9 sono:\nComposizione della trib\u00f9.\nLa trib\u00f9 comprende 7 generi e 35 specie:\nUsi.\nAlcune specie (\"Pedalium murex\") contengono mucillagini usate nella medicina e nell'industria per rendere sciroppose le bevande. Altre piante, come \"Harpagophytum\" e \"Pterodiscus\", sono coltivate per ornamento."}
{"id": "6172909", "revid": "1543377", "url": "https://it.wikipedia.org/wiki?curid=6172909", "title": "Wilhelm Beer", "text": "Da facoltoso banchiere appassionato di astronomia costru\u00ec a Berlino un osservatorio astronomico dotandolo di un telescopio rifrattore da 95 millimetri prodotto da Joseph von Fraunhofer. Insieme a Johann Heinrich von M\u00e4dler realizz\u00f2 tra gli anni 1834 e 1836 una completa mappa della Luna denominata \"Mappa Selenographica\" pubblicata in quattro volumi ed una descrizione della stessa Luna - \"Der Mond nach seinen kosmischen und individuellen Verh\u00e4ltnissen\" \"-\" pubblicata nel 1837 che rimasero valide per alcuni decenni finch\u00e9 Johann Friedrich Julius Schmidt non realizz\u00f2 negli anni \u201970 del XIX secolo una mappa migliore. Nel 1830 sempre insieme a M\u00e4dler realizz\u00f2 una rappresentazione su globo del pianeta Marte e nel 1840 una mappa dello stesso pianeta di cui calcol\u00f2 anche il periodo di rotazione con ottima precisione. Oltre al suo impegno in campo astronomico contribu\u00ec allo sviluppo del sistema ferroviario in Prussia e, essendo ebreo, sostenne la comunit\u00e0 ebraica di Berlino. Nell\u2019ultima parte della sua vita si dedic\u00f2 alla politica venendo eletto nel 1849 al Parlamento prussiano.\nA Wilhelm Beer la UAI ha intitolato il cratere lunare Beer e il cratere di Marte Beer."}
{"id": "6172913", "revid": "965985", "url": "https://it.wikipedia.org/wiki?curid=6172913", "title": "Kill the Flaw", "text": "Kill the Flaw \u00e8 l'undicesimo album in studio del gruppo alternative metal statunitense Sevendust, pubblicato nel 2015."}
{"id": "6172914", "revid": "228587", "url": "https://it.wikipedia.org/wiki?curid=6172914", "title": "Best of (Chapter One 1997-2004)", "text": "Best of (Chapter One 1997-2004) \u00e8 un album di raccolta del gruppo alternative metal statunitense Sevendust, pubblicato nel 2005."}
{"id": "6172915", "revid": "287204", "url": "https://it.wikipedia.org/wiki?curid=6172915", "title": "Pacifici", "text": ""}
{"id": "6172916", "revid": "767487", "url": "https://it.wikipedia.org/wiki?curid=6172916", "title": "Kim Eun-sook", "text": ""}
{"id": "6172919", "revid": "965985", "url": "https://it.wikipedia.org/wiki?curid=6172919", "title": "Retrospective 2", "text": "Retrospective 2 \u00e8 un album di raccolta del gruppo alternative metal statunitense Sevendust, pubblicato nel 2007.\nTracce.\nBonus tracks"}
{"id": "6172923", "revid": "380453", "url": "https://it.wikipedia.org/wiki?curid=6172923", "title": "Patriotas de Lares 2012-2013", "text": "Questa voce raccoglie le informazioni riguardanti i Patriotas de Lares nelle competizioni ufficiali della stagione 2012-2013.\nOrganigramma societario.\nArea direttiva\nArea tecnica"}
{"id": "6172929", "revid": "177744", "url": "https://it.wikipedia.org/wiki?curid=6172929", "title": "La llamada", "text": "La llamada \u00e8 un singolo della cantante statunitense Selena, pubblicato nel 1993 ed estratto dall'album \"Selena Live!\".\nIl brano.\nIl brano \u00e8 stato scritto da Pete Astudillo e A.B. Quintanilla III e prodotto da quest'ultimo con l'argentino Bebu Silvetti. \nLa canzone ha raggiunto la posizione numero 5 della classifica Hot Latin Songs nell'ottobre 1993."}
{"id": "6172953", "revid": "965985", "url": "https://it.wikipedia.org/wiki?curid=6172953", "title": "No debes jugar", "text": "No debes jugar \u00e8 un singolo della cantante statunitense Selena, pubblicato nel 1993 ed estratto dall'album \"Selena Live!\".\nIl brano.\nIl brano \u00e8 stato scritto da Ricky Vela e A.B. Quintanilla III e prodotto da quest'ultimo con l'argentino Bebu Silvetti. "}
{"id": "6172955", "revid": "965985", "url": "https://it.wikipedia.org/wiki?curid=6172955", "title": "Donde quiera que est\u00e9s", "text": "Donde quiera que est\u00e9s \u00e8 un singolo della cantante statunitense Selena e del gruppo Barrio Boyzz, pubblicato nel 1994 ed estratto dall'album omonimo dei Barrio Boyzz.\nIl brano \u00e8 stato scritto da K. C. Porter, Miguel Flores e Desmond Child."}
{"id": "6172959", "revid": "1543377", "url": "https://it.wikipedia.org/wiki?curid=6172959", "title": "I Could Fall in Love", "text": "I Could Fall in Love \u00e8 un singolo della cantante statunitense Selena, pubblicato nel 1995 ed estratto dall'album postumo \"Dreaming of You\"."}
{"id": "6172961", "revid": "116036936", "url": "https://it.wikipedia.org/wiki?curid=6172961", "title": "Il martello di Thor", "text": "Il martello di Thor \u00e8 il secondo libro della trilogia \"Magnus Chase e gli Dei di Asgard\" di Rick Riordan. Il libro \u00e8 stato pubblicato negli Stati Uniti il 4 ottobre 2016 e in Italia il 29 novembre dello stesso anno.\nLa serie \u00e8 ambientata nello stesso universo delle saghe \"Percy Jackson e gli dei dell'Olimpo\", \"Eroi dell'Olimpo\", \"Le sfide di Apollo\" e \"The Kane Chronicles\" dello stesso autore.\nTrama.\nPassate sei settimane da \"La spada del guerriero\" Samirah Al Abbas e Magnus Chase si danno appuntamento in un bar, e lei dovendo andare a prelevare un'anima chiede al ragazzo di attendere il suo informatore, che si rivela essere Otis, la capra di Thor. Otis rivela che il martello di Thor potrebbe trovarsi in un tumulo a Provincetown, prima di essere ucciso da una scure. Magnus insegue l'assassino di capre (in seguito soprannominato da Magnus \"il capricida\") che gli dice di stare lontano da Provincetown, ma Magnus non lo ascolta e lui, Sam, Blitz e Hearth, si recano l\u00ec ignorando anche una profezia che annuncia la morte di Blitz.\nNel tumulo il gruppo viene assalito dai draugr, da Randolph zio di Magnus e Loki. Randolph pugnala Blitz con la spada Skofnung (Mjolnir invece non \u00e8 l\u00ec).\nPer salvare Blitz, Magnus lo trasforma in pietra adoperando la luce.\nSuccessivamente, Magnus e Hearth si recano ad Alfheim per trovare la Pietra Skofnung, posseduta dal padre di Heart, Alderman che per la pietra, esige che il figlio paghi il guidrigildo per la morte di suo fratello.\nRiusciti nell'impresa e salvato il nano il gruppo si riunisce con l'aggiunta di Alex Fierro e scopre che Samirah \u00e8 stata promessa in sposa al gigante che si \u00e8 impadronito del martello di Thor e dovranno infiltrarsi al matrimonio per recuperarlo."}
{"id": "6172962", "revid": "287204", "url": "https://it.wikipedia.org/wiki?curid=6172962", "title": "I'm Getting Used to You", "text": "I'm Getting Used to You \u00e8 un singolo della cantante statunitense Selena, pubblicato nel 1995 ed estratto dall'album postumo \"Dreaming of You\".\nIl singolo \u00e8 stato scritto da Diane Warren."}
{"id": "6172964", "revid": "124500982", "url": "https://it.wikipedia.org/wiki?curid=6172964", "title": "Sara Dossena", "text": "Biografia.\nGli inizi con l'atletica e l'esordio in nazionale assoluta.\nHa iniziato la pratica dell'atletica leggera all'et\u00e0 di 17 anni (categoria Allieve) nel 2001.\nNel corso della sua carriera ha subito diversi infortuni, soprattutto nelle prime stagioni sportive di atletica. Il primo infortunio pi\u00f9 pesante \u00e8 stato nel 2005 con la microfrattura al V metatarso, ad una settimana degli europei U23 su 10000 metri. Nel 2007 una microfrattura ad un piede, nelle settimane di avvicinamento alla Coppa Europa dei 10000 metri svoltasi proprio in Italia a Ferrara, l'ha costretta ad un lungo periodo di stop. Sono seguiti problemi alla fascia plantare ed un'operazione ala bandelletta ileo-tibiale.\nSi \u00e8 poi gradualmente avvicinata alla pratica degli sport multidisciplinari su consiglio del suo allenatore Alberto Colli e dell'istruttore di triathlon Andrea Re: per mettere a frutto il tempo impiegato pedalando e nuotando durante i periodi di riabilitazione dagli infortuni, piuttosto che allenandosi nella corsa, le proposero infatti di provare col triathlon che comprende proprio nell'ordine il nuoto, il ciclismo e la corsa.\n\u00c8 allenata attualmente da Maurizio Brassini Durante gli anni di atletica \u00e8 stata seguita da Alberto Colli; nel 2006 si \u00e8 laureata in Scienze motorie all\u2019Universit\u00e0 di Pavia.\nDurante il biennio da juniores 2002-2003 ha vinto entrambi i campionati di categoria della corsa in montagna, legittimando la convocazione ai Mondiali juniores di specialit\u00e0: 17\u00aa (5\u00aa nella classifica a squadre) in Austria ad Innsbruck ('02) e 22\u00aa (7\u00aa a squadre) negli Stati Uniti d'America ad Anchorage ('03).\nPoi giunge quarta sui 3000\u00a0m ai nazionali universitari del 2004.\nQuindi nel 2005 fa doppietta di titoli italiani promesse, diventando campionessa di categoria sia nella corsa campestre (nona assoluta) che nei 10000 metri su pista (quinta assoluta); invece ai campionati italiani under 23 ha vinto la medaglia di bronzo sui 5000\u00a0m e nona nei 1500\u00a0m.\nIl 2006 la vede riconfermare il bronzo sui 5000\u00a0m agli italiani promesse, ma soprattutto vincere la medaglia di bronzo nella classifica a squadre (dodicesima nell'individuale) agli Europei under 23 di corsa campestre in Italia a San Giorgio su Legnano.\nNel 2007 dopo aver ottenuto un sesto posto sui 3000\u00a0m agli assoluti indoor ed un quarto agli italiani di corsa campestre, vince in Italia la medaglia d'argento nella classifica a squadre (13\u00aa nella prova individuale) della Coppa Europa dei 10000 metri a Ferrara.\n2008-2013: gli infortuni e il passaggio al duathlon e al triathlon.\nDurante il biennio 2008-2009 \u00e8 stata ferma in seguito al susseguirsi di una lunga serie di infortuni.Nel 2010 ha iniziato a praticare prima lo sport multidisciplinare del duathlon (bici e corsa) per poi passare al triathlon (nuoto, bici e corsa).\nNel mese di aprile del 2011 si \u00e8 classificata ottava al suo primo campionato italiano multidisciplinare, in occasione dell\u2019assegnazione dei titoli maschile e femminile nel duathlon sprint.\nDurante il biennio 2012-2013 ha vinto due titoli di duathlon classico, oltre a finire quarta ai campionati italiani di mezza maratona.\n2014-2017: i due titoli nazionali assoluti in atletica.\nHa vinto numerose medaglie durante il biennio 2014-2015, sia da atleta che come triatleta.\nHa partecipato ad entrambi i campionati italiani assoluti di corsa campestre, vincendo prima l\u2019argento (\u201814) e poi l\u2019oro (\u201815), primo titolo assoluto per lei nell\u2019atletica leggera (esattamente dieci anni dopo la doppietta ottenuta nel 2005 da promessa). Inoltre partecipa agli Europei di corsa campestre (ritornando ad indossare la maglia della Nazionale seniores dopo l\u2019esordio del 2007 nella Coppa Europa 10000 metri): in Francia a Hy\u00e8res termina la gara individuale al 44\u00ba posto ed al 5\u00ba nella classifica a squadre.\nInvece da triatleta, sempre nel biennio 2014-2015, vince entrambi i campionati italiani di duathlon sprint; giunge settima nel triathlon e 16\u00aa nel triathlon sprint (\u201814), diventa poi vicecampionessa assoluta di triathlon olimpico (\u201815).\nIn ambito internazionale prende parte a diverse rassegne, sia di duathlon che di triathlon.Nel 2014 termina settima all\u2019European Powerman long distance and sprint duathlon svoltosi nei Paesi Bassi ad Horst; quinta classificata all\u2019European Powerman duathlon junior and standard distance tenutosi a Weyer in Austria; nel triathlon poi conclude in ottava posizione all\u2019European Challenge half distance triathlon di Paguera nell\u2019isola spagnola di Maiorca e sesta nella European Cup sprint triathlon a Riga in Lettonia.\nSempre in ambito di Coppe continentali, vince diverse medaglie internazionali nel corso del 2015: argento in Spagna a Madrid nella European Cup triathlon, bronzo ad Holten nei Paesi Bassi nella European Cup Premium triathlon ed ancora bronzo nella World Cup triathlon tenutasi in Ungheria a Tisza\u00fajv\u00e1ros; infine termina settima a So\u010di (Russia) nella European Cup triathlon.\nPartecipa anche a numerosi campionati sia europei che mondiali di duathlon e triathlon.Medaglia d\u2019argento in tre rassegne continentali: all\u2019European Powermana long distance and sprint duathlon (Horst, Paesi Bassi), all\u2019European sprint and standard distance duathlon (Alcobendas, Spagna) ed all\u2019European Challenge middle distance triathlon (Rimini, Italia).Inoltre prende parte al World mixed relay triathlon sia di Ginevra, dove conclude anche in 19\u00aa posizione nel triathlon, in Svizzera (5\u00aa) che di Amburgo in Germania (12\u00aa).\nNel febbraio del 2016 ha subito un brutto infortunio (frattura da stress al perone), ritornando lo stesso giorno, quattro mesi pi\u00f9 tardi, il 26 giugno.\nDopo essersi ripresa ha vinto il bronzo nell'European Cup triathlon Premium di Karlovy Vary in Repubblica Ceca ed \u00e8 stata quarta sia all'European Cup sprint triathlon di Rotterdam nei Paesi Bassi, che all'European Challenge middle distance triathlon a Walchsee in Austria; inoltre in Italia \u00e8 giunta settima ai campionati italiani di triathlon.\nNel dicembre del 2016 ha partecipato agli Europei di corsa campestre svoltisi in Italia a Chia: col suo 45\u00ba posto, \u00e8 stata la seconda miglior italiana seniores al traguardo dietro Valeria Roffino (22\u00aa), terminando inoltre decima nella classifica a squadre.\nIl 18 marzo ed il 2 aprile del 2017 vince entrambi i titoli italiani assoluti di duathlon, prima lo sprint a Riccione e poi il classico a Quinzano.\nIl 13 maggio a Roma si \u00e8 laureata campionessa italiana assoluta nei 10000 metri su pista.\nIl 1\u00ba settembre ad Alberobello si \u00e8 laureata campionessa italiana assoluta nei 10\u00a0km su strada.\nLa qualificazione olimpica e la rinuncia ai Giochi.\nNel 2019 a Nagoya grazie al tempo di 2h24'00\" nella maratona ha raggiunto lo standard di qualificazione previsto per , guadagnando un posto ai Giochi olimpici. Nel giugno 2021 ha tuttavia rinunciato a partecipare alla manifestazione olimpica a causa delle sue condizioni fisiche."}
{"id": "6172966", "revid": "1543377", "url": "https://it.wikipedia.org/wiki?curid=6172966", "title": "Hortense Powdermaker", "text": "Biografia.\nI primi anni e gli studi.\nNacque nel 1896 in una famiglia ebraica di origini tedesche, a Filadelfia, in Pennsylvania. Era la seconda di quattro figli. Sua sorella maggiore Florence fu una psichiatra. Aveva anche un fratello e una sorella pi\u00f9 giovani.\nLa famiglia si trasfer\u00ec a Reading quando Hortense aveva cinque anni. Successivamente si trasferirono a Baltimora.\nHortense Powdermaker studi\u00f2 Storia al Goucher College. Si interess\u00f2 al socialismo e al movimento operaio. Lavor\u00f2 per un breve periodo come sarta in una fabbrica tessile e entr\u00f2 nella Women\u2019s Trade Union League.\nLaureatasi nel 1919, lavor\u00f2 per alcuni anni per una \"labor union\", la Amalgamated Clothing Workers of America a New York, Cleveland e Rochester. Durante questi anni document\u00f2 il suo lavoro in un dettagliato diario, anticipando quella che successivamente sarebbe stata la base delle sue ricerche sul campo in antropologia.\nNel 1925 si trasfer\u00ec in Inghilterra. Intraprese gli studi di Antropologia alla London School of Economics, dove fu allieva del famoso Bronis\u0142aw Malinowski, rimanendo influenzata dal suo lavoro.\nL'inizio dell'attivit\u00e0 antropologica.\nVisse a Bloomsbury e complet\u00f2 gli studi nel 1928, con una tesi sulla leadership nelle societ\u00e0 primitive. In seguito, trascorse 10 mesi nel Pacifico sudoccidentale, sull'isola della Nuova Irlanda. Ricevette un piccolo contributo dal Consiglio Nazionale Australiano delle Ricerche, grazie alla mediazione di Malinowski, il quale aveva gi\u00e0 lavorato in quella zona. Fu affiancata da Alfred Reginald Radcliffe-Brown e da Gregory Bateson. Qui fu la prima a studiare la societ\u00e0 di un piccolo villaggio di pescatori del luogo.\nTra il 1930 e il 1937 lavor\u00f2 all'Institute of Human Relations presso l'Universit\u00e0 di Yale, supportata dai professori Clark Wissler e Edward Sapir. Quest'ultimo incoraggi\u00f2 il suo interesse per l'antropologia psicologica. A Yale la Powdermaker ricevette i fondi per pubblicare nel 1933 il suo primo libro, \"Life in Lesu\", basato sulla sua ricerca in Melanesia.\nTra il 1932 e il 1934 soggiorn\u00f2 a Indianola, una piccola citt\u00e0 del Mississippi. si prepar\u00f2 a questa ricerca studiando all'istituto di scienze sociali della Fisk University a Nashville. Uno dei pi\u00f9 importanti centri di studio statunitensi sulle questioni razziali. Lavor\u00f2 a una delle prime ricerche sul campo nel sud degli Stati Uniti, seguendo l'approccio malinowskiano dell'osservazione partecipante.\nTornata dal Mississippi nell'estate del 1934, aiut\u00f2 a inserirsi nella comunit\u00e0 accademica di Yale un giovane psicologo di nome John Dollard. L'Universit\u00e0 di Yale successivamente pubblic\u00f2 un'opera di Dollard dal titolo \"Caste and Class in a Southern Town\", ma rifiut\u00f2 di pubblicare il lavoro della Powdermaker sulla sua ricerca a Indianola. Scontenta per il trattamento ricevut\u00f2, lasci\u00f2 Yale si trasfer\u00ec al Queens College di New York.\nNel 1939 pubblic\u00f2 il libro \"After Freedom\". Un'opera pionieristica sulle differenze etniche negli Stati Uniti, apprezzato per la sua analisi della cultura e delle Chiese afro-americane.\nNel 1944 scrisse \"Probing Our Prejudices\", un saggio antropologico e psicologico rivolto agli studenti, in cui affrontava i temi del razzismo, dell'antisemitismo e della discriminazione verso gli immigrati. Per la Powdermaker, la tolleranza era uno dei pilastri della democrazia americana e andava ad opporsi alle idee del Nazismo.\nForte del suo passato come attivista sociale, non smise mai di utilizzare le conoscenze acquisite attraverso l'antropologia per educare le persone a concetti che ella riteneva fondamentali per la societ\u00e0.\n\"Probing Our Prejudices\" smentiva molti dei pregiudizi razzisti che all'epoca erano diffusi tra gli americani bianchi nei confronti dei neri, e puntava a instillare un approccio tollerante e aperto nei confronti delle diversit\u00e0.\nHollywood, the Dream Factory.\nAlla fine degli anni '40 comp\u00ec una ricerca sul campo a Hollywood, in California, dove analizz\u00f2 la struttura sociale dell'industria cinematografica. Era convinta che i media avessero un'influenza enorme sulla vita delle persone dell'epoca. I film a cui si assisteva per divertirsi, in realt\u00e0 avevano un forte potere educativo. Sosteneva che i film \"a volte sono molto pi\u00f9 efficaci della scuola, perch\u00e9 fanno leva pi\u00f9 sulle emozioni che sull'intelletto\".\nNel 1950 pubblic\u00f2 l'opera \"Hollywood, the Dream Factory\", dove critic\u00f2 sceneggiatori e manager, che secondo lei rendevano la societ\u00e0 di Hollywood \"totalitarista\", concependo gli esseri umani come creature passive da manipolare.\nA posteriori, la Powdermaker critic\u00f2 questa suo lavoro, pentendosi di aver lasciato che i suoi valori personali influenzassero la sua ricerca, e di aver avuto un punto di vista non neutrale.\nCopper Town.\nTra il 1953 e il 1954 svolse il suo ultimo grande lavoro sul campo, vivendo nella Rhodesia Settentrionale, in Africa.\nVisse presso una societ\u00e0 di minatori di rame. Nel 1962 pubblic\u00f2 il relativo libro \"Copper Town\".\nInizialmente la Powdermaker aveva ricevuto una Guggenheim Fellowship ed era determinata a raggiungere in Uganda la sua collega Audrey Richards, con cui aveva frequentato i corsi alla London School of Economics. Poco prima della partenza, per\u00f2, la Richards sugger\u00ec di partire per la Rhodesia Settentrionale.\nDurante questa ricerca, studi\u00f2 in particolare il modo in cui i media e gli strumenti di comunicazione di massa avevano influenzato quella societ\u00e0.\nIn \"Copper Town\" affront\u00f2 nuovamente il tema del cinema. Il governo coloniale lo aveva introdotto in Africa, con esisti diversi in base alle diverse comunit\u00e0 locali. I governi iniziarono a vietare il cinema, quando videro che esso poteva ispirare gli africani a ribellarsi contro i coloni.\nAssistendo ai film, le popolazioni africane potevano avere una perdita di rispetto nei confronti dei bianchi, non comprendendo o fraintendendo alcune usanze, per esempio vendendo gli attori baciarsi o utilizzare armi da fuoco. Una delle conclusioni della Powdermaker, \u00e8 che finch\u00e9 non si fosse creato un rapporto tra gli europei e gli africani, la rispettiva ignoranza delle culture altrui avrebbe portato distorcere la percezione dei messaggi trasmessi dalle pellicole.\nL'insegnamento e gli ultimi anni.\nDal 1938 al 1968 insegn\u00f2 antropologia al Queens College di New York.\nTenne lezioni anche presso il William Alanson White Institute (1944-1952) e il New York Medical College (1958). Collabor\u00f2 con lo psichiatra e psicoanalista Harry Stack Sullivan, che influ\u00ec molto sul suo lavoro.\nDurante la Seconda Guerra Mondiale, partecip\u00f2 a un programma tenuto a Yale, volto a preparare le truppe che sarebbero state inviate nel Pacifico meridionale. Fu chiamata a collaborare per le sue esperienze nel luogo.\nTra il 1944 e il 1946 fu la vice-presidente della The New York Academy of Sciences.\nTra il 1945 e il 1946 fu la vice-presidente della American Ethnological Society. Nel 1947 ricopr\u00ec il ruolo di presidente.\nLa sua ultima opera fu \"Stranger and Friend\", pubblicata nel 1968. Si tratta di un lavoro autobiografico nel quale raccont\u00f2 le sue esperienze di ricerca sul campo. Pose l'accento sul fatto che per una donna non era normale all'epoca inserirsi in societ\u00e0 diverse.\nIn quel periodo, l'antropologia stava promuovendo un approccio molto scientifico e distaccato. La Powdermaker ribad\u00ec l'importanza dell'aspetto psicologico e riflessivo. Il concetto che d\u00e0 il titolo al libro \u00e8 quello dell'antropologa intesa come \"straniera e amica\". Questa definizione \u00e8 alla base del metodo di ricerca della Powdermaker.\nNel 1968 si trasfer\u00ec a Berkeley, in California, dove mor\u00ec nel 1970 per un infarto. Aveva da poco iniziato una ricerca sulla cultura giovanile.\nL'edificio del campus del Queens College che ospita i dipartimenti di antropologia e sociologia, porta il suo nome in suo onore."}
{"id": "6172967", "revid": "729019", "url": "https://it.wikipedia.org/wiki?curid=6172967", "title": "Ho Ho Lun", "text": "Lun \u00e8 stato sotto contratto con la WWE ma, nonostante sia apparso nella puntata di \"205 Live\" del 29 novembre 2016, egli non \u00e8 mai apparso in nessuna puntata di \"Raw\" o appunto di \"205 Live\", ma \u00e8 apparso invece in diverse occasioni ad \"NXT\", territorio di sviluppo della WWE.\nHa fondato la Hong Kong Pro-Wrestling Federation e ha lottato anche in Giappone, Cina, Singapore e in Europa.\nBiografia.\nAllenamento.\nDa sempre grande fan della WWE e della NJPW, Lun ha iniziato la sua carriera come wrestler nel 2007 in Cina, a Guangzhou.\nWWE.\n\"Cruiserweight Classic\" (2016).\nHo Ho Lun ha partecipato al torneo del \"Cruiserweight Classic\" indetto dalla WWE. Nei sedicesimi di finale del 13 giugno Lun ha eliminato Ariya Daivari ma \u00e8 stato successivamente eliminato negli ottavi di finale da Noam Dar il 14 luglio. Il torneo, alla fine, \u00e8 stato vinto da T.J. Perkins, il quale \u00e8 stato premiato con il WWE Cruiserweight Championship.\n\"205 Live\" e \"NXT\" (2016\u20132017).\nNonostante la sconfitta nei sedicesimi di finale nel \"Cruiserweight Classic\", Lun \u00e8 apparso nella puntata di \"NXT\" (territorio di sviluppo della WWE) il 2 ottobre, facendo coppia con Tian Bing e partecipando al torneo \"Dusty Rhodes Tag Team Classic\" dove per\u00f2 sono stati eliminati da Johnny Gargano e Tommaso Ciampa. Lun ha fatto inoltre la sua prima apparizione nel nuovo programma interamente dedicato alla divisione Cruiserweight, \"205 Live\", il 29 novembre 2016. Ho Ho Lun ha fatto la sua prima apparizione ad \"NXT\" il 9 marzo 2017 dove per\u00f2 \u00e8 stato sconfitto da Andrade Almas. Nella puntata di \"NXT\" del 28 giugno Lun \u00e8 stato sconfitto da Velveteen Dream.\nIl 3 agosto Lun ha chiesto e ottenuto il rilascio da parte della WWE per poter tornare ad Hong Kong per provvedere alle cure della madre malata."}
{"id": "6172974", "revid": "73843", "url": "https://it.wikipedia.org/wiki?curid=6172974", "title": "Giro delle Fiandre 1920", "text": "Il Giro delle Fiandre 1920, quarta edizione della corsa, fu disputato il 21 marzo 1920, per un percorso totale di 248\u00a0km. Fu vinto dal belga Jules Van Hevel, al traguardo con il tempo di 9h30'00\", alla media di 26,105\u00a0km/h, davanti a Albert Dejonghe e Fons Van Hecke.\nI ciclisti che partirono da Gand furono 114 mentre coloro che tagliarono il traguardo, sempre a Gand, furono 27."}
{"id": "6172976", "revid": "1846281", "url": "https://it.wikipedia.org/wiki?curid=6172976", "title": "Finale della Coppa dei Campioni 1965-1966", "text": "La finale dell'11\u00aa edizione di Coppa dei Campioni si disput\u00f2 l'11 maggio 1966 presso l'Heysel di Bruxelles tra gli spagnoli del e gli jugoslavi del . All'incontro assistettero circa spettatori. Il match, arbitrato dal tedesco occidentale Rudolf Kreitlein, vide la vittoria per 2-1 della squadra madrilena.\nIl cammino verso la finale.\nIl di Miguel Mu\u00f1oz esord\u00ec al primo turno contro gli olandesi del , perdendo all'andata 2-1, ma ribaltando il risultato a Madrid con quattro gol di Ferenc Pusk\u00e1s per il 5-0 finale. Agli ottavi di finale i \"Blancos\" sconfissero gli scozzesi del con un risultato complessivo di 7-3. Ai quarti i belgi dell' vinsero la partita d'andata 1-0 per poi perdere al Santiago Bernab\u00e9u 4-2. In semifinale fu la volta dei campioni in carica dell', i quali persero 1-0 in Spagna e non andarono oltre l'1-1 in Italia.\nIl di Abdulah Gegi\u0107 inizi\u00f2 il cammino europeo contro i francesi del , che super\u00f2 con un risultato complessivo di 4-2. Agli ottavi i \"bianconeri\" superarono i tedeschi occidentali del con un 3-1 totale. Ai quarti di finale avvenne la spettacolare rimonta ai danni dei cecoslovacchi dello , dopo aver perso la gara d'andata 4-1, i \"Parni valjak\" vinsero il \"retour match\" 5-0. In semifinale gli inglesi del , privi del campione George Best, furono battuti all'andata 2-0 e nel ritorno la sconfitta per 1-0 garant\u00ec comunque l'accesso in finale.\nLa partita.\nA Bruxelles va in scena una finale inedita tra Real Madrid, squadra pluricampione all'ottava finale, e il Partizan Belgrado, prima squadra dell'Est a raggiungere la finale di Coppa dei Campioni. Il match \u00e8 bello ed equilibrato per tutto il primo tempo. Nella ripresa gli uomini di Gegi\u0107 vanno in vantaggio col capitano Velibor Vasovi\u0107. La gioia degli slavi si attenua a venti minuti dalla fine quando Amancio porta il match in parit\u00e0, per poi spegnersi definitivamente sei minuti dopo col gol di Fernando Serena che regala la sesta coppa ai \"Blancos\"."}
{"id": "6172979", "revid": "339392", "url": "https://it.wikipedia.org/wiki?curid=6172979", "title": "Calogera (isola)", "text": ""}
{"id": "6172980", "revid": "1471315", "url": "https://it.wikipedia.org/wiki?curid=6172980", "title": "Episodi di Unreal (seconda stagione)", "text": "La seconda stagione della serie televisiva Unreal, composta da 10 episodi, \u00e8 stata trasmessa in prima visione assoluta negli Stati Uniti sul canale Lifetime dal 6 giugno al 8 agosto 2016.\nIn Italia, la stagione \u00e8 stata trasmessa in prima visione assoluta dal 4 dicembre 2016 al 15 gennaio 2017 sul canale Rai 4."}
{"id": "6172984", "revid": "124123", "url": "https://it.wikipedia.org/wiki?curid=6172984", "title": "Jonathan Ollivier", "text": "Dopo essersi formato alla Rambert Ballet School di Londra, Ollivier ha debuttato in Sudafrica come solista della Cape Town City Ballet. Nel 1999 torn\u00f2 in Gran Bretagna e si un\u00ec alla Northern Ballet dove, sotto la direzione di David Nixon, danz\u00f2 le coreografie di Didy Veldman negli adattamenti di \"Un tram che si chiama Desiderio\", \"Dracula\", \"Cime tempestose\", \"I tre moschettieri\" e \"Jeckyll e Hyde\".\nOttenne il successo nel 2009, quando interpret\u00f2 il Cigno nello \"Swan Lake\" di Matthew Bourne, una performance che il Wall Street Journal consider\u00f2 migliore anche di quella di Adam Cooper, il primo ballerino ad esseri cimentato nella parte del 1998. Lo stesso Bourne defin\u00ec Ollivier \"uno dei ballerini pi\u00f9 potenti e carismatici della sua generazione\".\nDopo il successo di \"Swan Lake\" a Londra, Ollivier si \u00e8 unito alla compagnia itinerante del balletto e ha danzato nel ruolo del Cigno in Asia, Australia ed Europa. Nel 2015 \u00e8 stato scelto come uno dei tre ballerini che si alternavano nel ruolo del protagonista dell'ultimo progetto di Matthew Bourne, \"The Car Man\".\n\u00c8 morto in un incidente stradale il 9 agosto 2015 e in suo onore \u00e8 stata messa in scena una speciale serata commemorativa al Teatro Sadler's Wells. \u00c8 stato sposato con la ballerina sudafricana Desir\u00e9e Samaai e la coppia ha avuto due figli, Lucas ed Isaac."}
{"id": "6172986", "revid": "167951", "url": "https://it.wikipedia.org/wiki?curid=6172986", "title": "Acquedotto Felice", "text": "L'acquedotto Felice (\"Aqua Felix\"), costruzione della Roma medievale, venne edificato nel 1587, per volere del papa Sisto V. La sua realizzazione era finalizzata all'approvvigionamento idrico delle zone adiacenti al Viminale e al Quirinale. Fu il primo acquedotto costruito a Roma dopo la caduta dell'Impero romano d'Occidente.\nIl percorso.\nIl percorso si sviluppava, date anche le notevoli capacit\u00e0 tecniche dell'epoca, in buona parte su grandi arcuazioni lungo la curva di livello pedemontana dei Castelli, mentre i tratti sotterranei erano limitati a cunicoli (di 0,80\u00a0m di larghezza per 2 di altezza) per oltrepassare le alture. \nStoria.\nIniziata la costruzione nel 1574, furono originariamente previsti all'incirca 30\u00a0km di lunghezza.\nL'opera consentiva di portare le acque delle campagne di Zagarolo e Palestrina nel cuore della citt\u00e0.\nLa direzione dei lavori, affidata inizialmente a Matteo Ortolani, fu poi passata a Giovanni Fontana, che termin\u00f2 l'opera in breve tempo, utilizzando tecniche simili a quelle usate per gli altri acquedotti."}
{"id": "6173015", "revid": "101653769", "url": "https://it.wikipedia.org/wiki?curid=6173015", "title": "Palazzo di Caterina (Mosca)", "text": "Il Palazzo di Caterina di Mosca, (da non confondere con il Palazzo di Caterina di Carskoe Selo) commissionato da Caterina II, nella sua forma attuale, fu costruito in varie fasi fra il 1773 ed il 1797. Il primo progetto \u00e8 attribuito ad Antonio Rinaldi, ma in seguito fu rimaneggiato dagli architetti Karl Blank, Francesco Camporesi e Giacomo Quarenghi. \nStoria.\nIl complesso \u00e8 anche conosciuto come il \"Palazzo Golovin\", dal nome del suo primo proprietario, il conte Fyodor Golovin, il primo cancelliere dell'Impero russo. Dopo la sua morte l'imperatrice Anna I di Russia commission\u00f2 all'architetto italiano Bartolomeo Rastrelli di costruire il Palazzo con una residenza in stile barocco che fu in seguito chiamata \"Annenhof\". La residenza di Lefortovo, che era la preferita di Anna, era costituita da due edifici a due piani in legno, il Palazzo d'Estate e il Palazzo d'Inverno.\nAnnenhof fu abbandonato dopo un incendio nel 1746. Caterina II che trovava entrambi gli edifici, oltre che fuori moda, fatiscenti ne ordin\u00f2 la demolizione nel 1760. In una prima fase fu incaricato della progettazione Antonio Rinaldi. \nI lavori, iniziati verso il 1773, dal 1778 furono diretti da Karl Blank, nel 1783 da Francesco Camporesi, che pare abbia curato in particolare modo alcune parti decorative, come quelle in stucco, ed infine dall'inizio degli anni 1790 da Giacomo Quarenghi e furono conclusi nel 1797. "}
{"id": "6173018", "revid": "123185353", "url": "https://it.wikipedia.org/wiki?curid=6173018", "title": "Antoine Duchesne", "text": "Carriera.\nDopo un periodo come stagista con la Spidertech powered by C10 negli ultimi mesi del 2012, nel 2013 passa alla Bontrager e nel 2014 approda in Francia per gareggiare con il Team Europcar. Non ha ancora colto nessuna vittoria in carriera; si \u00e8 per\u00f2 classificato secondo alla Poly Normande 2014, e terzo nell'edizione seguente della gara normanda. Vince la prova in linea del campionato nazionale canadese 2018."}
{"id": "6173020", "revid": "271907", "url": "https://it.wikipedia.org/wiki?curid=6173020", "title": "Politburo del Partito Comunista di Bulgaria", "text": ""}
{"id": "6173026", "revid": "729019", "url": "https://it.wikipedia.org/wiki?curid=6173026", "title": "Castello Valduc", "text": "Il castello Valduc (in francese \"ch\u00e2teau Valduc\") \u00e8 un palazzo di stile eclettico edificato nel 1870 per il barone Paul de Cartier a Auderghem, nella periferia di Bruxelles, Belgio.\nFu edificato dietro ai suoi stabilimenti, che divennero poi le Usines Ligot, e sul lato opposto della Duivelskeulstraet (rue Valduc). Una strada particolare, detta \"dr\u00e8ve du Fond du Diable\", prolungata nel 1931 come avenue des Paradisiers, collegava la sua propriet\u00e0 alla \"chauss\u00e9e qui relie Bruxelles \u00e0 Tervueren\", poi chiamata Chauss\u00e9e de Wavre, all'incrocio con la Duivelskeulstraet.\nStoria.\nIl 12 settembre 1876, Paul de Cartier, figlio di Eug\u00e8ne Amour de Cartier, uomo politico e imprenditore belga, vendette il castello a Emmanuel de Prelle de la Nieppe, primo presidente della Corte d'appello di Bruxelles, e alla sua sposa Charlotte de Haussy, che mor\u00ec il giorno 1 ottobre 1883; Emmanuel de Prelle invece mor\u00ec il 10 aprile 1887.\nIl giorno 1 giugno 1893, una dei loro quattro figli, Claire, sposa di Auguste van Maldeghem, primo presidente della Corte di Cassazione, riacquist\u00f2 le parti di propriet\u00e0 del castello dai suoi fratelli e sorelle. Nel 1898 il catasto riporta la denominazione Valducveld per le terre che circondano il castello Valduc.\nAuguste van Maldeghem mor\u00ec il 12 marzo 1911 e solo il 19 marzo 1918 la sua vedova diede in affitto il castello al dottore Edmond Cordier, accompagnato dalla sua sposa Marguerite Parmentier, con un'opzione per l'acquisto che egli esercit\u00f2 il 30 aprile 1921.\nDopo la morte di Edmond, Marguerite dimor\u00f2 al Valduc fino al 1958. Da allora il castello Valduc rimase pressoch\u00e9 in stato di abbandono.\nIl 2 dicembre 1960, la strada dove sorge il castello fu ribattezzata avenue Docteur Edmond Cordier.\nIl 9 aprile 1963, Marguerite e i suoi figli vendettero il castello e un terreno di circa 31 are al pronipote Jacques Dykmans e alla sua sposa Marguerite Michelet, che ritornavano dal Congo belga.\nDal 2005, Patricia e Fr\u00e9d\u00e9ric de Schrevel trasformarono il palazzo in un bed and breakfast.\nDescrizione.\nPer la costruzione del palazzo, Paul de Cartier acquist\u00f2 i seguenti terreni:\nSi ipotizza che l'architetto del castello fosse Henri Beyaert, maestro dell'architettura eclettica.\nGli atti notarili descrivono l'edificio lussuosamente decorato e comprendente: al piano terra, una sala da pranzo, uno studio, una serra, tre saloni e una sala da fumo; nei piani superiori, nove camere da letto, bagni, mansarde e rispostigli; inoltre vi sono vasti locali sotterranei voltati.\nUn tempo, il palazzo era riscaldato da un impianto calorifero.\nLa propriet\u00e0 comprendeva, inoltre, la scuderia, la rimessa e la selleria in prossimit\u00e0 della porta di accesso, oltre a un giardino inglese, tre serre, un'\"orangerie\", due orti e l'abitazione del giardiniere.\nAl principio del 2000 questi edifici furono demoliti, sostituiti da un immobile ad appartamenti, denominato \"Jardins du Valduc\", che prese il posto delle rimesse e dell'orto.\nSi pu\u00f2 ancora vedere, lungo l'attuale rue Valduc, l'alto muro di mattoni che circondava gli orti."}
{"id": "6173027", "revid": "114177244", "url": "https://it.wikipedia.org/wiki?curid=6173027", "title": "Aspetti un bambino/Io ti perdo", "text": "Aspetti un bambino/Io ti perdo \u00e8 il terzo singolo solistico di Wess, pubblicato dalla Durium nel 1974. Entrambi i brani sono presenti nell'album \"Special Discoteque\".\nI brani.\n\"Aspetti un bambino\".\nAspetti un bambino, cover italiana di \"You're Having My Baby\", \u00e8 il brano scritto da Claudio Daiano (per il testo italiano) e Paul Anka (per il testo originale e la musica).\n\"Io ti perdo\".\nIo ti perdo \u00e8 un brano italianissimo scritto da Lubiak, Paolo Limiti e, dallo stesso, Wess (quest'ultimo, di cui \u00e8 la musica, fa anche da secondo arrangiatore assieme a Natale Massara; mentre il testo \u00e8 dei primi due)."}
{"id": "6173029", "revid": "767487", "url": "https://it.wikipedia.org/wiki?curid=6173029", "title": "Urs Marti", "text": "Biografia.\n\u00c8 il fratello maggiore dell'attore Beat Marti.\nHa alcune societ\u00e0, una di intermediazione immobiliare ed una che gestisce bar e ristoranti, la cui guida ha lasciato dopo l'elezione a sindaco.\nNel 2000 venne eletto nel Gran Consiglio del Canton Grigioni nelle file del Partito Liberale Radicale - I Liberali Radicali. Nel 2012 venne eletto sindaco di Coira, venendo confermato 4 anni dopo per un secondo mandato."}
{"id": "6173035", "revid": "1699816", "url": "https://it.wikipedia.org/wiki?curid=6173035", "title": "Don't Wanna Dance", "text": "Don't Wanna Dance \u00e8 un singolo della cantante danese M\u00d8, pubblicato nel gennaio 2014. Esso \u00e8 stato utilizzato come quinto estratto dall'album di debutto \"No Mythologies to Follow\"."}
{"id": "6173036", "revid": "271907", "url": "https://it.wikipedia.org/wiki?curid=6173036", "title": "Politburo del Partito del Lavoro di Corea", "text": ""}
{"id": "6173053", "revid": "271907", "url": "https://it.wikipedia.org/wiki?curid=6173053", "title": "Politburo del Partito Comunista di Grecia", "text": ""}
{"id": "6173054", "revid": "271907", "url": "https://it.wikipedia.org/wiki?curid=6173054", "title": "Politburo del Partito Comunista Ungherese", "text": ""}
{"id": "6173055", "revid": "271907", "url": "https://it.wikipedia.org/wiki?curid=6173055", "title": "Politburo del Partito Comunista di Cecoslovacchia", "text": ""}
{"id": "6173056", "revid": "287204", "url": "https://it.wikipedia.org/wiki?curid=6173056", "title": "Liga ACB 1986-1987", "text": "La Liga ACB 1986-1987 \u00e8 stata la 31\u00aa edizione del massimo campionato spagnolo di pallacanestro maschile. La vittoria finale \u00e8 stata ad appannaggio del Barcellona.\nRisultati.\nPlay-out.\nVerdetti: Clesa Ferrol e Leche R\u00edo Breog\u00e1n retrocesse nella Primera Divisi\u00f3n B"}
{"id": "6173058", "revid": "767487", "url": "https://it.wikipedia.org/wiki?curid=6173058", "title": "Donatas Banionis", "text": "\u00c8 conosciuto soprattutto per la sua parte di protagonista nel film \"Solaris\" di Andrej Tarkovskij.\nBiografia.\nInizi\u00f2 a recitare in film di lingua lituana, ma per la maggior parte della sua carriera recit\u00f2 in russo. Ha lavorato anche al di fuori della Russia come protagonista del film \"Goya or the Hard Way to Enlightenment\" (1971), una co-produzione tra Unione Sovietica e Germania Est diretto da Konrad Wolf e, sempre come protagonista, nella produzione tedesco-est della DEFA \"Beethoven - Tage aus einem Leben\" del 1976.\nFu anche attore di teatro recitando a Panev\u0117\u017eys, fin dall'et\u00e0 di 17 anni, e a Vilnius nel Teatro Nazionale Lituano.\nMor\u00ec all'et\u00e0 di 90 anni per un ictus.\nVladimir Putin dichiar\u00f2 che fu spinto a entrare nel KGB dopo aver visto Banionis nel film di spionaggio \"Fuori stagione\" (\u041c\u0451\u0440\u0442\u0432\u044b\u0439 \u0441\u0435\u0437\u043e\u043d) ."}
{"id": "6173059", "revid": "271907", "url": "https://it.wikipedia.org/wiki?curid=6173059", "title": "Politburo del Partito Popolare Cambogiano", "text": ""}
{"id": "6173062", "revid": "271907", "url": "https://it.wikipedia.org/wiki?curid=6173062", "title": "Politburo del Partito Comunista Francese", "text": ""}
{"id": "6173064", "revid": "271907", "url": "https://it.wikipedia.org/wiki?curid=6173064", "title": "Politburo del Partito Comunista della Birmania", "text": ""}
{"id": "6173068", "revid": "271907", "url": "https://it.wikipedia.org/wiki?curid=6173068", "title": "Politburo del Partito Comunista della Thailandia", "text": ""}
{"id": "6173070", "revid": "271907", "url": "https://it.wikipedia.org/wiki?curid=6173070", "title": "Politburo del Partito Democratico Popolare dell'Afghanistan", "text": ""}
{"id": "6173071", "revid": "486946", "url": "https://it.wikipedia.org/wiki?curid=6173071", "title": "Politburo del PCUS", "text": ""}
{"id": "6173072", "revid": "486946", "url": "https://it.wikipedia.org/wiki?curid=6173072", "title": "Politburo del Partito Comunista dell'Unione Sovietica", "text": ""}
{"id": "6173077", "revid": "599013", "url": "https://it.wikipedia.org/wiki?curid=6173077", "title": "Horacio Simaldone", "text": "Palmar\u00e8s.\nCampionati nazionali.\nColo-Colo: 1983\nColo-Colo: 1985\nO'Higgins: 1986"}
{"id": "6173078", "revid": "729019", "url": "https://it.wikipedia.org/wiki?curid=6173078", "title": "Paolo Ballada di Saint Robert", "text": "Biografia.\nPaolo di Saint Robert nasce a Verzuolo (CN) il 10 giugno del 1815 dal conte Ignazio Ballada e da Luigia Cavallero. \nIl titolo di conte di San Roberto risale all'11 marzo 1773, data dell'investitura del luogo di Laux presso Usseaux, da denominarsi Saint Robert e il primo ad essere insignito del titolo fu l'avvocato Paolo Michele.\nLa carriera militare inizia molto presto: all\u2019et\u00e0 di 11 anni entra all\u2019Accademia Militare di Torino e a soli 20 anni consegue il grado di luogotenente di Artiglieria e Genio di Torino. Professore di balistica nella scuola di applicazione di artiglieria e genio, maggiore alla fine del 1848, fu segretario al Congresso permanente d'artiglieria e poi direttore della fabbrica polveri di Torino (1850) e del polverificio di Genova (1854), ove rimase con la promozione a tenente colonnello, avvenuta nel 1855. Nel 1857, dopo breve permanenza a Fossano quale direttore di quel polverificio, lascia la carriera militare per dedicarsi completamente ai preferiti studi sulla fisica e sulle scienze naturali.\nFu socio corrispondente (1871) e nazionale (1878) dell'Accademia nazionale dei Lincei, e inoltre dell'Accademia delle Scienze di Torino, della Societ\u00e0 italiana delle Scienze, detta dei XL, e socio nazionale corrispondente del Regio Istituto Lombardo.\nGli studi.\n\u00c8 nel 1857, all\u2019et\u00e0 di 42 anni, che lascia la carriera militare per dedicarsi pienamente ai suoi studi. Alcuni di questi studi rimangono legati all\u2019ambito militare, si annoverano ad esempio i suoi lavori sull\u2019artiglieria e sulla balistica. Compie ricerche sulle polveri piriche, sulla loro composizione chimica, sui metodi di fabbricazione, sui fenomeni connessi all\u2019esplosione e alla traiettoria dei proiettili. Questi studi gli valsero il titolo di fondatore della scienza del tiro dell\u2019artiglieria moderna e la citazione tra gli allievi pi\u00f9 bravi dell\u2019Accademia Militare di Torino, insieme al Conte di Cavour, Alfonso Lamarmora, Alessandro della Rovere e Giovanni Cavalli.\nGli altri studi a cui si dedica, riguardano l\u2019Analisi matematica, la Meccanica e le Scienze fisiche. Tra questi annoveriamo gli studi sulla termodinamica, di cui pu\u00f2 essere considerato il maggior studioso italiano del tempo (i primi studi sulla termodinamica iniziarono nei primi decenni dell\u2019Ottocento).\nTra i pi\u00f9 attivi nel rifondare l\u2019ipsometria, negli anni \u201960 del XIX secolo, a lui va il merito di aver mantenuto alto in Inghilterra e in Francia, il prestigio scienti\ufb01co Regno d\u2019Italia da poco nato.\nI suoi studi sull\u2019ipsometria vengono da lui stesso concepiti e controllati attraverso osservazioni dirette durante le sue escursioni in montagna. \nAppassionato alpinista, comp\u00ec infatti molte escursioni e ascese, fra cui la prima eseguita da italiani del Monviso (12 agosto 1863), fornendo interessanti descrizioni illustrate con vedute e carte topografiche, corredate con l'elenco delle piante e degli insetti col\u00e0 raccolti. Amico di Quintino Sella (fondatore del C.A.I) e di Bartolomeo Gastaldi, fond\u00f2 assieme ad essi, nel 1863, il Club alpino italiano di cui fu anche direttore.\nSeguirono escursioni al Monte Ciamarella nel 1867 e al Gran Sasso nel 1871.\nAlla montagna \u00e8 legato anche lo studio della flora. Per molti anni si occup\u00f2 con passione di botanica, raccogliendo un importante erbario, ricco di piante rarissime e stupende, tra cui la Saxifraga florulenta (specie erbacea delle \"Saxifragaceae\") ritrovata nelle Alpi marittime.\nCon l\u2019aiuto dell\u2019astronomia e della matematica capisce l\u2019esatto significato di una terzina della Divina Commedia (Purgatorio, I, 22-24) e spiega come Dante Alighieri faccia riferimento ad una costellazione in particolare, \u201cla Croce del Sud\u201d.\nGli ultimi anni.\nNel 1878 il Paolo di Saint Robert, a 63 anni, si ritira in una casa di campagna a Castagnole delle Lanze (in provincia di Asti). \u00c8 in particolare in questi anni della sua vita che dimostra la sua passione per l\u2019entomologia. Dai racconti che si tramandano si apprende che il conte pagava i ragazzini che gli portavano degli insetti.\nForm\u00f2 infatti una ricca collezione di insetti, specie di coleotteri, sapientemente catalogata.\nQui, nel 1880, fa costruire una torre alta 14 metri dalla quale \u00e8 possibile ammirare l\u2019intera catena alpina, dal Monte Rosa alle Alpi Marittime.\nNel 1884, ormai infermo, si trasferisce definitivamente a Torino dove muore il 21 novembre del 1888.\nCuriosit\u00e0.\nA Castagnole delle Lanze vi \u00e8 un museo dedicato al Conte Paolo Ballada di Saint Robert, mantenuto grazie all'impegno dell'Associazione culturale Torre del conte Paolo Ballada di Saint Robert, nata nel maggio del 2012.\n\u00c8 stato allestito nella torre panoramica, fatta erigere dallo stesso Conte. La torre \u00e8 ubicata nel centro storico del paese, nel Parco della Rimembranza.\nLungo il parco e nella torre, l'Associazione ha disposto molteplici pannelli informativi che illustrano le tappe pi\u00f9 significative della sua vita.\nBibliografia.\nP. Saint Robert, \"Principes de thermodynamique\", 1865\nP. Saint Robert, \"Gita al Monte Ciamarella nelle Alpi Graie\", \u201cBollettino trimestrale del Club Alpino Italiano, 1867\nP. Saint Robert, \"Memoires Scientifiques reunis et mis en ordre\", Tome I. \"Ballistique\", Tome II. \"Artillerie\", Tome III. \"Meccanique\" \u2013 \"Ipsometrie\", 1874\nO. Zanotti Bianco, \"Astrologia e Astronomia\", 1905, pp.\u00a0102\u2013103\nQ. Sella, \"Una salita al Monviso. Lettera a Bartolomeo Gastaldi\", a cura di P. Crivellaro, 1998\nFederica Maffioli, \"Analisi e conoscenza di Palazzo Ballada di Saint Robert in Verzuolo\". Rel. Vinardi, Maria Grazia and Cametti, Maria Ida. Tesi di laurea, Politecnico di Torino, 1. Facolt\u00e0 di architettura , 2006\nGianfranco Medici, \"Il conte Paolo Ballada di Saint Robert: note biografiche,\" Il Platano, 2013, pp.\u00a0176\u2013185\nConsiderazioni sul profilo verticale dell'atmosfera, Corso di laurea specialistica in Fisica Computazionale Universita' di Udine, Anno Accademico 2003-2004 Esame di Meteorologia Computazionale - Modulo II, 2014, Agostino Manzato"}
{"id": "6173082", "revid": "112441536", "url": "https://it.wikipedia.org/wiki?curid=6173082", "title": "Tra sogno e realt\u00e0", "text": "Tra sogno e realt\u00e0 \u00e8 stato un talent show per ragazzi di et\u00e0 compresa tra i 5 e i 16 anni, trasmesso in Italia da La5.\nIl programma.\nLa prima edizione \u00e8 andata in onda su La5 nel 2015, prodotta da Sunshine Production con il produttore associato Luca Garavelli. Nel 2016 \u00e8 stata realizzata una seconda edizione, trasmessa dal 28 novembre sempre su La5.\nIl percorso del talent si compone di varie fasi:\nLa trasmissione \u00e8 condotta da Emanuela Folliero nelle fasi semifinale e finale, affiancata nel 2016 da Francesco Capodaqua per i backstage e le interviste.\nI giudici nel 2015 sono stati: Simona Borioni (attrice), Jos\u00e8 Perez (ballerino) e Fabrizio Berlincioni (autore televisivo). Nel 2016 la cantante Silvia Salemi ha preso il posto di Berlincioni, mentre gli altri due giudici sono stati riconfermati"}
{"id": "6173084", "revid": "543975", "url": "https://it.wikipedia.org/wiki?curid=6173084", "title": "Episodi di Rake (terza stagione)", "text": "__notoc__\nLa terza stagione della serie televisiva Rake \u00e8 stata trasmessa sul canale australiano ABC1 dal 9 febbraio al 30 marzo 2014.\nIn Italia la serie \u00e8 ancora inedita."}
{"id": "6173086", "revid": "1699816", "url": "https://it.wikipedia.org/wiki?curid=6173086", "title": "Walk This Way (M\u00d8)", "text": "Walk This Way \u00e8 un singolo della cantante danese M\u00d8, il sesto e ultimo estratto dal suo primo album in studio \"No Mythologies to Follow\"; \u00e8 stato pubblicato il 3 agosto 2014."}
{"id": "6173090", "revid": "543975", "url": "https://it.wikipedia.org/wiki?curid=6173090", "title": "Episodi di Rake (quarta stagione)", "text": "__notoc__\nLa quarta stagione della serie televisiva Rake \u00e8 stata trasmessa sul canale australiano ABC TV dal 19 maggio al 7 luglio 2016.\nIn Italia la serie \u00e8 ancora inedita."}
{"id": "6173092", "revid": "107585414", "url": "https://it.wikipedia.org/wiki?curid=6173092", "title": "Quel motivetto...", "text": "Quel motivetto... \u00e8 stato un programma televisivo italiano andato in onda dal 9 luglio all'8 settembre 1990, dal luned\u00ec al sabato nella fascia preserale, alle 19.45 su Canale 5, per 54 puntate. La conduzione era di Raimondo Vianello, affiancato da Luana Colussi.\nLa trasmissione.\nLa trasmissione ricordava il noto format RAI \"Il Musichiere\" ed era basata su un semplice meccanismo che prevedeva una gara tra tre concorrenti per ogni puntata, che si sfidavano in quattro manche durante le quali dovevano indovinare i brani suonati in studio dall'orchestra di Hugo Heredia. Dopo le prime due manche, il concorrente con il montepremi pi\u00f9 basso veniva eliminato dal gioco.\nAl termine della terza manche si decretava come campione finale il concorrente in grado di indovinare un brano nascosto utilizzando il minor numero di note. Infine, nel gioco finale, il vincitore di puntata poteva aggiudicarsi un'automobile, indovinando 7 motivetti in un tempo massimo di 30 secondi.\nAutori del gioco erano Giambattista Avellino e Alberto Consarino, mentre la scenografia, ispirata al pentagramma, era di Graziella Evangelista, la regia di Paolo Zenatello.\nCollocazione in palinsesto.\nIl programma venne collocato in palinsesto nella prestigiosa fascia preserale, occupata durante la stagione invernale dal gioco di Marco Columbro \"Tra moglie e marito\". Si \u00e8 trattato dell'ultimo quiz presentato da Vianello su Canale 5, poich\u00e9 nel settembre dello stesso anno avrebbe ceduto la conduzione de \"Il gioco dei 9\", in onda nella stagione invernale alle 19, a Gerry Scotti.\nAccoglienza e successo.\nAccolta dalla stampa come un'ispirazione al ben pi\u00f9 noto programma RAI \"Il Musichiere\", andato in onda diversi decenni prima, la trasmissione non venne riconfermata nel palinsesto di Canale 5 dopo il ciclo di 54 puntate trasmesse nell'estate 1990. Tuttavia sette anni dopo, nel 1997, nella medesima fascia oraria ma su Italia 1 \u00e8 stata riproposta in una versione pesantemente ritoccata, con il titolo \"Sarabanda\" e la conduzione di Enrico Papi."}
{"id": "6173093", "revid": "152625", "url": "https://it.wikipedia.org/wiki?curid=6173093", "title": "Quel motivetto", "text": ""}
{"id": "6173100", "revid": "121690203", "url": "https://it.wikipedia.org/wiki?curid=6173100", "title": "National Board of Review Awards 2016", "text": "L'88\u00aa edizione dei National Board of Review Awards si \u00e8 svolto nel gennaio 2017 a New York.\nI vincitori sono stati annunciati il 29 novembre 2016."}
{"id": "6173101", "revid": "2161507", "url": "https://it.wikipedia.org/wiki?curid=6173101", "title": "S\u00fcper Lig 2016-2017", "text": "La S\u00fcper Lig 2016-2017, nota anche come Spor Toto S\u00fcper Lig 2016-2017 per ragioni di sponsorizzazione, \u00e8 stata la 59\u00aa edizione della massima divisione del campionato di calcio turco. La stagione \u00e8 iniziata il 19 agosto 2016 e si \u00e8 conclusa il 21 maggio 2017. Il campionato \u00e8 stato vinto dal Be\u015fikta\u015f.\nStagione.\nNovit\u00e0.\nAl termine della stagione 2015-2016 le tre ultime classificate il Sivasspor, l'Eski\u015fehirspor e il Mersin \u0130dman Yurdu sono state retrocesse in TFF 1. Lig. Al loro posto sono state promosse dalla TFF 1. Lig il Karab\u00fckspor, l'Adanaspor e l'Alanyaspor.\nFormula.\nLe 18 squadre si affrontano in un girone all'italiana con gare di andata e ritorno per un totale di 34 giornate.\nLa squadra campione di Turchia accede alla fase a gironi della UEFA Champions League 2017-2018.\nLa squadra seconda classificata accede, al terzo turno preliminare della UEFA Champions League 2017-2018.\nLa terza e la quarta classificata accedono, rispettivamente, al terzo ed al secondo turno preliminare della UEFA Europa League 2017-2018.\nLe ultime tre classificate retrocedono in TFF 1. Lig.\nClassifica.\nLegenda:\nNote:\nRisultati.\nClassifica in divenire.\nLegenda:"}
{"id": "6173102", "revid": "1305772", "url": "https://it.wikipedia.org/wiki?curid=6173102", "title": "Compactata", "text": "Compactata \u00e8 un termine, di origine latina, che significa accordo contrattuale, patto.\nStoricamente si usa questo termine per indicare gli accordi intervenuti fra gli ussiti moderati (Calixtini) e il Concilio di Basilea.\n\"Compactata\" di Praga e Basilea.\nGli ussiti intesero collegare gli aspetti riformatori della Chiesa con quelli politici di Boemia e Moravia. \nNel 1420 vennero formulate le loro richieste nei cosiddetti \"quattro articoli di Praga\". I Calixtini volevano:\nPer i Taboriti ci\u00f2 era troppo poco. Essi auspicavano in aggiunta la messa in comune dei beni, l'abolizione degli arredi e usi sacri e la realizzazione del Regno di Dio con la forza delle armi.\nSeguirono quindi presto le guerre ussite.\nLe \"Compactata\" di Praga (\"Compactata religionis\") rappresentarono un compromesso sulla base dei \"Quattro articoli di Praga\" del 1420, che il 30 novembre 1433 fu concordato tra i ceti boemi e il Concilio di Basilea. Essi furono cos\u00ec anche chiamati \"Compactata\" di Basilea.\nIn base ad essi:\nQuesti accordi con la Chiesa cattolica furono sottoscritti dall'ala moderata degli ussiti, detti anche \"Calixtini\" o Utraquisti, cui teneva in particolare la concessione dell'Eucaristia sotto le due specie.\nI radicali taboriti invece non erano d'accordo. Si venne cos\u00ec ad un conflitto armato fra le due fazioni ussite. Si giunse cos\u00ec allo scontro finale con i calixtini affiancati all'esercito imperiale nella battaglia di Lipan del 30 maggio 1434.\n\"Compactata\" di Iglau.\nLe disposizioni furono concordate ad Iglau il 5 luglio 1436 e portarono alla conclusione delle guerre ussite che si protraevano nei territori orientali del Sacro Romano Impero dal 1420. Sottoscrittori dell'accordo furono da una parte, l'imperatore Sigismondo di Lussemburgo, e dall'altra, i rappresentanti ussiti.\nA Praga fu nominato un vescovo proveniente dalle fila del Clixtini. Anche nello stato moldavo, dopo la conclusione dell'accordo, venne praticata durante la Messa la distribuzione dell'Eucaristia sotto le due specie, con ostia e calice; nell'intero regno boemo unificata questa pratica liturgica. Sigismondo fu accettato come legittimo re del territorio ussita. Per lui questo significava la fine di una campagna militare costosa e priva di successi.\nSuccessivi sviluppi.\nMa gli accordi per una regolamentazione particolare della Boemia alla lunga non trovarono approvazione presso la Chiesa ufficiale. Gi\u00e0 nel 1448 Juan de Carvajal cardinale legato per la riconciliazione in Boemia, volle abolire i \"compactata\". Papa Pio II li annull\u00f2 esplicitamente il 31 marzo 1462 e pretese la riunificazione cattolica in Boemia. Nel 1567 i \"compactata\" vennero definitivamente aboliti."}
{"id": "6173124", "revid": "767487", "url": "https://it.wikipedia.org/wiki?curid=6173124", "title": "Ricardo Dabrowski", "text": "Palmar\u00e8s.\nColo-Colo: 1989-1990-1991\nColo-Colo: 1991"}
{"id": "6173125", "revid": "1699816", "url": "https://it.wikipedia.org/wiki?curid=6173125", "title": "Glass (M\u00d8)", "text": "Glass \u00e8 il singolo di debutto della cantante danese M\u00d8 nonch\u00e9 il primo estratto dal suo primo album in studio \"No Mythologies to Follow\"; \u00e8 stato pubblicato per la prima volta il 14 gennaio 2013 e successivamente accompagnato da un videoclip ufficiale nel febbraio dello stesso anno."}
{"id": "6173137", "revid": "767487", "url": "https://it.wikipedia.org/wiki?curid=6173137", "title": "Era/...e siamo qui", "text": "Era/...e siamo qui \u00e8 un singolo di Wess &amp; Dori Ghezzi, pubblicato dalla Durium nel 1975. Entrambi i brani sono inclusi nel \"Terzo album\".\n\"Era\".\nEra \u00e8 il brano scritto da Andrea Lo Vecchio (per il testo) e Shel Shapiro (per la musica). Lo stesso Shapiro fa anche da secondo arrangiatore assieme a Natale Massara.&lt;br&gt;\nI due cantanti rappresentarono con questo brano l'Italia all'Eurovision Song Contest 1975, guadagnandosi la terza posizione con 115 punti. Massara diresse l'orchestra.\n\"...e siamo qui\".\n...e siamo qui \u00e8 il brano scritto da Lubiak, Ricky Gianco e, dallo stesso, Wess (i primi due, per il testo; gli ultimi due, per la musica). Wess fa anche da arrangiatore assieme a Natale Massara.\nTracce.\nLATO A\nLATO B"}
{"id": "6173138", "revid": "1543377", "url": "https://it.wikipedia.org/wiki?curid=6173138", "title": "David Stout", "text": "Con il suo primo romanzo, \"Carolina Skeletons\" (pubblicato in italiano con il titolo \"La confessione\"), ha vinto l'Edgar Allan Poe Award per il migliore primo romanzo di un autore statunitense.\nBiografia.\nStout si \u00e8 laureato in inglese all'universit\u00e0 di Notre Dame nel 1964, e ha conseguito un master in letteratura inglese presso il Buffalo State College nel 1970.\nCarriera giornalistica.\nHa svolto i primi impieghi lavorativi come giornalista per il \"The Erie Daily Times\", \"The Buffalo Evening News\", e \"The Record of Hackensack\" nel nord del New Jersey.\nNel 1982, Stout si trasfer\u00ec al \"New York Times\", dove continu\u00f2 a lavorare come reporter e redattore. Dopo il 2000, Stout lavor\u00f2 principalmente per l'edizione web del giornale. Dopo 27 anni e mezzo presso il \"New York Times\", nel 2009 Stout lasci\u00f2 il giornale. Nell'archivio online del \"New York Times\", al febbraio 2010, si contano 1425 articoli a firma di David Stout.\nCarriera come autore.\nA partire dalla fine degli anni '80, Stout ha pubblicato quattro libri che trattano di crimini violenti, in forma di romanzo e saggistica.\n1988-1993: romanzi.\nIl suo primo romanzo, \"Carolina Skeletons\", pubblicato nel 1988, si \u00e8 aggiudicato il premio Edgar Allan Poe Award nella categoria \"migliore primo romanzo di un autore statunitense\".\nOttenne anche una nomination per l'Anthony Award del 1989 nella stessa categoria.\nIl libro \u00e8 basato sulla storia vera dell'omicidio di due ragazze in Carolina del Sud avvenuto nel 1944, per il quale un ragazzo quattordicenne afroamericano, George Stinney, fu accusato e giustiziato sulla sedia elettrica, diventando il pi\u00f9 giovane mai ucciso attraverso pena capitale negli Stati Uniti. Stout ha utilizzato le polemiche che circondano l'accusa e il processo per creare una storia gialla. Quasi met\u00e0 della prima parte del libro \u00e8 basata sui fatti, anche se l'autore ha modificato il nome di George Stinney in Linius Bragg. Il resto del libro \u00e8 di fantasia e racconta di come un nipote del condannato scopre la verit\u00e0 circa 40 anni pi\u00f9 tardi. Il libro parla del persistente pregiudizio razziale nel sud degli Stati Uniti, ma anche di come alcuni abitanti del sud, tra i quali alcuni agenti di polizia, cerchino onestamente di scoprire la verit\u00e0.\nIl \"New York Times\", di cui Stout era redattore al momento della pubblicazione del libro, ha elogiato il romanzo in generale come \"Sensibile, ben scritto\" e \"pieno di compassione e comprensione. Si tratta di un appello per le persone di diversa origini etniche e sociali per capirsi le une con le altre. Il tema \u00e8 il dolore e la piet\u00e0, non la vendetta.\"\nDal romanzo fu tratto un film per la TV, andato in onda sulla NBC con il titolo \"Carolina Skeletons\" (titolo alternativo: \"The End of Silence\"), diretto da John Erman con Louis Gossett Jr.. La trama del film presenta delle differenze da quella del libro, per esempio il personaggio interpretato da Gossett, il quale torna nella sua citt\u00e0 natale per scoprire la verit\u00e0 sul crimine, non \u00e8 il nipote bens\u00ec il fratello del ragazzo giustiziato. Il ragazzo \u00e8 stato interpretato da Kenn Michael, che ricevette una nomination come Young Artist Award per il miglior giovane attore in un film per la TV nel 1993.\nIl romanzo successivo di David Stout fu \"Night of the Ice Storm\" del 1991, pubblicato in italiano con il titolo \"Notte di tormenta\", un giallo deduttivo con protagonista un giornalista alle prese con un caso di omicidio irrisolto risalente a 20 anni prima.\nNel 1993 \u00e8 la volta del terzo romanzo \"The Dog Hermit\": ambientato nuovamente durante una tempesta invernale in una fittizia comunit\u00e0 di New York e con protagonista ancora una volta un giornalista che si interessa di un crimine, questa volta un sequestro di persona, la cui giovane vittima \u00e8 abbandonata a morire nelle foreste intorno all'area rurale di Long Creek. Da questo romanzo, nel 1995 \u00e8 stato tratto il film per la TV intitolato \"A Child Is Missing\", diretto da John Power; nel cast figurano tra gli altri Henry Winkler, Roma Downey, e Dale Midkiff.\n2003-2008: saggistica.\nDopo qualche anno, Stout pass\u00f2 a scrivere libri di saggistica, pubblicando nel 2003 \"Night of the Devil: The Untold Story of Thomas Trantino and the Angel Lounge Killings\", che tratta dell'omicidio di due poliziotti nel New Jersey. (La frase \"Night of the Devil\" era gi\u00e0 stata collegata al crimine nel 1981, quando fu utilizzata come titolo per un documentario sul caso Trantino.) Trantino fu condannato a morte, ma l'esecuzione non venne mai eseguita a causa di una sospensione della pena capitale stabilita dalla Corte Suprema degli Stati Uniti nel 1972.\nTrantino \u00e8 diventato un prigioniero modello, ma il suo rilascio sulla parola \u00e8 stato ritardato dalla pressione della polizia, della politica e di persone vicine alle vittime. Il critico del New York Times Charles Salzberg ha elogiato il libro perch\u00e9 non prende posizione o moreleggia sulla pena di morte, ma piuttosto fornisce un imparziale e documentato resoconto delle macchinazioni legali che hanno tenuro Trantino in prigione, cos\u00ec come un ritratto onesto e comprensivo dei familiari delle vittime, che continuano a soffrire per gli effetti di quella notte sulla scena del crimine.\nL'ultima pubblicazione di Stout, \"The Boy in the Box: The Unsolved Case of America's Unknown Child\" (2008), \u00e8 un'altra opera di saggistica. Racconta la storia della morte irrisolta di un giovane bambino mai identificato, ritrovato a Filadelfia il 25 febbraio del 1957. Stout aveva gi\u00e0 pubblicato un articolo sul \"New York Times\" in cui parlava del crimine, agli inizi del 2007, l'anno del cinquantesimo anniversario del ritrovamento del corpo del bambino.\nMorte.\nStout mor\u00ec nel 2020 per complicazioni causate da un tumore all'esofago, lasciando la moglie Rita. "}
{"id": "6173139", "revid": "110157", "url": "https://it.wikipedia.org/wiki?curid=6173139", "title": "Campionato sudamericano di pallavolo femminile Under-22 2016", "text": "Il campionato sudamericano di pallavolo femminile Under-22 2016 si \u00e8 svolto dal 27 al 31 luglio 2016 a Lima, in Per\u00f9: al torneo hanno partecipato sei squadre nazionali Under-22 sudamericane e la vittoria finale \u00e8 andata per la seconda volta consecutiva al Brasile.\nRegolamento.\nFormula.\nLe squadre hanno disputato una prima fase a gironi con formula del girone all'italiana; al termine della prima fase:\nCriteri di classifica.\nSe il risultato finale \u00e8 stato di 3-0 o 3-1 sono stati assegnati 3 punti alla squadra vincente e 0 a quella sconfitta, se il risultato finale \u00e8 stato di 3-2 sono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:\nPodio.\nCampione.\nBrasile(Secondo titolo)\nSecondo posto.\nColombia\nTerzo posto.\nPer\u00f9"}
{"id": "6173142", "revid": "1924342", "url": "https://it.wikipedia.org/wiki?curid=6173142", "title": "Another Cinderella Story EP", "text": "Another Cinderella Story EP \u00e8 un EP della cantante statunitense Selena Gomez, pubblicato nel 2009. Si tratta di un disco contenente brani estratti dalla colonna sonora del film \"Another Cinderella Story\"."}
{"id": "6173153", "revid": "1924342", "url": "https://it.wikipedia.org/wiki?curid=6173153", "title": "Selena (colonna sonora)", "text": "Selena (\"Selena: The Original Motion Picture Soundtrack\") \u00e8 un album discografico di colonna sonora della cantante statunitense Selena, pubblicato nel 1997. Il disco fa da colonna sonora al film \"Selena\", interpretato da Jennifer Lopez, e include alcuni brani inediti della cantante deceduta nel 1995."}
{"id": "6173157", "revid": "767487", "url": "https://it.wikipedia.org/wiki?curid=6173157", "title": "Live! The Last Concert", "text": "Live! The Last Concert \u00e8 un album dal vivo postumo della cantante statunitense Selena, pubblicato nel 2001. "}
{"id": "6173171", "revid": "965985", "url": "https://it.wikipedia.org/wiki?curid=6173171", "title": "Momentos intimos", "text": "Momentos intimos \u00e8 un album di raccolta postumo della cantante statunitense Selena, pubblicato nel 2004."}
{"id": "6173173", "revid": "228587", "url": "https://it.wikipedia.org/wiki?curid=6173173", "title": "Museo degli strumenti musicali multietnici &quot;Fausto Cannone&quot;", "text": "Il Museo degli strumenti musicali multietnici \"Fausto Cannone\" \u00e8 dedicato alla musica ed \u00e8 ubicato ad Alcamo nell'ex chiesa di San Giacomo de Spada (vicino al Teatro Comunale \"Cielo d'Alcamo\" e al Castello dei conti di Modica).\nStoria.\nIl Consiglio Comunale di Alcamo, con deliberazione n\u00ba 116 del 23/11/2012, ha approvato la mozione di indirizzo, primo firmatario e relatore il consigliere Antonio Fundar\u00f2, denominata \u201cIstituzione Museo della Musica Fausto Cannone\u201d.\nIl 23 gennaio 2014 la Giunta municipale ha deliberato la costituzione del Museo degli strumenti musicali multietnici, inaugurato poi a luglio dello stesso anno.\nInizialmente il museo aveva la sede in due sale all\u2019interno del Museo d'arte contemporanea di Alcamo, presso l\u2019ex collegio dei Gesuiti di Alcamo.\nFinalmente, oggi (giugno 2018) questo eccezionale patrimonio, e forse unico nel suo genere, ha la sua sede definitiva. \nIl 25 maggio 2021, l'Amministrazione Comunale ha consegnato i lavori concernenti il progetto di manutenzione straordinaria dell'Ex chiesa di San Giacomo de Spada, sede del Museo degli Strumenti Musicali, che prevedono la corretta conservazione della collezione degli strumenti del Maestro Fausto Cannone.\nIl Progetto, redatto dal Comune, \u00e8 stato finanziato dal GAL \"Golfo di Castellammare\", misura 7: \"Servizi di base e rinnovamento dei villaggi nelle zone rurali- sottomisura 7.5 - Sostegno a investimenti di fruizione pubblica in infrastrutture ricreative, informazioni turistiche e infrastrutture su piccola scala\" del PSR Sicilia 2014-2020.\nFinalmente il Museo sar\u00e0 dotato dell'allestimento adeguato per la fruizione turistico-culturale e lo svolgimento di attivit\u00e0 ricreative per la cittadinanza e i visitatori; sar\u00e0 cos\u00ec ripresa l'idea che era alla base della Chiesa e dello storico ospizio al quale era collegata, che rappresentava una meta e punto di passaggio obbligato per i pellegrini che volevano raggiungere Santiago di Compostela.\nFausto Cannone.\nIl museo \u00e8 nato grazie alla perseveranza di Fausto Cannone e al desiderio di questo insegnante, poeta e cantautore, di lasciare un segno del suo amore per la sua citt\u00e0: grazie alla sua generosa donazione, si \u00e8 potuto realizzare ad Alcamo il primo Museo etnomusicale in Sicilia.\nCannone, scomparso nel settembre 2017, per quasi 30 anni ha girato il mondo procurandosi i pi\u00f9 strani ed originali strumenti musicali, a corda o a fiato, tutti funzionanti e acquistati nei paesi d\u2019origine. \nFausto Cannone aveva avuto numerose richieste anche da parte del Palazzo Steri di Palermo, ma alla fine l\u2019artista alcamese, ha preferito lasciare questi preziosi strumenti alla sua citt\u00e0. Cannone voleva dedicare questo museo al padre Gaspare Cannone (giornalista, critico letterario ed anarchico e antifascista: visse in America tanti anni e a causa delle sue prese di posizione a favore di Sacco e Vanzetti, venne arrestato e poi fatto rientrare in Italia..\nDescrizione e strumenti.\nIl museo ospita 202 strumenti che provengono dalla Thailandia al Tibet, dalla Nuova Guinea al Sudamerica, dalla Polinesia alla Cina dall\u2019Australia all\u2019Argentina, dal Sudafrica a diversi stati europei. La maggior parte di essi sono degli strumenti poveri, fatti con parti di piante o animali, ma ci sono anche pregevoli prodotti artigianali.\nFra gli strumenti visibili nel museo ci sono: flauti, cembali, tamburi, cornamuse, fisarmoniche, trombe, violini, chitarre, mandolini, armoniche.\nEccone un elenco:\nSulla nanga si cantano e si recitano delle melodie lente che inneggiano alle imprese dei capi. \nPer l'elenco ufficiale degli strumenti potete consultare le seguenti pagine:\nPer maggiori informazioni:"}
{"id": "6173179", "revid": "484362", "url": "https://it.wikipedia.org/wiki?curid=6173179", "title": "Ren Jianxin", "text": "Infanzia ed educazione.\nRen Jianxin \u00e8 nato a Lanzhou nella provincia di Gansu. Durante la Rivoluzione culturale, ha lavorato a Dunhuang dal 1974 al 1975. Dal 1975 al 1984 ha lavorato presso il Lanzhou Chemical Machinery Research Institute. Ha ottenuto una laurea in ingegneria meccanica presso la China Central Radio and TV University (ora Open University of China). Nel 1994, ha conseguito un master in gestione aziendale presso il dipartimento di economia della Lanzhou University.\nCarriera.\nNel 1984, Jianxin ha avviato grazie ad un prestito di 10.000 Yuan la Bluestar Company (\u84dd\u661f\u516c\u53f8), una fabbrica di solventi industriali, assieme a sette giovani impiegati; successivamente essa si \u00e8 trasformata in China National Bluestar Company, una joint venture del Blackstone Group.\nA partire dal 1996, Jianxin ha costruito l'impero di ChemChina assumendo il controllo per conto del governo, che ne \u00e8 diventato proprietario, di oltre 100 aziende in difficolt\u00e0 finanziarie. Il suo modello manageriale prevedeva il massimo contenimento dei licenziamenti trasferendo i lavoratori presso la catena di ristoranti \"Malan Noodle\" (facenti parte del gruppo ChemChina) e la modernizzazione attraverso l'utilizzo di consulenti esterni. Nel maggio 2004, dopo che il Consiglio di Stato cinese ha approvato la fusione all'interno di ChemChina di alcune societ\u00e0 che precedentemente erano controllate dal Ministero dell'Industria Chimica, Ren Jianxin \u00e8 stato nominato suo presidente e, dal dicembre 2014, presidente del consiglio di amministrazione. Jianxin \u00e8 il presidente di quella che The Economist ha descritto come \"la pi\u00f9 dinamica e globalizzatrice tra le imprese statali cinesi\".\nNel giugno 2018 Jianin lascia la guida della societ\u00e0 per raggiunti limiti di et\u00e0 dopo la decisione delle autorit\u00e0 pubbliche cinesi di fondere ChemChina con Sinochem in modo da creare un nuovo gigante chimico globale con un fatturato di 120 miliardi di dollari.. \nRiconoscimenti.\nJianxin \u00e8 indicato in Cina tra le \"Top 10 M&amp;A Figures\", \"The Most Famous Entrepreneurs\" and \u201cCCTV Annual Economic Figures\u201d.\n\u00c8 stato insignito in Francia del titolo di cavaliere dell'Ordine nazionale al merito."}
{"id": "6173183", "revid": "965985", "url": "https://it.wikipedia.org/wiki?curid=6173183", "title": "Night Moves (Bob Seger &amp; The Silver Bullet Band)", "text": "Night Moves \u00e8 il nono album in studio del cantautore statunitense Bob Seger, il primo realizzato con il gruppo Silver Bullet Band. Il disco \u00e8 stato pubblicato nel 1976.\nTracce.\nTutte le tracce sono state scritte da Bob Seger, eccetto dove indicato.\nSide 1\nSide 2"}
{"id": "6173206", "revid": "965985", "url": "https://it.wikipedia.org/wiki?curid=6173206", "title": "Stranger in Town (Bob Seger &amp; The Silver Bullet Band)", "text": "Stranger in Town \u00e8 il decimo album in studio del cantautore statunitense Bob Seger, il secondo realizzato con il gruppo The Silver Bullet Band. Il disco \u00e8 stato pubblicato nel 1978.\nTracce.\nTutte le tracce sono state scritte da Bob Seger, eccetto dove indicato.\nSide 1\nSide 2"}
{"id": "6173232", "revid": "6923", "url": "https://it.wikipedia.org/wiki?curid=6173232", "title": "Ho fatto l'amore con me", "text": "Ho fatto l'amore con me \u00e8 un singolo della cantante francese Amanda Lear, pubblicato nel 1980 ed estratto dall'album \"Diamonds for Breakfast\".\nDescrizione.\n\"Ho fatto l'amore con me\" \u00e8 stato scritto da Cristiano Malgioglio, Giuni Russo e Maria Antonietta Sisini. \u00c8 stato inserito nell'album \"Diamonds for Breakfast\" e presentato in varie trasmissioni televisive quali \"Discoring\". Il brano \u00e8 il secondo inciso dall'artista in italiano (il primo \u00e8 \"Alphabet (Italian Version)\", del 1977, pubblicato come retro dell'edizione italiana di \"Queen of Chinatown\"), e tratta di un tema piuttosto inedito e controverso per i tempi, qual \u00e8 quello della masturbazione femminile. Nel brano, infatti, la protagonista dichiara di avere fatto l'amore con se stessa (dunque essersi masturbata) per evitare di \"cascarci\" con l'uomo insensibile pronto soltanto ad usarla.\nL'edizione italiana del singolo, presenta come lato B \"Diamonds\", scritto dalla stessa Lear e Anthony Monn, \u00e8 il lato B del disco, estratto anch'esso dal medesimo album. L'edizione francese presenta invece come lato B il brano \"Rockin' Rollin' (I Hear You Nagging)\", anch'esso opera della Lear e di Monn ed estratto dallo stesso album. Questo brano vebbe inoltre utilizzato come retro anche del singolo \"Salomon Gundie\"."}
{"id": "6173241", "revid": "271907", "url": "https://it.wikipedia.org/wiki?curid=6173241", "title": "Partito comunista dell'Unione Sovietica", "text": ""}
{"id": "6173242", "revid": "84184", "url": "https://it.wikipedia.org/wiki?curid=6173242", "title": "Festuccia", "text": ""}
{"id": "6173256", "revid": "363629", "url": "https://it.wikipedia.org/wiki?curid=6173256", "title": "Cuckold", "text": ""}
{"id": "6173259", "revid": "965985", "url": "https://it.wikipedia.org/wiki?curid=6173259", "title": "Jesus Price Supastar", "text": "Jesus Price Supastar \u00e8 il secondo album in studio del rapper statunitense Sean Price, pubblicato nel 2007."}
{"id": "6173262", "revid": "922800", "url": "https://it.wikipedia.org/wiki?curid=6173262", "title": "Mic Tyson", "text": "Mic Tyson \u00e8 il terzo e ultimo album in studio del rapper statunitense Sean Price, pubblicato nel 2012."}
{"id": "6173269", "revid": "767487", "url": "https://it.wikipedia.org/wiki?curid=6173269", "title": "Scoop DeVille", "text": "Nel corso della sua carriera ha collaborato soprattutto con esponenti del mondo hip hop: tra questi Snoop Dogg, Kendrick Lamar, 50 Cent, Busta Rhymes, Fat Joe, Baby Bash e The Game."}
{"id": "6173270", "revid": "729019", "url": "https://it.wikipedia.org/wiki?curid=6173270", "title": "SOBR", "text": "SOBR (), \u00e8 l'acronimo di \u0421\u043f\u0435\u0446\u0438\u0430\u043b\u044c\u043d\u044b\u0439 \u041e\u0442\u0440\u044f\u0434 \u0411\u044b\u0441\u0442\u0440\u043e\u0433\u043e \u0420\u0435\u0430\u0433\u0438\u0440\u043e\u0432\u0430\u043d\u0438\u044f, traslitterato: \"Special'nyj Otrjad Bystrogo Reagirovanija\", cio\u00e8 Squadra Speciale di reazione rapida. La struttura nel 2016 \u00e8 stata assorbita nella Rosgvardia, ovvero un corpo di gendarmeria indipendente dalle forze armate ed il cui scopo principale \u00e8 la prevenzione della criminalit\u00e0, la gestione delle operazioni speciali, la protezione degli obbiettivi sensibili e il controllo dell'ordine pubblico.\nIl compito ufficiale di questo reparto speciale, quando era ancora sotto il controllo dell'MVD (il Ministero degli Affari Interni russo) consisteva principalmente nella lotta alla criminalit\u00e0 organizzata; tuttavia \u00e8 stato utilizzato con successo in operazioni antiterrorismo.\nGli operatori della struttura sono equipaggiati meglio dei colleghi dell'OMON, in quanto operano spesso in condizioni pi\u00f9 difficili. Possono essere paragonati alle forze speciali statunitensi SWAT.\nLa SOBR continua ad esistere anche in molti Stati post-sovietici come la Bielorussia e il Kirghizistan.\nLa festa professionale del SOBR \u00e8 il 9 novembre a partire dal 2004."}
{"id": "6173271", "revid": "965985", "url": "https://it.wikipedia.org/wiki?curid=6173271", "title": "Laura (Scissor Sisters)", "text": "Laura \u00e8 un singolo del gruppo glam rock statunitense Scissor Sisters, pubblicato nel 2003 ed estratto dal loro eponimo album di debutto \"Scissor Sisters\"."}
{"id": "6173273", "revid": "965985", "url": "https://it.wikipedia.org/wiki?curid=6173273", "title": "Take Your Mama", "text": "Take Your Mama \u00e8 un singolo del gruppo glam rock statunitense Scissor Sisters, pubblicato nel 2004 ed estratto dal loro eponimo album di debutto \"Scissor Sisters\"."}
{"id": "6173274", "revid": "1494169", "url": "https://it.wikipedia.org/wiki?curid=6173274", "title": "Hail Mary", "text": ""}
{"id": "6173297", "revid": "287204", "url": "https://it.wikipedia.org/wiki?curid=6173297", "title": "Hail Mary (singolo)", "text": ""}
{"id": "6173301", "revid": "287204", "url": "https://it.wikipedia.org/wiki?curid=6173301", "title": "Hail Mary (album)", "text": ""}
{"id": "6173304", "revid": "287204", "url": "https://it.wikipedia.org/wiki?curid=6173304", "title": "Hail Mary (film)", "text": ""}
{"id": "6173306", "revid": "965985", "url": "https://it.wikipedia.org/wiki?curid=6173306", "title": "Mary (Scissor Sisters)", "text": "Mary \u00e8 un singolo del gruppo rock statunitense Scissor Sisters, pubblicato nel 2004 ed estratto dall'album di debutto \"Scissor Sisters\"."}
{"id": "6173310", "revid": "965985", "url": "https://it.wikipedia.org/wiki?curid=6173310", "title": "She's My Man", "text": "She's My Man \u00e8 un singolo del gruppo rock statunitense Scissor Sisters, pubblicato nel 2007 ed estratto dall'album \"Ta-Dah\"."}
{"id": "6173313", "revid": "149485", "url": "https://it.wikipedia.org/wiki?curid=6173313", "title": "Mark Schultz", "text": "Mark Schultz pu\u00f2 riferirsi a:"}
{"id": "6173316", "revid": "124119542", "url": "https://it.wikipedia.org/wiki?curid=6173316", "title": "Conepatus semistriatus", "text": "Lo skunk delle Amazzoni (Conepatus semistriatus ) \u00e8 una delle quattro specie di skunk dal naso di porco della famiglia dei Mefitidi. \u00c8 diffuso dal Messico meridionale fino alle regioni settentrionali del Sudamerica, oltre che in una zona geograficamente isolata da questa, nel Brasile orientale.\nDescrizione.\nLo skunk delle Amazzoni ha una lunghezza testa-tronco di 34\u201350\u00a0cm, e una coda di 16,6\u201331\u00a0cm. Pesa tra 1\u00a0400 e 3\u00a0500 g; generalmente le femmine sono pi\u00f9 piccole dei maschi.\nIl dorso dello skunk delle Amazzoni \u00e8 nero con un'area bianca che parte dalla nuca e si estende lungo tutta la regione superiore, biforcandosi in due strisce separate da una sottile striscia nera. La coda \u00e8 ricoperta di peli bianchi e neri, pi\u00f9 brevi di quelli delle altre specie del genere. La pelliccia \u00e8 pi\u00f9 setolosa rispetto a quella delle altre specie di moffetta. Come tutte le altre specie del suo genere, ha naso lungo e nudo.\nDistribuzione e habitat.\nLo skunk delle Amazzoni \u00e8 presente in due aree non contigue (disgiunte) dell'America Latina. Quella settentrionale inizia nel sud del Messico e si estende attraverso gli Stati dell'America centrale e lungo le zone costiere del Sudamerica fino alle Ande settentrionali del Per\u00f9 e del Venezuela e agli \"llanos\" della Colombia. L'altra comprende una fascia del Brasile orientale.\nQueste moffette dal dorso bianco abitano una vasta gamma di ecosistemi; in particolare si incontrano nelle zone ai piedi delle montagne, con alberi sparsi o \"matorral\". Evitano le zone di deserto e le fitte foreste. Le popolazioni pi\u00f9 numerose si concentrano nelle zone rocciose, con alberi sparsi.\nBiologia.\nLo skunk delle Amazzoni ha abitudini notturne e si nutre di invertebrati e piccoli vertebrati che dissotterra dal terreno. In Venezuela sono stati registrati territori di estensione variabile tra i 18 e i 53 ettari. Come rifugio, utilizza le gallerie scavate dagli armadilli, ma pu\u00f2 anche costruire da solo la propria tana. Dopo un periodo di gestazione di circa sessanta giorni, la femmina d\u00e0 alla luce quattro o cinque piccoli. Al di fuori dei gruppi costituiti dalle femmine e dai propri piccoli, gli skunk delle Amazzoni tendono a condurre un'esistenza solitaria. Come tutte le altre moffette, per difendersi questi animali spruzzano un liquido nauseabondo prodotto dalle ghiandole anali.\nTassonomia.\nGli studiosi riconoscono sei sottospecie:\nStato di conservazione.\nL'Unione Internazionale per la Conservazione della Natura (IUCN), considerato il vasto areale e la sua adattabilit\u00e0 ai cambiamenti dell'habitat, classifica lo skunk delle Amazzoni come specie \u00aba rischio minimo\u00bb (LC).\nFattori di minaccia di minore importanza sono costituiti dalla caccia commerciale per la pelle e la pelliccia e, in alcune aree, dall'impiego in agricoltura dei pesticidi."}
{"id": "6173319", "revid": "1234826", "url": "https://it.wikipedia.org/wiki?curid=6173319", "title": "Jolly Roger (disambigua)", "text": ""}
{"id": "6173321", "revid": "287204", "url": "https://it.wikipedia.org/wiki?curid=6173321", "title": "Jolly Roger (film)", "text": ""}
{"id": "6173323", "revid": "1849681", "url": "https://it.wikipedia.org/wiki?curid=6173323", "title": "Habits &amp; Contradictions", "text": "Habits &amp; Contradictions \u00e8 il secondo album in studio del rapper statunitense Schoolboy Q, pubblicato nel 2012."}
{"id": "6173328", "revid": "965985", "url": "https://it.wikipedia.org/wiki?curid=6173328", "title": "Setbacks", "text": "Setbacks \u00e8 il primo album in studio del rapper statunitense Schoolboy Q, pubblicato nel 2011."}
{"id": "6173336", "revid": "486946", "url": "https://it.wikipedia.org/wiki?curid=6173336", "title": "K2 TV", "text": ""}
{"id": "6173343", "revid": "663330", "url": "https://it.wikipedia.org/wiki?curid=6173343", "title": "Divorce (serie televisiva)", "text": "Divorce \u00e8 una serie televisiva statunitense, creata da Sharon Horgan e interpretata da Sarah Jessica Parker e Thomas Haden Church. La serie \u00e8 andata in onda in anteprima su HBO il 9 ottobre 2016. L'episodio pilota \u00e8 stato scritto da Horgan e diretto da Jesse Peretz.\nIl 14 novembre 2016, HBO ha rinnovato lo show per una seconda stagione, composta da 8 episodi e trasmessa dal 14 gennaio 2018.\nIl 2 novembre 2018, la serie \u00e8 stata rinnovata per una terza stagione, composta da 6 episodi e trasmessa dal 1\u00ba luglio 2019.\nPrima del debutto della terza stagione, HBO ha annunciato che sarebbe stata l'ultima.\nIn Italia la serie \u00e8 andata in onda sul canale a pagamento Sky Atlantic dal 30 novembre 2016 al 27 novembre 2019.\nTrama.\nFrances e Robert sono una coppia sposata da quasi vent'anni con due figli preadolescenti. \nNegli ultimi tempi Frances ha una relazione con un altro uomo che la porta alla decisione di chiudere il suo matrimonio. \nNonostante la relazione extraconiugale di Frances si concluda non appena l'amante viene a sapere della decisione della donna di separarsi, il matrimonio con Robert entra ad ogni modo in una profonda crisi che porter\u00e0 i due a una definitiva rottura.\nProduzione.\nNel dicembre 2014, \u00e8 stato annunciato che Sarah Jessica Parker era stata ingaggiata per il pilot e avrebbe lavorato anche come produttore esecutivo. Nel febbraio 2015, Molly Shannon, Thomas Haden Church e Jemain Clement si sono uniti al cast. Nel novembre 2015, Alex Wolff \u00e8 entrato a far parte del casto. Nel dicembre 2015 Sterling Jerins si \u00e8 unito al cast.\nLo show \u00e8 stato girato in molte zone di New York e dintorni, tra cui la contea di Westchester e Staten Island.\nNell'episodio di Natale \u00e8 presente la canzone, \"Why Should Christmas Be So Hard?\" della band indie britannica Attic Lights.\nTrasmissione.\nLa serie \u00e8 andata in onda per la prima volta nel Regno Unito su Sky Atlantic l'11 ottobre 2016. In Australia \u00e8 andato in onda in anteprima su Showcase il 12 ottobre 2016. \"Divorce\" \u00e8 andato in onda per la prima volta nella regione MENA su OSN nel novembre 2016. In Polonia \u00e8 andato in onda in anteprima su HBO Polska il 10 ottobre 2016. La serie \u00e8 andata in onda in anteprima italiana su Sky Atlantic il 30 novembre 2016. Lo show \u00e8 andato in onda in anteprima in Sudafrica sul canale premium via cavo M-net a novembre 2016. La serie \u00e8 andata in onda in anteprima su HBO Spagna, quando il canale, come piattaforma di streaming, \u00e8 arrivato in Spagna il 28 novembre 2016."}
{"id": "6173344", "revid": "1305772", "url": "https://it.wikipedia.org/wiki?curid=6173344", "title": "Barranquilla F\u00fatbol Club", "text": "Il Barranquilla F\u00fatbol Club \u00e8 una societ\u00e0 calcistica colombiana con sede nella citt\u00e0 di Barranquilla. Milita nella Categor\u00eda Primera B e gioca le partite casalinghe all'Estadio Romelio Mart\u00ednez, in periferia della citt\u00e0, con 20.000 posti a sedere.\nStoria.\nIl Barranquilla fu fondato nel gennaio 2005 da un gruppo di ricchi uomini d'affari tra cui Arturo Char, che diede il nome alla squadra.\nNella sua storia il club non \u00e8 mai retrocesso dalla Primera B, n\u00e9 promosso nei suoi 11 anni. Il club \u00e8 gemellato con il Junior Barranquilla il cui presidente \u00e8 Alejandro Arteta, che precedentemente \u00e8 stato quello del Barranquilla."}
{"id": "6173345", "revid": "110425", "url": "https://it.wikipedia.org/wiki?curid=6173345", "title": "Gung Ho - ICCIC", "text": ""}
{"id": "6173351", "revid": "123177328", "url": "https://it.wikipedia.org/wiki?curid=6173351", "title": "Hong Kong britannico", "text": "La Colonia di Hong Kong (in cantonese:\u82f1\u5c6c\u9999\u6e2f, Y\u012bng suhk h\u0113ung g\u00f3ng, \"Hong Kong britannico)\", dal 1981 Territorio d'oltremare di Hong Kong, fu una colonia britannica, comprendente l'isola di Hong Kong, dal 1841 al 1997. Divenuta una colonia britannica dopo la Prima Guerra dell'Oppio (1839-1842), fu occupata dai giapponesi dal 1941 al 1945. Il 1\u00ba luglio 1997 ritorn\u00f2 sotto la sovranit\u00e0 cinese.\nStoria.\nFondazione della colonia.\nNel 1836, il governo manchu della dinastia Qing adott\u00f2 una nuova politica sul commercio dell'oppio. Lin Zexu si offr\u00ec volontario per migliorare la situazione. Nel marzo del 1839, divenne Commissario Imperiale Speciale a Canton dove ordin\u00f2 ai commercianti stranieri di oppio di arrendersi e consegnare al governo cinese le loro riserve. Blocc\u00f2 le fabbriche locali gestite dagli inglesi e tagli\u00f2 loro i rifornimenti. Il sovrintendente inglese, Charles Elliot, si accord\u00f2 per cedere alle richieste di Lin per permettere agli inglesi di poter abbandonare l'area in sicurezza, lasciando che la questione venisse decisa dai due governi. Quando Elliot propose che il governo inglese avrebbe pagato per poter riottenere le proprie riserve di oppio, il governo cinese distrusse pubblicamente le 20.283 casse sequestrate.\nNel settembre del 1839, il gabinetto inglese di governo decise che i cinesi avrebbero pagato per la distruzione delle scorte inglesi, anche con l'uso della forza. Venne inviata quindi una forza di spedizione militare sotto Elliot e suo cugino, il contrammiraglio George Elliot, entrambi col ruolo di plenipotenziari, nel 1840. Il segretario degli esteri Lord Palmerston disse al governo cinese che il governo britannico non questionava sul diritto dei cinesi di proibire l'oppio e la sua commercializzazione, ma obiettava sul modo con cui tale pratica era stata impedita agli inglesi. Le forzature imposte ai mercanti stranieri ed il trattamento riservato in particolare agli inglesi, venne visto come fortemente lesivo per la loro onorabilit\u00e0. Era stato il ministro in persona ad aver dato istruzioni ai cugini Elliot di occupare una delle isole locali e presentare personalmente una sua lettera al locale ufficiale dell'imperatore, procedendo quindi alla firma di un trattato, e se i cinesi avessero opposto resistenza, gli inglesi avrebbero dovuto bloccare il golfo di Bohai ed i porti chiave sui fiumi Yangtze e Giallo. Palmerston chiese inoltre la fondazione di una base commerciale a Chusan di modo che i mercanti inglesi \"non dovessero essere soggetti ai capricci arbitrari del governo di Pechino o alle sue autorit\u00e0 locali presso i porti dell'Impero\".\nNel 1841, Elliot negozi\u00f2 col successore di Lin, Qishan, la Convenzione di Chuenpi nel corso della prima guerra dell'oppio. Il 20 gennaio, Elliot annunci\u00f2 \"la conclusione degli accordi preliminari\", che includevano la cessione dell'isola di Hong Kong e del suo porto alla Corona britannica. Elliot scelse l'isola di Hong Kong al posto di quella di Chusan perch\u00e9 credeva che un insediamento posto pi\u00f9 ad est avrebbe causato un'\"indefinita protrazione delle ostilit\u00e0\", mentre il porto di Hong Kong si presentava come una base pi\u00f9 ideale. Il 26 gennaio, la Union Jack venne levata su Hong Kong ed il commodoro James Bremer, comandante in capo delle forze britanniche in Cina, prese possesso formale dell'isola a Possession Point. Il 29 agosto 1842, la cessione fu formalmente ratificata col Trattato di Nanchino, che cedeva Hong Kong \"in perpetuo\" alla Gran Bretagna.\nCrescita ed espansione.\nIl trattato non riusc\u00ec a soddisfare appieno le aspettative degli inglesi di una maggiore estensione dei profitti e del commercio, che port\u00f2 ben presto ad una revisione dei termini. Nell'ottobre del 1856, le autorit\u00e0 cinesi a Canton trattennero la \"Arrow\", una nave di propriet\u00e0 cinese registrata ad Hong Kong per cercare la protezione inglese. Il console di Canton, Harry Parkes, ritenevano che l'arresto della ciurma a bordo e l'abbassamento della bandiera inglese fossero \"un insulto ed un'azione molto gravi\". Parkes e Sir John Bowring, IV governatore di Hong Kong, sfruttarono l'incidente per perseguire la politica coloniale inglese. Nel marzo del 1857, Palmerston nomin\u00f2 Lord Elgin quale nuovo plenipotenziario con l'intento di assicurarsi un nuovo trattato. Una forza militare francese si un\u00ec a quella inglese per vendicare l'esecuzione del missionario francese Auguste Chapdelaine avvenuta nel 1856. Nel 1860, la presa dei forti di Taku e l'occupazione di Pechino portarono al Trattato di Tientsin ed alla Convenzione di Pechino. Nel trattato di Tientsin, i cinesi accettarono le richieste degli inglesi di avere pi\u00f9 porti aperti, di poter navigare liberamente il fiume Yangtze, di legalizzare il commercio dell'oppio e di avere una propria rappresentazione diplomatica a Pechino. Durante il conflitto, gli inglesi occuparono anche la penisola di Caolun. L'area \u00e8 attualmente corrispondente alla parte a sud della Boundary Street e dell'Isola di Stonecutters che vennero poi cedute sulla base della convenzione di Pechino.\nNel 1898, gli inglesi cercarono di estendere le difese di Hong Kong. Dopo l'inizio dei negoziati nell'aprile del 1898, tra l'ambasciatore inglese a Pechino, Sir Claude MacDonald, ed il diplomatico cinese Li Hongzhang, il 9 giugno venne siglata la Seconda convenzione di Pechino. Alla fine del XIX secolo le potenze internazionali si accordarono perch\u00e9 non fosse possibile parcellizzare oltre il territorio cinese al di fuori delle concessioni fatte alla Russia, alla Francia e l'estensione del governo di Hong Kong per altri 99 anni, con un'estensione dei domini.\nL'occupazione giapponese.\nNel 1941, durante la seconda guerra mondiale, gli inglesi raggiunsero un accordo col governo cinese sotto il comando del generalissimo Chiang Kai-shek che se il Giappone avesse attaccato Hong Kong, l'esercito rivoluzionario cinese avrebbe attaccato i giapponesi alle spalle. L'8 dicembre, la Battaglia di Hong Kong ebbe inizio quando i bombardieri giapponesi effettivamente distrussero le locali forze aeree britanniche in un solo attacco. Due giorni dopo, i giapponesi penetrarono nella Linea Gin Drinkers. Il comandante britannico, il maggiore generale Christopher Michael Maltby, concluse che l'isola non poteva essere difesa a lungo e si ritir\u00f2 verso la terraferma. Il 18 dicembre, i giapponesi entrarono le porto di Victoria. Al 25 dicembre, le difese organizzate erano ormai ridotte a ben poco. Maltby raccomand\u00f2 la resa al governatore Sir Mark Young, il quale accett\u00f2 il consiglio del generale per evitare ulteriori perdite. Il giorno dopo l'invasione, Chiang ordin\u00f2 a tre corpi d'armata al comando del generale Yu Hanmou di marciare verso Hong Kong, ma quando i cinesi si decisero ad attaccare, i giapponesi avevano gi\u00e0 troncato le difese di Hong Kong. Le perdite inglesi ammontarono a 2232 tra morti e dispersi e 2300 feriti. I giapponesi riportarono 1996 morti e 6000 feriti.\nI soldati giapponesi commisero delle atrocit\u00e0 come stupri su molti locali. La popolazione venne dimezzata, da 1.6 milioni nel 1941 a 750.000 alla fine della guerra, per i molti abbandoni del territorio, persone che rientrarono solo a guerra finita.\nI giapponesi imprigionarono l'\u00e9lite coloniale inglese e cercarono di guadagnarsi il favore dei mercanti locali nominando alcuni di loro al ruolo di consiglieri di governo. La politica adottata dal Giappone gli frutt\u00f2 una notevole collaborazione tra l'\u00e9lite e la classe media. Hong Kong venne trasformata in una colonia giapponese. Ad ogni modo, l'impero giapponese ebbe notevoli difficolt\u00e0 logistiche e dal 1943 iniziarono ad esserci problemi per il cibo. I governanti locali divennero pi\u00f9 brutali e corrotti ed i cinesi iniziarono a risollevare il capo. Con la resa del Giappone, il governo torn\u00f2 agli inglesi con relativa facilit\u00e0 dal momento che nazionalisti e comunisti cinesi si stavano concentrando su altri fronti, tralasciando Hong Kong. Il ritorno al colonialismo inglese riport\u00f2 i livelli a prima dell'occupazione giapponese, eliminando alcuni conflitti d'interesse creatisi.\nIl ripristino del governo inglese.\nIl 14 agosto 1945, quando il Giappone annunci\u00f2 la propria resa incondizionata, gli inglesi formarono uno squadrone navale da inviare ad Hong Kong. Il 1 settembre, il contrammiraglio Cecil Harcourt proclam\u00f2 l'occupazione militare con s\u00e9 stesso a capo. Egli accett\u00f2 formalmente la resa giapponese il 16 settembre presso la residenza del governatore. Young, al suo ritorno come governatore nel maggio del 1946, persegu\u00ec una serie di politiche riformiste note come \"Piano Young\", credendo che per contrastare la determinazione del governo cinese a riprendere possesso di Hong Kong, fosse necessario dare agli abitanti locali una fetta di potere seppur limitata di modo da averne l'appoggio.\nLa devoluzione alla Cina.\nLa dichiarazione congiunta sino-britannica venne siglata dai primi ministri di Regno Unito e Repubblica Popolare Cinese il 19 dicembre 1984 a Pechino. Tale dichiarazione entr\u00f2 in vigore il 27 maggio 1985 e venne registrata dai rispettivi governi il 12 giugno. Secondo gli accordi la Cina avrebbe ripreso la propria sovranit\u00e0 statale su Hong Kong, Kowloon e gli altri territori del possedimento coloniale dal 1 luglio 1997 ed in quello stesso giorno il governo inglese avrebbe rinunciato alla propria.\nAlla cerimonia del 1997 partecip\u00f2 il principe Carlo, il quale lesse un discorso per conto della regina Elisabetta II. Alla cerimonia presenziarono anche il primo ministro inglese da poco eletto, Tony Blair, il ministro degli esteri, Robin Cook, l'ormai ex governatore di Hong Kong, Chris Patten ed il capo dello staff della difesa, Charles Guthrie.\nIn rappresentanza della Repubblica Popolare Cinese presenzi\u00f2 Jiang Zemin, premier cinese, Li Peng e Tung Chee-hwa, membri del governo. L'evento venne trasmesso da radio e televisioni in tutto il mondo."}
{"id": "6173355", "revid": "436907", "url": "https://it.wikipedia.org/wiki?curid=6173355", "title": "Everybody Jam!", "text": "Everybody Jam! \u00e8 il terzo album in studio del cantante statunitense Scatman John, pubblicato nel 1996."}
{"id": "6173356", "revid": "1005847", "url": "https://it.wikipedia.org/wiki?curid=6173356", "title": "Suddivisioni del Ruanda", "text": ""}
{"id": "6173357", "revid": "1745361", "url": "https://it.wikipedia.org/wiki?curid=6173357", "title": "Essarts en Bocage", "text": "Essarts en Bocage \u00e8 un comune francese del dipartimento della Vandea nella regione dei Paesi della Loira.\n\u00c8 stato creato il 1\u00ba gennaio 2016 dalla fusione dei preesistenti comuni di Boulogne, Les Essarts, L'Oie e Sainte-Florence.\nIl capoluogo \u00e8 la localit\u00e0 di Les Essarts."}
{"id": "6173359", "revid": "287204", "url": "https://it.wikipedia.org/wiki?curid=6173359", "title": "Take Your Time (album Scatman John)", "text": "Take Your Time \u00e8 il quarto album in studio del cantante statunitense Scatman John, pubblicato nel 1999 dalla RCA Records."}
{"id": "6173361", "revid": "400694", "url": "https://it.wikipedia.org/wiki?curid=6173361", "title": "Incredibilmente donna/Buon viaggio", "text": "Incredibilmente donna/Buon viaggio \u00e8 un singolo della cantante francese Amanda Lear, pubblicato nel 1982 ed estratto dall'album \"Ieri, oggi\".\nDescrizione.\n\"Incredibilmente donna\" \u00e8 scritto da Sergio Menegale e Raffaele Ferrato ed \u00e8 stato pubblicato come primo e unico singolo estratto dall'album \"Ieri, oggi\", una raccolta distribuita esclusivamente per il mercato italiano. Il brano rappresenta un allontanamento dallo stile euro disco che aveva caratterizzato le produzioni precedenti di Amanda Ler, mostrando un sound pi\u00f9 pop, con elementi orchestrali. Questo \u00e8 uno dei primi singoli della Lear a non avvalersi della collaborazione di Anthony Monn alla produzione.\nIncredibilmente donna ha riscosso scarso successo in Italia, raggiungendo la trentanovesima posizione in classifica, nonostante la massiccia promozione televisiva in trasmissioni quali \"Premiatissima\" e \"Chi \u00e8 Amanda ?\".\nSul lato B del singolo appare il brano \"Buon viaggio\", scritto da Maurizio Piccoli e Renato Pareti, anch'esso estratto dal medesimo album."}
{"id": "6173362", "revid": "115621607", "url": "https://it.wikipedia.org/wiki?curid=6173362", "title": "Relator", "text": "Relator \u00e8 un singolo collaborativo di Pete Yorn e Scarlett Johansson, pubblicato nel 2009 ed estratto dall'album \"Break Up\"."}
{"id": "6173363", "revid": "44876", "url": "https://it.wikipedia.org/wiki?curid=6173363", "title": "Associazione Calcio Palazzolo 2004-2005", "text": "Questa voce raccoglie le informazioni riguardanti l'Associazione Calcio Palazzolo nelle competizioni ufficiali della stagione 2004-2005."}
{"id": "6173366", "revid": "1573940", "url": "https://it.wikipedia.org/wiki?curid=6173366", "title": "Icterus galbula", "text": "L'ittero di Baltimora (Icterus galbula ) \u00e8 un uccello appartenente alla famiglia Icteridae diffuso nel continente americano.\nDescrizione.\nL'ittero di Baltimora misura circa 22 cm di lunghezza e presenta un accentuato dimorfismo sessuale. Il maschio presenta ventre e sottocoda di un acceso colore giallo, testa e dorso neri e ali nere con parti bianche. La femmina ha invece dei colori pi\u00f9 smorti.\nBiologia.\n\u00c8 un uccello migratore che si nutre prevalentemente di insetti e bacche. Il nido, composto da fibre vegetali, \u00e8 a forma di sacco appeso al ramo di un albero.\nDistribuzione e habitat.\nLa specie sverna in vari paesi dell'America centro-meridionale e caraibica, tra cui Messico, Venezuela, Colombia, Giamaica e Cuba; nidifica in territori ben pi\u00f9 settentrionali tra cui Canada e Stati Uniti nord-orientali. Frequenta una certa variet\u00e0 di habitat che includono le foreste e le boscaglie aperte."}
{"id": "6173367", "revid": "402599", "url": "https://it.wikipedia.org/wiki?curid=6173367", "title": "The Fix", "text": ""}
{"id": "6173384", "revid": "287204", "url": "https://it.wikipedia.org/wiki?curid=6173384", "title": "La fidanzata", "text": ""}
{"id": "6173400", "revid": "965985", "url": "https://it.wikipedia.org/wiki?curid=6173400", "title": "The Fix (Scarface)", "text": "The Fix \u00e8 il settimo album in studio del rapper statunitense Scarface, pubblicato nel 2002."}
{"id": "6173402", "revid": "834", "url": "https://it.wikipedia.org/wiki?curid=6173402", "title": "Settori del Ruanda", "text": "I settori del Ruanda (Imirenge y\u2019u Rwanda) sono la suddivisione territoriale di terzo livello del Paese, dopo le province e i distretti, e sono pari a 416.\nOmonimie.\nInoltre, dal settore di Butare occorre distinguere la localit\u00e0 di Butare, mentre dal settore di Kigali occorre distinguere la citt\u00e0 di Kigali."}
{"id": "6173403", "revid": "965985", "url": "https://it.wikipedia.org/wiki?curid=6173403", "title": "Emeritus", "text": "Emeritus \u00e8 l'undicesimo album in studio del rapper statunitense Scarface, pubblicato nel 2008."}
{"id": "6173404", "revid": "767487", "url": "https://it.wikipedia.org/wiki?curid=6173404", "title": "Durand of the Bad Lands (film 1925)", "text": "Durand of the Bad Lands \u00e8 un film muto del 1925 diretto da Lynn Reynolds. \u00c8 il remake di \"Durand of the Bad Lands\", prodotto dalla Fox nel 1917 e diretto da Richard Stanton.\nTrama.\nDopo aver deciso di andare a vivere in Messico, Dick Durand vende tutto, compreso il suo ranch, allo sceriffo Clem Allison. Uno degli aiutanti dello sceriffo, Pete Garson, usando degli oggetti appartenenti a Durand si fa passare per lui mettendo in atto numerose rapine. Durand, allora, ritorna in paese. L'uomo conosce Molly Gore, una ragazza che vive con il padre invalido, e se ne innamora. Lei, dapprima, lo respinge ma poi si ammorbidisce quando lui salva tre bambini che erano su un carro rapinato dell'oro che trasportava per Boyd, il banchiere locale. Durand riesce a dimostrare la propria innocenza e salva la vita alla figlia di Boyd, tenuta prigioniera nella miniera di Pete, conquistandosi la gratitudine del banchiere e l'amore di Molly.\nProduzione.\nIl film fu prodotto dalla Fox Film Corporation.\nDistribuzione.\nIl copyright del film, richiesto dalla Fox Film Corp., fu registrato il 6 settembre 1925 con il numero LP21955.\nDistribuito dalla Fox Film Corporation e presentato da William Fox, il film usc\u00ec nelle sale cinematografiche USA il 1\u00ba novembre 1925 con il titolo originale \"Durand of the Bad Lands\", anche se alcune fonti contemporanee riportano scorrettamente il titolo \"Durant of the Bad Lands\".\nIn Austria, dove fu distribuito nel 1926, il film fu ribattezzato con il titolo \"Der Mann aus dem Steckbrief\"."}
{"id": "6173407", "revid": "965985", "url": "https://it.wikipedia.org/wiki?curid=6173407", "title": "Deeply Rooted", "text": "Deeply Rooted \u00e8 il dodicesimo album in studio del rapper statunitense Scarface, pubblicato nel 2015."}
{"id": "6173412", "revid": "767487", "url": "https://it.wikipedia.org/wiki?curid=6173412", "title": "Bellevigny", "text": "Bellevigny \u00e8 un comune francese del dipartimento della Vandea nella regione dei Paesi della Loira.\n\u00c8 stato creato il 1\u00ba gennaio 2016 dalla fusione dei preesistenti comuni di Belleville-sur-Vie e Saligny.\nIl capoluogo \u00e8 la localit\u00e0 di Belleville-sur-Vie."}
{"id": "6173414", "revid": "1543377", "url": "https://it.wikipedia.org/wiki?curid=6173414", "title": "Grattacieli pi\u00f9 alti dell'Algeria", "text": "Questa \u00e8 una lista degli edifici pi\u00f9 alti in Algeria in base all'altezza ufficiale."}
{"id": "6173421", "revid": "287204", "url": "https://it.wikipedia.org/wiki?curid=6173421", "title": "Campionati del mondo di ciclismo su strada 2016 - Gara in linea maschile Under-23", "text": "La ventunesima edizione della Gara in linea maschile Under-23 dei campionati del mondo di ciclismo su strada si \u00e8 svolta il 13 ottobre 2016 in Qatar con partenza ed arrivo da Doha, su un percorso di 166\u00a0km. Il norvegese Kristoffer Halvorsen ha vinto la gara con il tempo di 3h40'53\" alla media di 45,092\u00a0km/h, argento al tedesco Pascal Ackermann e a completare il podio l'italiano Jakub Mareczko.\nPresenti alla partenza 180 ciclisti, di cui 149 sono arrivati al traguardo."}
{"id": "6173423", "revid": "1924342", "url": "https://it.wikipedia.org/wiki?curid=6173423", "title": "Combattente (album)", "text": "Combattente \u00e8 il diciassettesimo album in studio della cantante italiana Fiorella Mannoia, pubblicato nel 2016.\nDescrizione.\nIl disco contiene undici brani inediti, alcuni dei quali sono stati scritti con importanti autori del panorama musicale italiano come Ivano Fossati, Giuliano Sangiorgi, Federica Abbate, Fabrizio Moro, Cheope e Bungaro.\nIl brano \"Perfetti sconosciuti\" \u00e8 stato pubblicato nel 2015 come tema dell'omonimo film diretto da Paolo Genovese. Questa canzone si \u00e8 aggiudicata il Nastro d'argento nel 2016 come \"migliore canzone originale\".\nIl singolo \"Combattente\", che d\u00e0 il nome al disco, \u00e8 stato pubblicato nel settembre 2016, con annesso videoclip diretto da Consuelo Catucci.\nIl singolo \"Nessuna conseguenza\" \u00e8 stato pubblicato il 25 novembre 2016 in occasione della giornata contro la violenza sulle donne."}
{"id": "6173428", "revid": "1494169", "url": "https://it.wikipedia.org/wiki?curid=6173428", "title": "Best of Soul", "text": ""}
{"id": "6173431", "revid": "1675182", "url": "https://it.wikipedia.org/wiki?curid=6173431", "title": "Best of Soul (BoA)", "text": "Best of Soul \u00e8 un album di raccolta della cantante sudcoreana BoA, pubblicato nel 2005. Il disco fa parte della discografia giapponese dell'artista."}
{"id": "6173434", "revid": "1543377", "url": "https://it.wikipedia.org/wiki?curid=6173434", "title": "Intersezionalit\u00e0", "text": "In sociologia e in giurisprudenza, l'intersezionalit\u00e0 (dall'inglese \"intersectionality\") \u00e8 un termine proposto nel 1989 dall'attivista e giurista statunitense Kimberl\u00e9 Crenshaw per descrivere la sovrapposizione (o \"intersezione\") di diverse identit\u00e0 sociali e le relative possibili particolari discriminazioni, oppressioni, o dominazioni.\nLa teoria suggerisce ed esamina come varie categorie biologiche, sociali e culturali come il genere, l'etnia, la classe sociale, la disabilit\u00e0, l'orientamento sessuale, la religione, la casta, l'et\u00e0, la nazionalit\u00e0, la specie e altri assi di identit\u00e0 interagiscano a molteplici livelli, spesso simultanei. La teoria propone che occorre pensare a ogni elemento o tratto di una persona come inestricabilmente unito a tutti gli altri elementi per poter comprendere completamente la sua identit\u00e0. Questo quadro pu\u00f2 essere utilizzato per comprendere in che modo l'ingiustizia sistematica e la disuguaglianza sociale avvengono a partire da una base multidimensionale.\nL'intersezionalit\u00e0 afferma che le concettualizzazioni classiche dell'oppressione nella societ\u00e0 \u2013 come il razzismo, il sessismo, l'abilismo, l'omofobia, la transfobia, la xenofobia e tutti i pregiudizi basati sull'intolleranza \u2013 non agiscono in modo indipendente, bens\u00ec che queste forme di esclusione sono interconnesse e creano un sistema di oppressione che rispecchia l'intersezione di molteplici forme di discriminazione.\nL'intersezionalit\u00e0 \u00e8 un paradigma importante nell'ambito accademico, poich\u00e9 espande i contesti di giustizia sociale o demografia, anche se, a sua volta, ostacola l'analisi includendo molteplici concettualizzazioni che spiegano il modo in cui si costruiscono le categorie sociali e la loro interazione per formare una gerarchia sociale. Per esempio, l'intersezionalit\u00e0 sostiene che non esiste alcuna esperienza singolare propria di un'identit\u00e0. Anzich\u00e9 intendere la salute delle donne esclusivamente attraverso il genere, \u00e8 necessario considerare altre categorie sociali, come la classe, la (dis)abilit\u00e0, la nazionalit\u00e0 o l'etnia per comprendere completamente la gamma di problemi di salute delle donne.\nLa teoria dell'intersezionalit\u00e0 suggerisce anche che quelle che appaiono come forme binarie di espressione e oppressione sono in realt\u00e0 modellate da altre, reciprocamente co-costitutive (come nero/bianco, donna/uomo o omosessuale/eterosessuale). Pertanto, per comprendere la razzializzazione dei gruppi oppressi, occorre studiare i modi in cui le strutture, i processi sociali e le rappresentazioni sociali (o le idee coinvolte nella rappresentazione dei gruppi e dei membri dei gruppi nella societ\u00e0) sono formati dal genere, dalla classe, dalla sessualit\u00e0, etc. La teoria prese le mosse da un'esplorazione dell'oppressione delle donne nere nella societ\u00e0 statunitense; oggi, l'analisi \u00e8 potenzialmente applicabile a tutte le categorie, compresi gli status generalmente considerati dominanti o autonomi.\nLa teoria di Kimberl\u00e8 Crenshaw \u00e8 oggetto di critica da parte di diversi autori. Barbara Fowley, sostiene, ad esempio, che sebbene esistano forme di oppressione specifiche e \u201cmultiple\u201d, queste vanno comprese e combattute\u00a0 solo in un\u2019ottica di classe, categoria la quale non rappresenta un\u2019identit\u00e0 come le altre, bens\u00ec una relazione sociale di sfruttamento. "}
{"id": "6173435", "revid": "1675182", "url": "https://it.wikipedia.org/wiki?curid=6173435", "title": "Best &amp; USA", "text": "Best &amp; USA \u00e8 un album di raccolta della cantante sudcoreana BoA, pubblicato nel 2009."}
{"id": "6173440", "revid": "400694", "url": "https://it.wikipedia.org/wiki?curid=6173440", "title": "Queen of Chinatown", "text": "Queen of Chinatown \u00e8 il quinto singolo della cantante francese Amanda Lear, pubblicato nel 1977 come quinto estratto dal suo primo album \"I Am a Photograph\".\nDescrizione.\n\"Queen of Chinatown\" \u00e8 un brano scritto dalla stessa Lear e Anthony Monn, (produttore tedesco di molti successi euro disco), riconosciuto ancora oggi tra le maggiori hit della Lear. Il singolo ha riscontrato un grande successo in Europa, raggiungendo il secondo posto in Italia e Germania.\nIl brano, dallo stile euro disco, con un arrangiamento orientaleggiante che richiama i temi del brano, \u00e8 stato rilasciato come sesto e ultimo singolo dall'album di debutto \"I Am a Photograph\" alla fine del 1977, seppure inserito solo successivamente nella riedizione dell'album, sostituendo \"La Bagarre\".\nIl brano \u00e8 stato inoltre pubblicato come lato B dell'edizione brasiliana del singolo \"Tomorrow\" e dell'edizione messicana del singolo \"Blood &amp; Honey\", con il titolo \"La dama de negro\".\nIl lato B, \"Alphabet\", \u00e8 stato scritto dalla stessa Lear con Anthony Monn ed \u00e8 estratto anch'esso dall'album \"I Am a Photograph\". Cantato in inglese e in gran parte basato sulla melodia dal \"Preludio in do minore BWV 999\" di Bach. Il brano \u00e8 stato poi tradotto in altre lingue e utilizzato come lato B di \"Queen of Chinatown\" e di altri singoli, in base al paese di pubblicazione. In Italia \u00e8 stata pubblicata una versione in italiano intitolata \"Alphabet (Italian Version)\". Una versione in francese del brano, intitolata \"Mon alphabet\" \u00e8 stata pubblicata come lato B dell'edizione d'Oltralpe del singolo \"Tomorrow\".\nL'edizione giapponese del singolo, presenta invece come lato B il brano \"The Lady in Black\", altrove pubblicato come lato B di \"Tomorrow\". Esiste inoltre un'edizione olandese del disco, pubblicata nel 1977 dalla Ariola, che presenta le tracce invertite: \"Alphabet\" sul lato A e \"Queen of Chinatown\" sul lato B."}
{"id": "6173443", "revid": "1675182", "url": "https://it.wikipedia.org/wiki?curid=6173443", "title": "K-pop Selection", "text": "K-pop Selection \u00e8 un album di raccolta della cantante sudcoreana BoA, pubblicato nel 2004."}
{"id": "6173471", "revid": "965985", "url": "https://it.wikipedia.org/wiki?curid=6173471", "title": "Kiss My Lips", "text": "Kiss My Lips \u00e8 un album in studio della cantante sudcoreana BoA, pubblicato nel 2015."}
{"id": "6173472", "revid": "83531", "url": "https://it.wikipedia.org/wiki?curid=6173472", "title": "Rivoluzione d'aprile sudcoreana", "text": "La rivoluzione d'aprile sudcoreana, alcune volte detta rivoluzione del 19 aprile (), o movimento del 19 aprile fu un'insurrezione popolare, avvenuta nell'aprile 1960, capeggiata da gruppi di lavoratori e studenti, che port\u00f2 all'abbattimento dell'autocratica Prima repubblica della Corea del Sud sotto il comando di Syngman Rhee. Essa port\u00f2 alle dimissioni di Rhee e alla transizione alla Seconda repubblica della Corea del Sud. I moti scoppiarono quando venne scoperto, nel porto di Masan, il corpo di uno studente ucciso da un candelotto di gas lacrimogeni durante una dimostrazione contro le elezioni del marzo 1960.\nAntefatto.\nIl presidente Rhee era in carica dal 1948, ma si trovava a fronteggiare un crescente malcontento diffuso, poich\u00e9 il suo governo aveva realizzato uno sviluppo economico e sociale limitato, essendo peraltro percepito come corrotto visto che Rhee aveva modificato la costituzione per prolungare la sua permanenza al potere.&lt;ref name=\"http://prq.sagepub.com\"&gt;Kim, C. I. Eugene, and Ke-soo Kim (1964). \"The April 1960 Korean Student Movement\", \"The Western Political Quarterly\", 17(1).&lt;/ref&gt; Gli Stati Uniti d'America avevano ridotto i loro aiuti, dal valore di $ 382.893.000 nel 1957 a quello di $ 222.204.000 nel 1959. Rhee rimase sconvolto e si sent\u00ec minacciato da questa riduzione dell'appoggio americano e inizi\u00f2 a prendere misure sempre pi\u00f9 disperate per garantire la sua sopravvivenza politica. Nel dicembre 1958, impose, tramite l'Assemblea nazionale, un emendamento alla legge sulla sicurezza nazionale dando al governo ampi nuovi poteri per limitare la libert\u00e0 di stampa e impedire il voto ai membri dell'opposizione.\nPer le elezioni presidenziali del 1960 erano in corsa due partiti contro Rhee. Il piccolo Partito Progressista, che aveva ricevuto un milione di voti nelle elezioni presidenziali del 1956, era rappresentato da Cho Bong-am, mentre il Partito Democratico era rappresentato da Cho Pyong-ok. Nel luglio del 1959, Rhee accus\u00f2 Cho Bong-am di essere un comunista, lo fece imprigionare e poi rapidamente giustiziare. Cho Pyong-ok si rec\u00f2 negli Stati Uniti per un'operazione allo stomaco, ma vi mor\u00ec per un attacco di cuore. La morte di questi due concorrenti sembr\u00f2 troppo una coincidenza al pubblico coreano e si pens\u00f2 che fossero il risultato di corruzione.\nPer l'elezione del vice presidente, che veniva fatta separatamente in Corea del Sud, Rhee era determinato a far eleggere il suo protetto Lee Ki-poong. Lee corse contro Chang Myon del Partito Democratico, che era stato l'ambasciatore negli Stati Uniti durante la guerra di Corea. Il 15 marzo Lee, che era quasi sempre a letto ammalato, vinse le elezioni con un margine anomalmente ampio, ottenendo 8.225.000 voti contro i soltanto 1.850.000 ricevuti da Myon. Divenne subito chiaro alla gente che il voto era stato fraudolento.\nLe proteste a Masan e morte di Kim Ju-yul.\nIl 15 marzo 1960, si svolse a Masan una protesta contro la corruzione elettorale. Innescata dallo smascheramento da parte dei membri del Partito Democratico della corruzione elettorale, port\u00f2 circa un migliaio di abitanti di Masan a raccogliersi davanti alla sede del Partito Democratico intorno alle 19:30. Quando i cittadini si schierarono contro la polizia, la citt\u00e0 venne oscurata. La polizia inizi\u00f2 a sparare contro i dimostranti e questi risposero lanciando pietre contro la polizia.\nL'11 aprile, venne trovato, da un pescatore, il corpo di Kim Ju-yul nel porto di Masan. Kim era stato studente nel liceo commerciale di Masan ed era scomparso durante la rivolta del 15 marzo. Le autorit\u00e0 annunciarono che l'autopsia aveva confermato che la causa della sua morte era stata l'annegamento, ma molti respinsero questa spiegazione. Alcuni manifestanti fecero irruzione nell'ospedale e scoprirono che il cranio di Kim era stato colpito da un candelotto di gas lacrimogeni, lungo 20 centimetri, che era penetrato dagli occhi e finito nella parte posteriore della testa, segno che la polizia aveva sparato con un angolo inferiore ai 45 gradi, direttamente al volto dello studente. Il regime di Rhee cerc\u00f2 di censurare le notizie di questo incidente, ma la storia venne riportata dalla stampa coreana, corredata da una foto di Kim nell'obitorio dell'ospedale, e consegnata al mondo attraverso l'AP. Questo incidente scosse la nazione e divenne la base di un movimento nazionale contro la corruzione elettorale. Il 19 aprile Masan esplose con una protesta spontanea di massa di tre giorni che port\u00f2 a ulteriori scontri violenti.\nIl presidente Rhee cerc\u00f2 di spostare l'attenzione affermando che c'erano degli agenti comunisti dietro le proteste di Masan. Successivamente, una commissione d'inchiesta dell'Assemblea Nazionale rilev\u00f2 che il fuoco della polizia sulla folla non era destinato a disperderla, ma piuttosto ad uccidere i manifestanti. Fu poi rivelato, in un processo penale, che Park Jong-pyo, il capo della Pubblica Sicurezza che aveva ordinato di sparare contro i manifestanti, aveva legato dei massi sul corpo senza vita di Kim Ju-yul, per impedirgli di galleggiare, e lo aveva gettato in mare nel porto di Masan.\nProteste a Seul.\nIl 18 aprile, studenti provenienti dall'Universit\u00e0 della Corea misero in atto una protesta non violenta, presso l'Assemblea nazionale a Seul, contro le violenze della polizia, chiedendo nuove elezioni, ma vennero attaccati da bande finanziate dai sostenitori di Rhee e furono costretti a tornare al loro campus.\nIl 19 aprile, migliaia di studenti marciarono dall'Universit\u00e0 verso la Casa Blu, e durante la marcia si unirono ad essi gli studenti di altre scuole e universit\u00e0, tanto che il loro numero crebbe a oltre 100.000 persone. Arrivati alla Casa Blu, i manifestanti chiesero le dimissioni di Rhee. La polizia apr\u00ec il fuoco sui manifestanti uccidendone circa 180 e ferendone migliaia. Quel giorno il governo Rhee proclam\u00f2 la legge marziale per sopprimere le manifestazioni.\nIl 25 aprile 1960, i professori e altri cittadini si unirono agli studenti in numero tale da sopravanzare le forze di polizia che si rifiutarono di combatterli.\nDimissioni di Syngman Rhee.\nIl 26 aprile 1960 Syngman Rhee lasci\u00f2 il potere e Lee Ki-poong, il compagno di Rhee che aveva corso per la vicepresidenza, venne accusato della maggior parte della corruzione del governo.\nIl 27 aprile, Lee Ki-poong e tutta la sua famiglia vennero assassinati dal figlio maggiore dello stesso Lee, che poi si suicid\u00f2. Il 28 aprile, il ministro dell'Interno Choi In-kyu e il capo della polizia si dimisero assumendosi la responsabilit\u00e0 dei fatti di Masan.\nConseguenze.\nDopo le dimissioni di Rhee e la morte di Lee Ki-poong, venne posto fine al governo del Partito Liberale in Corea del Sud. La nazione adott\u00f2 un sistema parlamentare per diminuire il potere del presidente e Yun Bo-seon venne eletto presidente il 13 agosto 1960, mentre il potere esecutivo venne dato al Primo ministro Chang Myon.\nIl 16 maggio 1961, dopo mesi di instabilit\u00e0 politica, il generale Park Chung-hee mise in atto un colpo di stato che rovesci\u00f2 la breve Seconda Repubblica, rimpiazzandola con una giunta militare e quindi con l'autocratica Terza repubblica della Corea del Sud."}
{"id": "6173473", "revid": "1675182", "url": "https://it.wikipedia.org/wiki?curid=6173473", "title": "Next World", "text": "Next World \u00e8 un album discografico di remix della cantante sudcoreana BoA, pubblicato nel 2003."}
{"id": "6173474", "revid": "767487", "url": "https://it.wikipedia.org/wiki?curid=6173474", "title": "Mouilleron-Saint-Germain", "text": "Mouilleron-Saint-Germain \u00e8 un comune francese del dipartimento della Vandea nella regione dei Paesi della Loira.\n\u00c8 stato creato il 1\u00ba gennaio 2016 dalla fusione dei preesistenti comuni di Mouilleron-en-Pareds e Saint-Germain-l'Aiguiller.\nIl capoluogo \u00e8 la localit\u00e0 di Mouilleron-en-Pareds."}
{"id": "6173479", "revid": "73843", "url": "https://it.wikipedia.org/wiki?curid=6173479", "title": "Parigi-Camembert 1981", "text": "La Parigi-Camembert 1981, quarantaduesima edizione della corsa e valida come evento del circuito UCI categoria CB1.1, si svolse il 21 aprile 1981. Fu vinta dal francese Guy Gallopin."}
{"id": "6173481", "revid": "22475", "url": "https://it.wikipedia.org/wiki?curid=6173481", "title": "Luciano Miori (politico)", "text": "Biografia.\nProprietario terriero, comp\u00ec studi fisico-matematici a Novara e partecip\u00f2, volontario, alla grande guerra con il grado di tenente; nel 1934 fu promosso capitano.\nFascista antemarcia, fu podest\u00e0 di Bolzano e consigliere nazionale della Camera dei Fasci e delle Corporazioni per tre legislature (XXVIII, XXIX e XXX); nelle ultime due rivest\u00ec la carica di segretario dell'Ufficio di Presidenza."}
{"id": "6173485", "revid": "287204", "url": "https://it.wikipedia.org/wiki?curid=6173485", "title": "Voice (2AM)", "text": "Voice \u00e8 un album in studio in lingua giapponese del gruppo sudcoreano 2AM, pubblicato nel 2013."}
{"id": "6173487", "revid": "92723", "url": "https://it.wikipedia.org/wiki?curid=6173487", "title": "Cattedrale di San Giuseppe (Rarotonga)", "text": "La cattedrale di San Giuseppe \u00e8 la chiesa cattedrale della diocesi di Rarotonga, si trova nella citt\u00e0 di Avarua, nelle Isole Cook.\nLa cattedrale \u00e8 stata fatta costruire dal vescovo Robin Leamy nel 1994 ed \u00e8 stata dedicata dal cardinale Thomas Stafford Williams il 16 dicembre dello stesso anno. Gli interni sono abbelliti da pitture dell'artista locale Jillian Sobieska e vetrate rappresentative della storia della Chiesa cattolica nelle Isole Cook, come la fondazione della prima missione locale da parte di Bernardin Castani\u00e9 o Anne-Marie Javouhey, fondatrice delle suore di San Giuseppe di Cluny, presenti e attive nelle Isole Cook fin dal 1895."}
{"id": "6173489", "revid": "1568601", "url": "https://it.wikipedia.org/wiki?curid=6173489", "title": "Nordenskj\u00f8ldbree", "text": "Nordenskj\u00f8ldbree \u00e8 un ghiacciaio sito sulle isole Svalbard tra il territorio di Dickson e B\u00fcnsow, sull'arcipelago del mar Glaciale Artico. Il ghiacciaio \u00e8 lungo 25 km e largo 11 km.\nStoria.\nIl ghiacciaio prende il nome dal geologo finlandese-svedese Adolf Erik Nordenski\u00f6ld (1832-1901)."}
{"id": "6173494", "revid": "880827", "url": "https://it.wikipedia.org/wiki?curid=6173494", "title": "Cattedrale di San Giuseppe (Avarua)", "text": ""}
{"id": "6173495", "revid": "1573940", "url": "https://it.wikipedia.org/wiki?curid=6173495", "title": "Sasia abnormis", "text": "Il picchio nano rossiccio (Sasia abnormis ) \u00e8 un uccello appartenente alla famiglia Picidae diffuso nel Sudest asiatico.\nDescrizione.\n\u00c8 un piccolo picchio che misura appena 10 cm di lunghezza. \u00c8 dotato di zampe forti adatte ad afferrare i rami e ad arrampicarsi e presenta una coda molto corta.\nBiologia.\n\u00c8 un uccello stanziale che si nutre di formiche e altri piccoli insetti. Reperisce il cibo sui rami del sottobosco o sulla lettiera, che scandaglia con il becco. Quando si alimenta su piante arboree ne sonda la corteccia battendovi sopra col becco, analogamente agli altri picchi. Nidifica all'interno di una cavit\u00e0 in un tronco.\nDistribuzione e habitat.\nVive nelle foreste tropicali di Giava, Sumatra e Borneo, oltre che di altre isole minori e della Penisola malese. "}
{"id": "6173497", "revid": "1573940", "url": "https://it.wikipedia.org/wiki?curid=6173497", "title": "Carpodacus grandis", "text": "Il carpodaco dell'Himalaya o carpodaco di Blyth (Carpodacus grandis ) \u00e8 un uccello passeriforme della famiglia dei Fringillidi.\nEtimologia.\nIl nome scientifico della specie, \"grandis\", \u00e8 di origine latina e significa \"grande\", in riferimento alla maggiore taglia di questi uccelli rispetto alle specie affini quando essi venivano considerati ancora una sottospecie.\nDescrizione.\nDimensioni.\nMisura 18\u201320\u00a0cm di lunghezza, per 18-38 g di peso.\nAspetto.\nSi tratta di uccelli dall'aspetto robusto ma slanciato, muniti di forte becco conico, grossa testa arrotondata con grandi occhi, ali allungate e coda dalla punta leggermente biforcuta.\nIl piumaggio presenta dimorfismo sessuale ben evidente: i maschi, infatti, presentano faccia e petto di colore rossiccio, mentre il ventre ed il sottocoda sono di color arancio, mentre l'area dorsale \u00e8 bruna, con ali e coda pi\u00f9 scure e dai bordi delle penne sfumati di rosso. Le femmine, invece, presentano colorazione dominata dalla tonalit\u00e0 del grigio-bruno, pi\u00f9 scura dorsalmente e sulla testa e pi\u00f9 chiara e tendente al grigio-biancastro su petto e ventre, con le singole penne munite di punta pi\u00f9 scura, a dare un aspetto screziato. In ambedue i sessi il becco \u00e8 nerastro con sfumature violacee sugli orli, gli occhi sono di colore bruno scuro e le zampe sono nerastre.\nBiologia.\nSi tratta di uccelli diurni, che vivono in coppie o in gruppetti e si muovono perlopi\u00f9 al suolo alla ricerca di cibo, tenendosi in contatto fra loro mediante continui richiami.\nAlimentazione.\nQuesti uccelli sono prevalentemente granivori: la loro dieta \u00e8 infatti composta perlopi\u00f9 di piccoli semi e granaglie, comprendendo anche altri alimenti di origine vegetale come bacche e germogli, e sporadicamente anche insetti ed altri piccoli invertebrati.\nRiproduzione.\nEssendo stati a lungo considerati una sottospecie e non una specie a s\u00e9 stante, la riproduzione dei carpodachi di Blyth non \u00e8 ancora stata studiata in maniera estensiva: si ritiene tuttavia che essa non si differenzi significativamente per modalit\u00e0 e tempistica da quella di altre specie affini.\nDistribuzione e habitat.\nCome intuibile dal nome comune, il carpodaco dell'Himalaya \u00e8 diffuso alle pendici sud-occidentali della catena dell'Himalaya (Uttarakhand, Himachal Pradesh, Kashmir), ma lo si trova anche in Afghanistan settentrionale.\nL\"'habitat\" di questi uccelli \u00e8 rappresentato dalle pinete boreali submontane e montane, con presenza di abbondante sottobosco.\nSistematica.\nIl carpodaco di Blyth \u00e8 stato a lungo considerato una sottospecie dell'affine carpodaco mantorosso, e come tale classificato col nome di \"Carpodacus rhodochlamys grandis\": recentemente, tuttavia, in base a differenze di carattere morfologico (taglia, forma di becco e coda, colore del piumaggio, arrangiamento delle penne alari) si \u00e8 deciso di elevare questa popolazione al rango di specie a s\u00e9 stante."}
{"id": "6173498", "revid": "122315", "url": "https://it.wikipedia.org/wiki?curid=6173498", "title": "Carpodacus rhodochlamys grandis", "text": ""}
{"id": "6173506", "revid": "293012", "url": "https://it.wikipedia.org/wiki?curid=6173506", "title": "Tinfea", "text": "La Tinfea (in latino e greco antico Tymphaia) era un'antica regione greca sita nell'antico Epiro e abitata dai \"Tinfei\". L'area venne incorporata nel regno di Macedonia nel 350 a.C. come parte della Macedonia superiore. Il personaggio pi\u00f9 famoso della regione fu Poliperconte, un reggente di Macedonia."}
{"id": "6173508", "revid": "124123", "url": "https://it.wikipedia.org/wiki?curid=6173508", "title": "Carol Hughes", "text": "Biografia.\nImpar\u00f2 a cantare e a ballare esibendosi gi\u00e0 adolescente in piccole compagnie di rivista. Con il nome di Kay Hughes fece poi coppia con Frank Faylen, che spos\u00f2 nel 1928. Nel 1935 si trasferirono a Hollywood sperando di sfondare nel mondo del cinema e quell'anno ottennero i loro primi piccoli ruoli. Sotto contratto con la Warner Bros. con il nome di Carol Hughes, recit\u00f2 una decina di film, da Mogli di lusso (1936), con Bette Davis, a \"Ready, Willing and Able\" (1937). Lasciata la Warner, nel 1937 ebbe parti di protagonista in \"Meet the Boy Friend\", ne \"I falsari\" e in \"The Westland Case\".\nDal 1938 pass\u00f2 al genere western, apparendo con Gene Autry in \"Gold Mine in the Sky\" e in \"Man from Music Mountain\", mentre nel 1940 fu la protagonista del serial fantascientifico \"Flash Gordon - Il conquistatore dell'universo\". Nel dopoguerra torn\u00f2 al western con Roy Rogers e Tim Holt rispettivamente in \"Home in Oklahoma\" (1946) e in \"Stagecoach Kid\" (1949), per concludere la carriera con una piccola parte in \"Scaramouche\" (1952).\nCarol e Frank Faylen ebbero due figlie, Catherine (1931) e Carol (1938), che furono attrici di scarso successo. Faylen mor\u00ec nel 1985 e Carol Hughes dieci anni dopo. Sono sepolti vicini nel San Fernando Mission Cemetery di Los Angeles. "}
{"id": "6173532", "revid": "438678", "url": "https://it.wikipedia.org/wiki?curid=6173532", "title": "39\u00ba Reggimento volontario di fanteria &quot;New York&quot;", "text": ""}
{"id": "6173534", "revid": "117078236", "url": "https://it.wikipedia.org/wiki?curid=6173534", "title": "Lotta Things", "text": "Lotta Things \u00e8 un singolo del cantautore italiano Raphael Gualazzi, pubblicato il 30 ottobre 2016 come secondo estratto dal quarto album in studio \"Love Life Peace\".\nDescrizione.\nIl testo del brano \u00e8 cantato completamente in inglese.\nVideo musicale.\nIl videoclip, pubblicato l'11 novembre 2016 sul canale Vevo-YouTube del cantante, mostra Gualazzi esibirsi suonando un pianoforte, con la partecipazione di Arturo Brachetti."}
{"id": "6173535", "revid": "1452073", "url": "https://it.wikipedia.org/wiki?curid=6173535", "title": "Vinbarbitale", "text": " \nIl vinbarbitale \u00e8 un ipnotico e sedativo barbiturico, ad azione media-breve, ben tollerato e molto adatto anche per uso pediatrico. \u00c8 indicato nell'insonnia nervosa e trova inoltre impiego come sedativo generale in pediatria e psichiatria, come prenarcotico e nel parto. \nSi presenta come una polvere bianca, igroscopica, inodora, con sapore amaro, solubile in alcool ed in acqua: la soluzione acquosa (1:100) \u00e8 alcalina alla fenolftaleina con pH 8,5-9,5. Poco solubile in etere e cloroformio. "}
{"id": "6173536", "revid": "767487", "url": "https://it.wikipedia.org/wiki?curid=6173536", "title": "Black Hill", "text": "Il Black Hill \u00e8 un neck, ossia un collo vulcanico, alto 203\u00a0m, situato nei pressi della cittadina costiera californiana di Morro Bay, nella contea di San Luis Obispo. Il rilievo, che risale a circa 20 milioni di anni fa, periodo in cui la regione era ancora vulcanicamente attiva, si trova all'interno del Morro Bay State Park e fa parte della catena di neck chiamata Nine Sisters, che si estende tra Morro Bay e la cittadina di San Luis Obispo.\nSi pensa che il Black Hill debba il suo nome ad una colata di pece filtrata dal sottosuolo presente sulla parte settentrionale della collina.\nIl versante occidentale del Black Hill \u00e8 accessibile grazie ad un percorso che conduce poi fino alla cima, e la strada per raggiungere il percorso resta aperta durante le ore diurne.\nLa pineta di pini di Monterey.\nSul Black Hill \u00e8 presente una pineta di pini di Monterey \"(Pinus radiata)\" chiamata \"foresta di Fleming\". I pini furono piantati da John Fleming, un sovrintendente del parco, che, lavorando ad un suo progetto di rimboschimento, ordin\u00f2 due volte gli alberi di cui aveva bisogno pensando che non avrebbe mai ricevuto l'intero numero di alberi richiesti; invece li ricevette e decise di piantare gli alberi in pi\u00f9 sul Black Hill.\nPurtroppo oggi molti degli alberi sono morti o stanno morendo a causa di una malattia fungina chiamata cancro resinoso del pino (in inglese \"pine pitch canker\") che sta minacciando anche i rimanenti boschetti di pini di Monterey della zona di Cambria e della penisola di Monterey."}
{"id": "6173538", "revid": "1123217", "url": "https://it.wikipedia.org/wiki?curid=6173538", "title": "N\u00e1nt\u014dng", "text": ""}
{"id": "6173539", "revid": "599013", "url": "https://it.wikipedia.org/wiki?curid=6173539", "title": "Ch\u00e9ngd\u016b", "text": ""}
{"id": "6173540", "revid": "1123217", "url": "https://it.wikipedia.org/wiki?curid=6173540", "title": "N\u00edngb\u014d", "text": ""}
{"id": "6173541", "revid": "767487", "url": "https://it.wikipedia.org/wiki?curid=6173541", "title": "Jos\u00e9 Nivaldo Martins Constante", "text": "Carriera.\nClub.\nSopravvissuto all'incidente aereo della LaMia Airlines 2933 avvenuto il 29 novembre 2016 perch\u00e9 non convocato, decide di porre fine alla sua carriera dopo 299 partite ufficiali con la squadra del Chapecoense, con cui debutt\u00f2 in S\u00e9rie A nel 2010."}
{"id": "6173544", "revid": "2146946", "url": "https://it.wikipedia.org/wiki?curid=6173544", "title": "Rafael Ramos de Lima", "text": "Carriera.\nClub.\nCon la Chapecoense ha esordito in S\u00e9rie A nel 2014.\nSi \u00e8 salvato dal disastro LaMia Airlines 2933 che colp\u00ec la Chapecoense il 29 novembre 2016 in quanto non convocato."}
{"id": "6173557", "revid": "93556", "url": "https://it.wikipedia.org/wiki?curid=6173557", "title": "Mateus Lucena dos Santos", "text": "Carriera.\nHa giocato in S\u00e9rie A con San Paolo e Chapecoense.\n\u00c8 deceduto, insieme a gran parte della squadra, altri passeggeri e componenti dell'equipaggio, in seguito ad un incidente aereo avvenuto il 28 novembre in Colombia, mentre si stava recando con la squadra a Medell\u00edn per disputare la finale della Coppa Sudamericana."}
{"id": "6173559", "revid": "84559077", "url": "https://it.wikipedia.org/wiki?curid=6173559", "title": "Mateus Caramelo", "text": ""}
{"id": "6173561", "revid": "767487", "url": "https://it.wikipedia.org/wiki?curid=6173561", "title": "Sporting Life (film 1925)", "text": "Sporting Life \u00e8 un film muto del 1925 diretto da Maurice Tourneur. Prodotto e distribuito dalla Universal Pictures, aveva come interpreti Bert Lytell, Marian Nixon, Paulette Duval, Cyril Chadwick, Charles Delaney, George Siegmann, Oliver Eckhardt, Ena Gregory.&lt;br&gt; \nLa sceneggiatura si basa sul lavoro teatrale omonimo di Cecil Raleigh e Seymour Hicks andato in scena a Londra il 18 ottobre 1897. Nel 1918, Tourneur aveva prodotto e diretto \"Sporting Life\", una precedente versione cinematografica della commedia con Ralph Graves come protagonista della storia.\nTrama.\nLord Woodstock ha perso tutti i suoi soldi finanziando un musical la cui stella \u00e8 Olive Carteret. La sua ultima speranza \u00e8 quella di vincere il Derby con Lady Luck, la sua cavalla.\nProduzione.\nIl film fu prodotto dall'Universal Pictures.\nDistribuzione.\nIl copyright del film, richiesto dalla Universal Pictures Corp., fu registrato il 16 ottobre 1925 con il numero LP21919.\nDistribuito dall'Universal Pictures e presentato da Carl Laemmle, il film usc\u00ec nelle sale cinematografiche statunitensi il 29 novembre 1925.\nCopia completa della pellicola si trova conservata all'UCLA Film And Television Archive di Los Angeles."}
{"id": "6173565", "revid": "767487", "url": "https://it.wikipedia.org/wiki?curid=6173565", "title": "Arthur Maia", "text": "Carriera.\nHa giocato in S\u00e9rie A con Vit\u00f3ria, Flamengo e Chapecoense, pi\u00f9 un'esperienza in Giappone con il Kawasaki Frontale\n\u00c8 deceduto, insieme a gran parte della squadra, altri passeggeri e componenti dell'equipaggio, in seguito ad un incidente aereo avvenuto il 28 novembre in Colombia, mentre si stava recando con la squadra a Medell\u00edn per disputare la finale della Coppa Sudamericana."}
{"id": "6173566", "revid": "84559154", "url": "https://it.wikipedia.org/wiki?curid=6173566", "title": "Arthur Brasiliano Maia", "text": ""}
{"id": "6173569", "revid": "84559212", "url": "https://it.wikipedia.org/wiki?curid=6173569", "title": "Eques auratus", "text": ""}
{"id": "6173575", "revid": "102361340", "url": "https://it.wikipedia.org/wiki?curid=6173575", "title": "Episodi di Divorce (prima stagione)", "text": "La prima stagione della serie televisiva Divorce, composta da 10 episodi, \u00e8 stata trasmessa negli Stati Uniti per la prima volta dall'emittente HBO dal 9 ottobre all'11 dicembre 2016.\nIn Italia, la stagione \u00e8 andata in onda in prima visione sul canale satellitare Sky Atlantic dal 30 novembre al 28 dicembre 2016."}
{"id": "6173612", "revid": "2519", "url": "https://it.wikipedia.org/wiki?curid=6173612", "title": "Andr\u00e9s Blanqui", "text": ""}
{"id": "6173613", "revid": "125146150", "url": "https://it.wikipedia.org/wiki?curid=6173613", "title": "Aleksandr Volkov (lottatore)", "text": "Combatte nella divisione dei pesi massimi per l'organizzazione statunitense UFC. In passato ha militato anche nelle promozioni Bellator MMA e M-1 Global, vincendo in entrambe il titolo di categoria.\nCaratteristiche tecniche.\nLottatore dal fisico snello e longilineo, Volkov \u00e8 un combattente che predilige la lotta in piedi, dove \u00e8 solito mettere in mostra un ampio bagaglio di combinazioni grazie al suo notevole allungo e a discrete abilit\u00e0 nel Kyokushin, di cui \u00e8 cintura marrone. Vanta inoltre un buon background nel BJJ, nel quale vanta la cintura marrone.\nCarriera nelle arti marziali miste.\nInizi, M-1 Global e Bellator.\nVolkov firma il suo primo contratto da lottatore professionista nel 2008 per la federazione russa M-1 Global. Debutta l'anno successivo e nell'arco di tre anni mette insieme un record di 16-3 partecipando anche ai tornei della federazione promossi coinvolgendo tutte le maggiori realt\u00e0 dell'Europa dell'Est.\nNel 2012 approda negli Stati Uniti, alla Bellator, e al suo terzo incontro vince il titolo dei pesi massimi e il torneo della settima stagione. All'incontro successivo perde il titolo ma si rifar\u00e0 vincendo poi il torneo della decima stagione nel 2014. In totale mette assieme un record di 7-1.\nNel 2016 ritorna alla M-1 vincendo il titolo dei pesi massimi e difendendolo una volta, prima di firmare per la UFC a settembre.\nUltimate Fighting Championship.\nVolkov debutta nella organizzazione di Dana White il 19 novembre all'evento UFC Fight Night 99 vincendo per decisione non unanime contro Timothy Johnson.\nIl 15 aprile 2017 affronta il vincitore della decima edizione di \"The Ultimate Fighter\" Roy Nelson vincendo per decisione unanime, mentre il 2 settembre mette KO l'olandese Stefan Struve guadagnando il premio \"KO of the Night\".\nIl 17 marzo 2018 ottiene la quarta vittoria consecutiva in UFC mettendo KO l'ex campione dei pesi massimi Fabr\u00edcio Werdum, ottenendo inoltre il premio \"Performance of the Night\". Il 6 ottobre subisce la prima sconfitta in UFC per mano del numero due del ranking Derrick Lewis, che mette a segno un tremendo destro nelle battute finali dell'incontro che era stato dominato dal russo."}
{"id": "6173615", "revid": "1573940", "url": "https://it.wikipedia.org/wiki?curid=6173615", "title": "Carpodacus rhodochlamys", "text": "Il carpodaco mantorosso (Carpodacus rhodochlamys ()) \u00e8 un uccello passeriforme della famiglia dei Fringillidi.\nEtimologia.\nIl nome scientifico della specie, \"rhodochlamys\", deriva dall'unione delle parole greche \"\u1fe5\u03bf\u03b4\u03bf\u03bd\" (\"rhodon\", \"rosa\") e \"\u03c7\u03bb\u03b1\u03bc\u03c5\u03c2\" (\"khlamys\"/\"khlamus\", \"clamide\"), col significato di \"dalla clamide rosa\", in virt\u00f9 della colorazione esibita dai maschi adulti.\nDescrizione.\nDimensioni.\nMisura 15\u201318\u00a0cm di lunghezza, per 18-38 g di peso.\nAspetto.\nSi tratta di uccelli dall'aspetto robusto , muniti di testa tondeggiante con grandi occhi e grosso becco conico, ali allungate e coda dalla punta lievemente forcuta.\nIl piumaggio del carpodaco mantorosso presenta dimorfismo sessuale ben evidente: i maschi, come intuibile sia dal nome comune che dal nome scientifico, presentano faccia, petto e codione di colore rosato, con sfumature dello stesso colore anche sul resto della testa, e sul dorso, che sono di colore bruno, cos\u00ec come le ali e la coda, mentre il ventre \u00e8 bianco-rosato, il sottocoda \u00e8 bianco e dai lati del becco all'orecchio e ai lati del collo \u00e8 presente una sottile banda bruna a mo' di mascherina. La femmina, invece, mancano completamente del colore rosa ventrale, sostituito dal grigio-biancastro screziato di scuro, mentre il dorso \u00e8 di colore bruno, similmente a quanto osservabile nei maschi. In ambedue i sessi, il becco \u00e8 grigiastro, le zampe sono nerastre e gli occhi sono di colore bruno scuro.\nBiologia.\nSi tratta di uccelli diurni e terricoli, che sebbene siano ottimi volatori passano la maggior parte della giornata al suolo alla ricerca di cibo in coppie o in gruppetti.\nAlimentazione.\nLa dieta del carpodaco mantorosso \u00e8 perlopi\u00f9 granivora: essa si compone perlopi\u00f9 di piccoli semi, oltre che di altri alimenti di origine vegetale come germogli, boccioli e bacche, specialmente di ginepro, \"Elaeagnus\", \"Caragana\", \"Hippophae\", caprifoglio e rosa selvatica, e sporadicamente anche di insetti.\nRiproduzione.\nLa stagione riproduttiva va dalla fine del mese di maggio a luglio, con le coppie (si tratta infatti di uccelli monogami) che si formano gi\u00e0 verso la fine di marzo. La coppie nidificano almeno a una ventina di metri le une dalle altre, dimostrandosi territoriali e scacciando energicamente eventuali intrusi che si avvicinassero eccessivamente al nido.\nIl nido, a forma di coppa, viene costruito dalla sola femmina fra i rami di un peccio o un ginepro, fra il mezzo metro e i 14 m dal suolo, sebbene la maggior parte dei nidi si trovino attorno ai due metri dal suolo: esso \u00e8 composto di fili d'erba secca e striscioline di corteccia intrecciati, e foderato internamente di pelame. Al suo interno, la femmina depone 2-5 uova, che provvede a covare da sola (col maschio che staziona di guardia nei pressi del nido e si occupa di reperire il cibo per s\u00e9 e per la compagna) per 13-18 giorni, al termine dei quali schiudono \"pulli\" ciechi ed implumi. I nidiacei vengono imbeccati da ambedue i genitori con semi rigurgitati e insetti, e sono in grado d'involarsi attorno ai 15-16 giorni dalla schiusa.\nDistribuzione e habitat.\nIl carpodaco mantorosso \u00e8 diffuso in un areale che comprende la Mongolia occidentale, la Siberia centro-meridionale (Tuva, Monti Tannu-Ola), oltre a buona parte del Turkestan centro-orientale (Uzbekistan e Turkmenistan orientali, nord del Pamir, Tien Shan, Zungaria, Monti Altaj, Tagikistan e Kirghizistan meridionali, Uiguristan nord-occidentale).\nL\"'habitat\" di questi uccelli \u00e8 rappresentato dalle foreste montane e submontane a prevalenza di conifere (abeti, ginepri), con presenza di denso sottobosco.\nSistematica.\nIn passato se ne riconoscevano tre sottospecie: oltre alla nominale (\"Carpodacus rhodochlamys rhodochlamys\"), infatti, si contavano anche \"C. r. kotschubeii\" (raggruppante le popolazioni del Turkestan) e \"C. r. grandis\" delle pendici meridionali dell'Himalaya: in seguito alle analisi del DNA mitocondriale, la sottospecie \"grandis\" \u00e8 stata elevata al rango di specie a s\u00e9 stante (\"Carpodacus grandis\"), mentre la sottospecie \"kotschubeii\" non \u00e8 stata trovata filogeneticamente molto dissimile dalla nominale, alla quale \u00e8 stata quindi accorpata rendendo cos\u00ec la specie monotipica."}
{"id": "6173617", "revid": "348618", "url": "https://it.wikipedia.org/wiki?curid=6173617", "title": "Alexander Volkov (lottatore)", "text": ""}
{"id": "6173618", "revid": "348618", "url": "https://it.wikipedia.org/wiki?curid=6173618", "title": "UFC Fight Night 99", "text": ""}
{"id": "6173620", "revid": "287204", "url": "https://it.wikipedia.org/wiki?curid=6173620", "title": "Sj\u00f6berg", "text": ""}
{"id": "6173621", "revid": "1305772", "url": "https://it.wikipedia.org/wiki?curid=6173621", "title": "The Similitude of a Dream", "text": "The Similitude of a Dream \u00e8 il secondo album in studio del gruppo musicale statunitense The Neal Morse Band, pubblicato l'11 novembre 2016 dalla Radiant Records.\nDescrizione.\nSuddiviso in due dischi, si tratta di un concept album ispirato al romanzo \"Il pellegrinaggio del cristiano\" dello scrittore inglese John Bunyan.\nL'album ha ricevuto anche un seguito, intitolato \"The Great Adventure\" e previsto per il 25 gennaio 2019.\nTracce.\nTesti di Neal Morse, musiche di Neal Morse, Mike Portnoy, Randy George, Bill Hubauer ed Eric Gillette."}
{"id": "6173623", "revid": "1451528", "url": "https://it.wikipedia.org/wiki?curid=6173623", "title": "Alluvione del Piemonte del 2016", "text": "L'alluvione del Piemonte del 2016 \u00e8 una delle pi\u00f9 violente inondazioni registrate in Piemonte, classificata in alcune zone fino al livello 3 dal bollettino di allertamento emesso dal dipartimento di Protezione Civile. L'evento interess\u00f2 il territorio regionale tra i giorni 21 e 25 novembre 2016, quando una struttura depressionaria estesa dalle Isole Britanniche alle coste settentrionali africane convogli\u00f2 intense correnti umide sud-orientali a ridosso della catena Alpina. Tale configurazione meteorologica fu caratterizzata da precipitazioni persistenti e abbondanti specie a ridosso dei rilievi Alpini occidentali, settentrionali e sulle zone confinanti con la Liguria. La dinamica e la configurazione meteorologica furono simili all'Alluvione che interess\u00f2 il Piemonte nel 2000.\nL'alluvione del mese di novembre 2016 caus\u00f2 ingenti danni su buona parte del territorio regionale, per numerose frane, smottamenti e allagamenti con frequenti esondazioni dei torrenti. \nDurante l'evento si cont\u00f2 una vittima a Perosa Argentina, nel Pinerolese, ritrovata solamente dopo alcuni giorni dai Vigili del fuoco, ad una decina di chilometri dalla scomparsa, nel torrente Chisone.\nLe precipitazioni.\nAnalizzando l'evoluzione nel dettaglio, l'effetto di saturazione delle masse d'aria umide indotto dal sollevamento orografico ha concentrato la fenomenologia prevalentemente a ridosso dei rilievi Alpini. \nSi registrarono infatti copiose nevicate oltre le quote medio-alte che accumularono oltre 1 metro di neve fresca a Sestriere.\nDi seguito alcuni totali pluviometrici registrati al termine del peggioramento da alcune stazioni idro-meteorologiche di ARPA Piemonte (Agenzia Regionale di Protezione Ambientale) presenti nel territorio.\nA Niquidetto si registrarono 613,2\u00a0mm; 584,8\u00a0mm a Vi\u00f9; 324\u00a0mm a Pinerolo nel torinese; 586,6\u00a0mm a Barge; 547,8\u00a0mm a Ponte di Nava Tanaro nel cuneese; 574,2\u00a0mm a Calizzano nel savonese.\nEffetti sul territorio.\nL'elevata quota delle nevicate che stazion\u00f2 mediamente oltre i 1700 metri di altitudine determin\u00f2 forti e insistenti piogge fino a quote medie, comportando un marcato incremento dei livelli idrometrici della rete idrografica, spesso oltre alla soglia di pericolo, numerosi fenomeni di versante e frane. \nSituazione idrologica.\nA destare maggior preoccupazione \u00e8 stata da rete idrografica del Tanaro che ha superato pi\u00f9 volte la soglia di pericolo durante l'evento. Il massimo momento di piena si \u00e8 registrato nella mattinata del 25 novembre quando le stazioni idrometriche di ARPA hanno rilevato a Ponte di Nava 4,67\u00a0m, a Garessio 4,88\u00a0m, a Piantorre 6,14\u00a0m, e Farigliano 6,5\u00a0m e ad Alba 6,14\u00a0m. Scendendo pi\u00f9 a valle del bacino idrografico, nei tratti tra Asti e Alessandria il Tanaro ha superato i livelli di pericolo la mattina del 25 novembre, ha raggiunto il colmo nel pomeriggio (Asti: 7.71\u00a0m, Masio 5,79\u00a0m) ed \u00e8 ridisceso sotto i livelli di pericolo tra la serata e la mattina seguente.\nNel bacino della Bormida i livelli idrometrici sono saliti, ma si sono mantenuti al di sotto dei livelli di guardia fino al 24 novembre, quando hanno iniziato a salire rapidamente, superando i livelli di pericolo e raggiungendo il colmo nell\u2019alessandrino nel corso della giornata del 25, con 5,08\u00a0m a Cassine maggiore e 8,3\u00a0m ad Alessandria. Ad Alessandria \u00e8 ridisceso al di sotto dei livelli di pericolo nelle prime ore del 26 novembre.\nNel torinese i livelli idrometrici sono aumentati marcatamente a partire dal 24 novembre. \nIn particolare il Pellice a Villafranca ha superato i livelli di pericolo nel pomeriggio del 24 novembre, raggiungendo il colmo di 6,12\u00a0m e poi scendendo sotto i livelli di pericolo la mattina del 25. \nIl Chisola a La Loggia ha superato i livelli di pericolo la sera del 24 novembre, raggiungendo il colmo di 7,41\u00a0m la mattina del 25, per poi scendere la mattina del 26 sotto i livelli di pericolo. \nA Torino, in prossimit\u00e0 della confluenza con il Po, la Dora Riparia \u00e8 rimasta poco al di sopra dei livelli di pericolo dalle prime ore del mattino del 25 novembre fino al primo pomeriggio raggiungendo il colmo di 4,29\u00a0m.\nLo Stura di Lanzo \u00e8 rimasto sopra i livelli di guardia dalla mattina del 24 novembre alla mattina del 25, avvicinandosi ma non raggiungendo il livello di pericolo con il colmo di 3.09\u00a0m le prime ore del 25 novembre.\nI livelli idrometrici del fiume Po hanno iniziato ad aumentare marcatamente il 24 novembre, superando i livelli di pericolo da Moncalieri fino a Crescentino Po nella serata del 24 novembre, mentre a Carignano e a Casale Monferrato nella mattina del 25 novembre; nell\u2019alessandrino nel pomeriggio del 25. I colmi sono stati raggiunti a Carignano con 6.71\u00a0m, a Moncalieri con 8,72\u00a0m e a Torino con 6.35\u00a0m tra il pomeriggio e la notte del 25 novembre, rappresentando i secondi valori pi\u00f9 elevati dopo l'alluvione del 1839. I livelli sono scesi sotto i livelli di pericolo la mattina del 26 novembre in tutta l'asta del fiume, tranne che nel tratto a valle di Torino tra Castiglione e Crescentino, in cui \u00e8 sceso gi\u00e0 la sera del 25.\nFrane e movimenti traslativi.\nLe vallate che hanno rilevato maggiori dissesti idro-geologici sono state la Val Chisone e la Val Germanasca, nel Pinerolese, dove alcune frane e intensi fenomeni di versante hanno isolato alcuni centri abitati e causato ingenti danni."}
{"id": "6173625", "revid": "110157", "url": "https://it.wikipedia.org/wiki?curid=6173625", "title": "Lago ipersalino", "text": "Un lago ipersalino \u00e8 una massa d'acqua priva di sbocchi a mare che contiene una concentrazione di cloruro di sodio o di altri sali molto superiore a quella media dell'oceano (3,5%, cio\u00e8 35 g/l). Alcune specie di microbi e piccoli crostacei riescono a sopravvivere in queste condizioni estreme che risultano inospitali per la maggior parte delle altre forme di vita. Alcune specie sembrano entrare in una sorta di letargo quando entrano in essiccazione e si ritiene che alcuni microbi siano in grado di sopravvivere in queste condizioni anche per pi\u00f9 di 250 milioni di anni.\nL'acqua dei laghi ipersalini consente una maggiore galleggiabilit\u00e0 in considerazione dell'elevato tenore di sali disciolti.\nCaratteristiche.\nLa massa d'acqua pi\u00f9 salata al mondo \u00e8 il lago Don Juan, un piccolo stagno che si trova nelle Valli secche McMurdo, nell'Antartide. Ha un volume di circa 3.000\u00a0m\u00b3, caratterizzato tuttavia da notevoli fluttuazioni e sostanzialmente in diminuzione. Il livello di salinit\u00e0 di questa acqua stagnante \u00e8 del 40,2%, cio\u00e8 circa 12 volte il valore dell'acqua marina. L'elevato contenuto in sali impedisce il congelamento dell'acqua fino alla temperatura di -53 \u00b0C. Nelle Valli secche McMurdo ci sono altre masse d'acqua ipersaline con maggior estensione, come il lago Vanda, la cui salinit\u00e0 \u00e8 di poco superiore al 35%, cio\u00e8 10 volte il valore dell'acqua di mare. Questi laghetti si ricoprono di ghiaccio in inverno.\nAl di fuori dell'Antartide, la maggior salinit\u00e0 si incontra nel lago Assal, a Gibuti, il cui tenore salino \u00e8 del 34,8%, cio\u00e8 10 volte quello dell'acqua marina.\nI laghi ipersalini pi\u00f9 noti sono probabilmente il Mar Morto e Gran Lago Salato.&lt;br&gt;\nIl Mar Morto, che ha una salinit\u00e0 del 34,2%, divide la sponda israeliana da quella palestinese del fiume Giordano ed \u00e8 il pi\u00f9 profondo lago ipersalino del mondo. Il pi\u00f9 esteso tra i laghi ipersalini \u00e8 invece la laguna di Araruama in Brasile.&lt;br&gt;\nIl Gran Lago Salato, situato nello stato americano dell'Utah, pur avendo una superficie pari a circa tre volte quella del Mar Morto, \u00e8 molto meno profondo e caratterizzato da maggiori fluttuazioni del livello delle acque. Quando queste sono basse, la salinit\u00e0 pu\u00f2 arrivare a 7,7 volte quella dell'oceano, mentre quando il livello delle acque si innalza, la salinit\u00e0 \u00e8 di poco superiore a quella oceanica.\nI laghi ipersalini si trovano in tutti i continenti, specialmente nelle regioni aride e semiaride."}
