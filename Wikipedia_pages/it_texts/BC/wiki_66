{"id": "6183562", "revid": "109196263", "url": "https://it.wikipedia.org/wiki?curid=6183562", "title": "Vanderpool (Texas)", "text": "Vanderpool \u00e8 una comunit\u00e0 non incorporata degli Stati Uniti d'America della contea di Bandera nello Stato del Texas. Fa parte dell'area metropolitana di San Antonio.\nGeografia fisica.\nVanderpool si trova sulla State Highway 187, dieci miglia a nord di Utopia e trenta miglia a ovest di Bandera, nella parte occidentale della contea di Bandera."}
{"id": "6183565", "revid": "287204", "url": "https://it.wikipedia.org/wiki?curid=6183565", "title": "Blood Bowl (videogioco)", "text": ""}
{"id": "6183566", "revid": "124123", "url": "https://it.wikipedia.org/wiki?curid=6183566", "title": "Mauro Graziani", "text": "Il Minor Planet Center gli accredita la scoperta di due asteroidi, effettuate tra il 2007 e il 2009, entrambe in collaborazione con Fabrizio Tozzi."}
{"id": "6183569", "revid": "86599", "url": "https://it.wikipedia.org/wiki?curid=6183569", "title": "289085 Andreweil", "text": "289085 Andreweil \u00e8 un asteroide della fascia principale. Scoperto nel 2004, presenta un'orbita caratterizzata da un semiasse maggiore pari a 2,3044501\u00a0UA e da un'eccentricit\u00e0 di 0,1258537, inclinata di 6,03167\u00b0 rispetto all'eclittica.\nL'asteroide \u00e8 dedicato al matematico francese Andr\u00e9 Weil."}
{"id": "6183589", "revid": "767487", "url": "https://it.wikipedia.org/wiki?curid=6183589", "title": "Captain Calamity", "text": "Captain Calamity \u00e8 un film del 1936 diretto da John Reinhardt. La sceneggiatura si basa su \"Captain Calamity\", un racconto di Gordon Young apparso su \"Adventure\" (data non definita).\nProduzione.\nLe riprese del film, prodotto dalla George A. Hirliman Productions, durarono da met\u00e0 febbraio 1936 ai Talisman Studios.\nDistribuzione.\nIl copyright del film, richiesto dalla Grand National Films, Inc., fu registrato il 21 dicembre 1936 con il numero LP6794.\nDistribuito dalla Grand National Films, Inc. e presentato da Edward L. Alperson, il film usc\u00ec nelle sale cinematografiche USA il 29 novembre 1936.\nL'Associated British Film Distributors (A.B.F.D.) lo distribu\u00ec nel Regno Unito il 31 gennaio 1938 dopo una prima a Londra il 27 luglio 1937. In Australia, il film venne presentato a Sydney nel gennaio 1941 e a Melbourne, nel giugno dello stesso anno. Ne fu fatto una riedizione che usc\u00ec negli Stati Uniti nel febbraio 1948."}
{"id": "6183590", "revid": "729019", "url": "https://it.wikipedia.org/wiki?curid=6183590", "title": "Castello di Boussu", "text": "Con castello di Boussu si intendono i resti di una rocca del X secolo situata all'interno della giurisdizione del comune belga di Boussu, nella provincia dell'Hainaut, Vallonia.\nStoria.\nIl sito su cui nel X secolo \u00e8 stato eretto il castello di Boussu \u00e8 stato occupato fin dall'epoca romana.\nInizialmente in possesso della famiglia Fontaine, dopo un matrimonio, il castello diventer\u00e0 di propriet\u00e0 degli H\u00e9nin-Li\u00e9tard. La prima nota della sua storia militare risale al XV secolo quando nel 1402, il signore di Chaudmont, nemico giurato del signore di Boussu, venne assediato nel castello per capitolare solo diversi giorni dopo e sub\u00ec sia un saccheggio che un incendio che danneggi\u00f2 parzialmente la struttura.\nNel 1478, durante le guerre tra Francia e Borgogna, il castello venne completamente raso al suolo. Questo ha permesso, nel 1540, all'architetto Jacques Du Br\u0153ucq, su richiesta di Jean de H\u00e9nin-Li\u00e9tard, primo conte di Boussu, grande scudiero dell'imperatore Carlo V, di costruire il \"\"palais de Boussu, la plus belle demeure qu'on puisse voir en tous les Pays-Bas, une demeure digne d'un roi, ...\" \" , il \"\"palazzo di Boussu, la casa pi\u00f9 bella che possiamo vedere in tutta l'Olanda, una misura di residenza per un re ...\", secondo il fiorentino Lodovico Guicciardini.\nNel 1545, il 2 febbraio, l'imperatore Carlo V ristette nella contea di Hainaut, colse l'occasione per visitare il suo amico Jean de H\u00e9nin-Li\u00e9tard ed ammirare la sua sontuosa villa ancora in allestimento, per finire col suo soggiorno presso il castello. Nel 1554 l'imperatore pass\u00f2 ancora una volta presso il castello di Boussu a causa della ripresa della guerra contro la Francia nella visita di tutte le fortezze situate in prossimit\u00e0 delle frontiere con il nemico francese. Nel 1549 e nel 1558 il castello venne visitato da Filippo II, in seguito Luigi XIV vi celebrer\u00e0 il suo anniversario nel 1655 mentre Guglielmo III nel 1676.\nLa rocca si \u00e8 progressivamente distrutta a seguito di molte guerre che caratterizzarono i secoli XVI e XVII secolo.\nDemolito nel 1810 venne restaurato da Maurice conte di Caraman. Durante il restauro del castello nel 1810, il conte di Caraman pose sulla facciata una lapide con la scritta: \"Br\u00fbl\u00e9 en 1554\", \"bruciato nel 1554\"\" a commemorare la leggenda secondo la quale durante la seconda visita di Carlo V presso il castello questi venne dato alle fiamme per impressionare l'augusto sovrano.\nDurante la seconda guerra mondiale il castello fu occupato dalle truppe della Luftwaffe che vi impost\u00f2 un deposito di munizioni il 2 settembre 1944.\nDivenne propriet\u00e0 comunale nel 1989 ma in seguito venne dato in gestione alla \"Gy Seray Boussu\" che ha iniziato un lungo processo di sviluppo.\nNel settembre 2010, dopo quindici anni di attesa, lo storico Marcel Capouillez lancia la prima fase della campagna di restauro che durer\u00e0 un anno. La prospettiva di Mons come capitale europea della cultura nel 2015 ha dato una spinta al progetto di ripristino del corpo di guardia di Boussu."}
{"id": "6183602", "revid": "110157", "url": "https://it.wikipedia.org/wiki?curid=6183602", "title": "Chiesa dei Santi Marcellino e Pietro (Cremona)", "text": "La chiesa dei Santi Marcellino e Pietro \u00e8 un luogo di culto cattolico di Cremona, situato in Via Amilcare Ponchielli. La chiesa, a croce latina coperta da volta a botte, fu edificata nel Seicento in stile barocco, insieme all'annesso collegio quale sede della Compagnia di Ges\u00f9 a Cremona.\nStoria.\nLa fondazione del collegio dei Gesuiti a Cremona avvenne nell'anno 1600 per volont\u00e0 dell'arcivescovo Cesare Speciano, che a questo scopo acquist\u00f2 le aree dove sorsero la chiesa ed il collegio, ed alla sua morte nel 1607 nomin\u00f2 il collegio erede dei suoi beni per permetterne il completamento della fabbrica.\nLa chiesa fu commissionata nel 1602 all'architetto Francesco Bigallo, che si ispir\u00f2 ai modelli del barocco romano quali la chiesa del Ges\u00f9 del Vignola. La facciata fu edificata in ordine gigante, con paraste corinzie in marmo e grandi nicchie, mentre il timpano non fu mai completato. Al di sotto della serliana, \u00e8 lo stemma araldico dell'arcivescovo. L'interno \u00e8 ad aula unica con cappelle laterali secondo la tipologia ecclesiastica codificata nella controriforma e adottata dall'ordine. La decorazione classicheggiante \u00e8 costituita da una colossale trabeazione fittamente ornata da stucchi, retta da paraste corinzie che riprendono la facciata.\nA sinistra dell'ingresso \u00e8 un confessionale con una cimasa decorata da un \"Vescovo beato \"attribuito al Genovesino. Il confessionale sul lato opposto \u00e8 attribuito a Giacomo Bertesi. Al terzo altare sulla destra \u00e8 raffigurato \"San Giuseppe e il Bambino Ges\u00f9\" di Angelo Massarotti.\nAll'altare maggiore \u00e8 la colossale ancona barocca, di opera del Bertesi, costruita per custodire la pala di Gervasio Gatti con \"I santi Marcellino e Pietro l'esorcista che battezzano la figlia del carceriere\". Di questa pala i critici lodano l'ordine e l'equilibrio della composizione che conferiscono all'opera un tono di silenzioso e pacato raccoglimento, accentuato dalla limitatissima gamma cromatica, ridotta a variazioni di sfumature argentate e dorate. Particolare studio \u00e8 dedicato agli effetti luministici che scaturiscono dalla luce divina al centro del coro angelico, che illumina l'intera scena con riflessi metallici e lucentezze seriche. L'inusuale ancona era costruita per dare la possibilit\u00e0 di srotolare in particolari occasioni, sopra il dipinto del Gatti, la tela con la \"Crocefissione\" del Bonisoli. Altre opere notevoli conservate sono le \"Storie dei\" \"santi Marcellino e Pietro\" del Massarotti e le \"Storie di Sant'Orsola\" e la \"Presentazione di Maria al Tempio\" del Genovesino."}
{"id": "6183609", "revid": "297031", "url": "https://it.wikipedia.org/wiki?curid=6183609", "title": "Osservatorio Turtle Star", "text": "L'osservatorio Turtle Star, il cui nome originale in inglese \u00e8 \"Turtle Star Observatory\", \u00e8 un osservatorio astronomico privato tedesco situato a M\u00fclheim an der Ruhr alle coordinate a 45 m s.l.m.. Il suo codice MPC \u00e8 628 Mulheim-Ruhr.\nL'osservatorio venne costruito a partire dal 1995 e divenne operativo a febbraio dell'anno seguente. \u00c8 gestito da Karolin Kleemann-B\u00f6ker e Axel Martin.\nIl Minor Planet Center lo accredita per la scoperta dell'asteroide 133552 Itting-Enke, effettuata il 16 ottobre 2003."}
{"id": "6183611", "revid": "101768", "url": "https://it.wikipedia.org/wiki?curid=6183611", "title": "Accademia degli Accesi (Palermo)", "text": ""}
{"id": "6183638", "revid": "86599", "url": "https://it.wikipedia.org/wiki?curid=6183638", "title": "289992 Onfray", "text": "289992 Onfray \u00e8 un asteroide della fascia principale. Scoperto nel 2005, presenta un'orbita caratterizzata da un semiasse maggiore pari a 3,0679108\u00a0UA e da un'eccentricit\u00e0 di 0,2072818, inclinata di 0,35447\u00b0 rispetto all'eclittica.\nL'asteroide \u00e8 dedicato al filosofo francese Michel Onfray."}
{"id": "6183642", "revid": "767487", "url": "https://it.wikipedia.org/wiki?curid=6183642", "title": "El Ardor", "text": "El Ardor \u00e8 un film del 2014 diretto da Pablo Fendrik.\nLa pellicola, con protagonisti Gael Garc\u00eda Bernal e Alice Braga, \u00e8 stata presentata in anteprima mondiale nella sezione Special Screening al 67\u00ba Festival di Cannes.\nIl film \u00e8 una storia di sopravvivenza e vendetta, ambientata nella giungla argentina, fra un gruppo di indigeni locali e una banda di mercenari usurpatori del loro territorio.\nTrama.\nNella foresta pluviale che attraversa il Paran\u00e1, un gruppo di mercenari affaristi sta disseminando morte e distruzione allo scopo di impossessarsi delle propriet\u00e0 dei contadini che abitano la giungla.\nUn coltivatore di tabacco nella speranza di salvarsi esegue un rituale tribale per chiamare in suo soccorso le creature del fiume. Poco dopo si presenta nella sua fattoria un giovane misterioso di nome Ka\u00ed, ma quando la banda sopraggiunge il coltivatore viene ucciso e sua figlia Vania rapita.\nIl giovane Ka\u00ed segue le tracce dei mercenari e porta in salvo la ragazza con la complicit\u00e0 degli elementi della foresta. Da questo momento Vania, con l'enigmatico aiuto di Ka\u00ed, cercher\u00e0 di riprendersi ci\u00f2 che \u00e8 suo vendicando l'omicidio di suo padre.\nLa cultura aborigena.\nIl film affronta il tema dell'appartenenza ad una cultura aborigena, intesa come armonia con l'ambiente. L'identit\u00e0 del giovane Ka\u00ec non \u00e8 di natura soprannaturale ma si fonda nel rapporto con la foresta, che \u00e8 un caposaldo della cultura aborigena. Egli \u00e8 in grado di costruire \"armonia e fratellanza\" fra le creature che abitano la jungla, a un livello quasi trascendente. Durante tutto il film Ka\u00ec sembra essere alla costante ricerca di s\u00e9 stesso. Insegue un istinto che non comprende appieno e non \u00e8 sereno. La costruzione identitaria aborigena si compie alla fine: solo quando si accorge di essere pienamente accettato dalla natura selvaggia Ka\u00ec aderisce liberamente a essa. I mercenari sono i non-aborigeni, cio\u00e8 coloro che non accettano la natura delle cose: bruciano gli alberi, indossano gli scarponi, uccidono e si servono di armi e mezzi a motore. Da un punto di vista indigeno la natura non pu\u00f2 che ribellarsi contro di loro trascinandoli alla morte. Se letto in chiave politica, il film allude alle lotte per i diritti dei popoli indigeni (un tema caro al protagonista e co-produttore Gael Garc\u00eda Bernal) e costituisce un momento di dialogo interculturale.\nProduzione.\nIl regista argentino Fendrik ha girato interamente nella foresta pluviale dell'Argentina, in particolare nella Provincia di Misiones, gi\u00e0 location del film \"Mission\". Le riprese cominciarono nel mese di aprile 2013.\nAccoglienza.\nIl film ebbe un grande successo in Argentina ma nel mercato internazionale non ha ottenuto lo stesso seguito, sia dal pubblico sia dalla critica. Grazie alle dieci nomination ricevute agli \"Academy of Cinematography Arts and Sciences Awards\" in Argentina, il film fu scelto per concorrere alla candidatura agli Oscars come miglior film straniero venendo poi battuto da \"Storie pazzesche\"."}
{"id": "6183643", "revid": "767487", "url": "https://it.wikipedia.org/wiki?curid=6183643", "title": "We're Rich Again", "text": "We're Rich Again \u00e8 un film del 1934 diretto da William A. Seiter. La sceneggiatura si basa sul lavoro teatralel \"And Let Who Will Be Clever\" di Alden Nash, presentato a Hollywood il 2 febbraio 1934.\nProduzione.\nPer il film, girato con il titolo di lavorazione \"Arabella\"s, la RKO Radio Pictures prese in prestito Billie Burke - che era sotto contratto con la MGM - per il ruolo di Linda Page.\nDistribuzione.\nIl copyright del film, richiesto dalla RKO Radio Pictures, Inc., fu registrato il 13 luglio 1934 con il numero LP4833. Nello stesso giorno il film usc\u00ec anche in distribuzione nelle sale statunitensi."}
{"id": "6183644", "revid": "1543377", "url": "https://it.wikipedia.org/wiki?curid=6183644", "title": "Capitolo della Cattedrale di Parma", "text": "Il Capitolo della Cattedrale di Parma, fondato il 29 dicembre 877 dal vescovo Guibodo, fu originariamente un collegio di Canonici che affiancarono il vescovo nella gestione del potere spirituale e temporale; il Capitolo \u00e8 giunto sino ai giorni nostri nei quali ricopre il ruolo di gestione della vita liturgica della cattedrale.\nLa fondazione da parte di Guibodo.\nNel 877 il vescovo Guibodo ricevette in dono dal re d'Italia Carlomanno la corte regia di Parma. Ci\u00f2 rappresentava un segno di riconoscenza da parte del re verso quel vescovo che aveva parteggiato per il padre Ludovico II il Germanico nella lotta infruttuosa per il trono del Sacro Romano Impero. \nQuella data segn\u00f2 quindi l'inizio del potere temporale dei vescovi di Parma. Il 29 dicembre dello stesso anno Guibodo convoc\u00f2 un congresso nel suo palazzo al quale presiedettero Paolo I vescovo di Piacenza, Leodoino, vescovo di Modena, sei conti, diciotto sacerdoti e quattro diaconi. Egli comunic\u00f2 loro l'intenzione di fondare un collegio di canonici che lo affiancasse nella gestione del potere temporale e spirituale.\nA tale scopo il vescovo non solo don\u00f2 loro un chiostro che Guibodo stesso aveva fatto costruire vicino alla cattedrale in quello che oggi \u00e8 il seminario vescovile, ma li dot\u00f2 anche di molti beni divisi in tre parti: una per la chiesa di Santa Maria (la cattedrale), una per l'acquisto di ceri e arredi liturgici, una per il sostentamento dei canonici; inoltre, gli diede il beneficio delle decime civiche, cio\u00e8 parte delle tassazioni riscosse, e li dot\u00f2 di numerosi poderi e cappelle, oltre che della met\u00e0 delle entrate del sale e della terra di Salsomaggiore.\nLa struttura e l'origine del nome.\nOriginariamente il capitolo era governato da un arcidiacono mentre la disciplina era affidata al decano; vi erano poi il cantore, a cui era affidata la liturgia e il suo indirizzo in tutta la diocesi, lo \"scholasticus\", che aveva il compito di reggere la scuola della cattedrale, e altri incarichi a livello amministrativo e di tesoreria.\nIl nome \"capitolo\" si deve invece all'abitudine che avevano i primi canonici di leggere durante la liturgia delle ore un capitolo della regola, mentre il termine \"canonici\" discende dal fatto che la loro vita comunitaria era retta da una serie di regole (\"canoni\", appunto).\nLa donazione di Guibodo e l'espansionismo territoriale del X secolo.\nNel testamento del 892 Guibodo lasci\u00f2 alla consanguinea Vulgunda i beni che a lui erano stati personalmente donati dal re d'Italia, predisponendo che, alla morte di Vulgunda, passassero tutti sotto il diretto controllo del capitolo della cattedrale.\nIl lascito di Guibodo.\nI feudi che Guibodo lasci\u00f2 al capitolo erano molto numerosi: si ricordano fra i vari i castelli di Rizzolo, Pupiano, Vezano, Fontanafredda, Martinasca, Rebulara, Ronco e Vicocerrone nel piacentino, pi\u00f9 le corti sempre piacentine di Morfascio e Vignoia e il monastero di San Prospero in Panigale (Bologna); ad essi si aggiungono alcuni possedimenti nel modenese e le localit\u00e0 parmensi di Copezzato (\"Vicum peciatum\") e Coltaro (\"Caput Tari\") e della pieve di San Nicomede.]\nA questi beni sparsi e frazionati si aggiungeva un vasto territorio della bassa parmense collocato a ridosso del fiume Taro e identificato nel diploma di Arnolfo di Carinzia del 894. Il territorio era delimitato a sud ovest dalla corte di \"Caput Parioli\", localit\u00e0 ora scomparsa e da collocarsi fra Castell'Aicardi (\"Castrum Aicardi\") e la pieve di San Genesio a nord di Fontanellato (\"Fontana Lata\"), a ovest dalla selva di Soragna (\"Sorania\"), a nord dalla fossa Guittalda (corso d'acqua prossimo al Po e non identificato), a sud est dalla palude prospiciente alla cappella di San Secondo (\"lacum Sancti Secundi\") e a nord est da Sacca di Colorno.\nLa distribuzione dei feudi nel parmense alla fine del IX secolo.\nTuttavia, nonostante le varie donazioni fra le quali la corte regia di Parma, la diocesi parmense giungeva in netto ritardo nel conseguimento del potere temporale e, quando finalmente riusc\u00ec a espandersi nel contado, buona parte dei terreni erano gi\u00e0 stati assegnati ad altre organizzazioni religiose: alla Diocesi di Cremona erano state assegnate per decreto imperiale le corti di Pieveottoville (\"Cucullo\") e di Caprariola (presso Polesine Parmense); il monastero di San Colombano di Bobbio possedeva la corte di Soragna e ne esercitava il controllo grazie alla chiesa di Santo Stefano a ovest di Fontanelle; il monastero pavese di San Pietro in Ciel d'Oro aveva propriet\u00e0 sparse fra Castell'Aicardi e Ragazzola presso la palude Fischina; il monastero di Nonantola deteneva territori fra Busseto e il Po; infine, Fontanellato era ad appannaggio del monastero di San Benedetto di Leno, mentre beneficiavano della zona di San Donnino (Fidenza) le suore pavesi di Santa Maria Teodote.\nL'espansione dei possedimenti del capitolo nel X-XI secolo.\nPartendo dalla donazione di Guibodo, il capitolo estese i propri domini durante il X secolo. In particolar modo fra gli episcopati di Oberto (960-980) e quello di Ugo vi fu un'espansione dei territori controllati che pass\u00f2 dagli 11 domini del 960 ai 25 fra corti, castelli e terreni del 1029.\nI feudi si snodavano partendo a nord da Sabbioneta, Copermio, Colorno, Brescello, Gualtieri sino ad arrivare sull'Appennino a Pietramogolana, Berceto, Corniglio, Monchio e Rigoso. Al di fuori della diocesi vi erano possedimenti a Ferrara, Bologna, Modena, Reggio Emilia, Pavia e Piacenza.\nI canonici riuscirono ad aumentare in modo considerevole i territori amministrati dal vescovo e dal loro collegio sfruttando una serie di fattori fra i quali certamente furono prevalenti le fortunate donazioni, ma non trascurabile anche un sapiente gioco politico di alleanze, favorite anche da un sempre crescente clima religioso che aumentava le elargizioni alla diocesi e dall'influenza che la chiesa stessa esercitava in ambito culturale.\nNell'ottica di una politica espansionistica ma anche di difesa, venne eretto il castello di Castell'Aicardi sulle rive del Taro morto, probabilmente sotto l'episcopato di Aicardo (920-926), per marcare il confine con Fontanellato e fu costruita la pieve di San Genesio, al confine con l'antica corte di Pariola e con i domini delle diocesi di Cremona e Piacenza.\nGi\u00e0 dal 942 i canonici erano entrati in possesso di una parte dell'importante corte longobarda di Palasone (\"Palaxione\"), donata loro dall'ultimo discendente della dinastia dei Supponidi. Nel 975 durante l'episcopato di Sigfredo riuscirono a estendere il loro controllo anche sulla seconda parte della corte di Palasone, quella posta a sud, provvista di numerose cappelle e denominata di San Secondo, corte sulla quale vantavano diritti gli Attonidi di Lecco. Successivamente nel 996 fu la volta dell'acquisizione della corte di Tune, presso Fontevivo. I diplomi imperiali di Ottone III sancirono definitivamente la legittimit\u00e0 del possesso.\nUn insieme quindi di donazioni, ricevute da casate in estinzione, e di cessioni, dovute al disinteresse o decadenza di monasteri e abbazie che controllavano il territorio o alla volont\u00e0 di signorotti locali di cedere diritti sul territorio in cambio di protezione, favorirono oltremodo la politica espansionistica dei canonici che appena prima dell'anno mille eressero sull'altro lato del Taro rispetto a Palasone il castello del Pizzo (\"Pizo\").\nI canonici organizzarono il territorio in una serie di \"curtis\" (castelli) caratterizzati da un terrapieno circondato da un fossato e una palizzata a protezione dell'insediamento abitativo. Intorno all'anno 1000 ad esempio il castrum di San Secondo racchiudeva 15800\u00a0m\u00b2, una cappella e un numero di insediamenti abitativi oscillanti fra gli 80 e 90. Dalla corte dipendevano circa 240 ettari di terreni coltivati, 320 di pascoli e 480 di boschi e gerbidi. I coloni dovevano corrispondere ai canonici una parte del raccolto e sovente dei denari per avere il diritto di far pascolare i maiali nei querceti.\nLe lotte per il territorio e l'inizio del declino economico e politico.\nL'evoluzione nel XI-XII secolo.\nGi\u00e0 alla fine dell'anno mille i canonici possedevano fra i 3000 e 4000 ettari di territori solo lungo il corso inferiore del fiume Taro, territori organizzati in corti rette da un \"dominus\" o da un suo sostituto \"gastaldus.\" Nei territori sotto il controllo diretto del \"dominus\" via era la \"caput curtis\", che era circondata dai terreni del \"dominus\", e intorno a essa, isolati o sparsi, sorgevano dei mansi dove erano costruite case coloniche. A differenza delle altre corti, le corti dei canonici erano solitamente dotate di mezzi, attrezzi e animali in numero superiore alla media, tuttavia esistevano anche debolezze nel sistema poich\u00e9 molto spesso chi amministrava le corti non aveva competenze specifiche e organizzative, i terreni coltivati erano sparsi e frammisti da incolto e boschi, inoltre le corti stesse possedevano territori frazionati e non attigui territorialmente; ad esempio la corte di Viliniano, collocata a sud di Parma, possedeva territori sparsi fra Appennino e pianura non solo nel parmense ma anche nel reggiano; molto spesso vi erano anche delle enclave di territori di una corte all'interno dell'altra e ci\u00f2 andava a discapito dell'organizzazione.\nA ci\u00f2 va aggiunta anche l'azione devastante del Po, del Taro, della Parma e dello Stirone che disalveati mutavano continuamente e radicalmente l'assetto del territorio con le loro piene impetuose.\nGli elementi naturali, la disorganizzazione nella gestione delle corti e la frammentazione delle stesse posero le basi per la crisi del sistema organizzativo dei territori del capitolo che, comunque, dal punto di vista territoriale ebbero ancora una leggera espansione nel XII secolo. \nIl declino economico e politico del capitolo.\nIl declino del potere del capitolo nel parmense si basa su un duplice indebolimento economico e politico.\nIl declino economico del capitolo.\nDal punto di vista economico nel XI-XII secolo la struttura delle corti e dei mansi medioevali iniziava a sfaldarsi e soprattutto la parte delle corti a diretto controllo dei canonici (tenute dominicali) inizi\u00f2 a scomparire. Vari fattori causarono l'implosione delle curtis canonicali: innanzitutto la diminuzione progressiva dei servi generata non solo da una inferiore prolificit\u00e0 dovuta alla loro misera condizione ma anche dall'affrancamento dalla servit\u00f9 che i canonici operavano. Altro fattore fu l'incremento demografico che caus\u00f2 un frazionamento dei mansi (i poderi) fra figli e nipoti e la conseguente frammentazione fin\u00ec con l'andare fatalmente a discapito della produttivit\u00e0 del territorio. Da considerare inoltre che ogni massaro aveva il diritto a possedere orti personali che non erano soggetti al tributo da pagare al capitolo e l'aumento del numero di massari provoc\u00f2 fatalmente una riduzione delle terre soggette al tributo. I canonici provarono a mettere ordine nel caotico proliferare dei frazionati appezzamenti di terreno, censendo dapprima i mansi nel 1170 allo scopo di poterli meglio controllare e, infine, cercando di contenere il diritto dei massari al possesso degli orti causando rivolte e malcontenti, che culminarono nel 1207 con l'incendio appiccato a un pagliaio di propriet\u00e0 della canonica e con la distruzione degli argini a protezione dei porti fluviali di Pizzo e Palasone.\nIl declino politico del capitolo.\nNon essendo i canonici uomini d'arme e avendo raggiunto un patrimonio cospicuo nel corso dell'XI secolo in termini di terreni e sudditi, divenne scontato che le loro propriet\u00e0 divenissero oggetto di mire espansionistiche dei signorotti locali.\nFu cos\u00ec che sfruttando la turbolenza politica generata dall'elezione a Vescovo di Parma di Cadalo e dalle lotte fra papato e impero nelle quali la famiglia dei Canossa venne coinvolta, alcune famiglie come i Da Pizzo e i Da Cornazzano si impossessarono pi\u00f9 volte e in momenti diversi di alcune corti capitolari, come quelle di Pizzo e di Palasone; a tali soprusi i canonici non reagirono con la forza ma cercando appoggio del potere costituito, affinch\u00e9 con sentenze a loro favore venisse restaurata la sovranit\u00e0 canonicale sui territori che erano un tempo loro appartenuti.\nIl potere di Bonifacio di Toscana tuttavia era troppo radicato perch\u00e9 i canonici potessero difendersi dalle sue mire espansionistiche con le sole armi politiche a loro disposizione e fu cos\u00ec che per riuscire ad accettare una convivenza pacifica si videro costretti a cedergli nel 1039 i diritti sulla quarta parte della corte di San Secondo.\nNonostante il capitolo avesse deciso investire parte del patrimonio residuo nel rinforzare i suoi castelli, le spinte centrifughe disgregatrici, la mancanza di una struttura gerarchica formalizzata e l'ascesa del comune di Parma resero inarrestabile il declino del potere temporale dei canonici.\nDei 37 castelli che i diplomi di Ottone III assegnavano al capitolo, solo 21 vennero confermati nel 1111 da Enrico IV: fra le altre vennero perse nel reggiano le corti di Castellarano, Cavola e Fogliano e nel parmense quelle di Viliniano, Felegara, Monticelli, Costamezzana e Vestola; durante il XII secolo si aggiunsero nel reggiano la corte di Cavriago e nel parmense quelle di Tune (a nord di Fontevivo e a sud di San Secondo) erosa dal Taro e il castello di Tabiano, che, donato dal marchese Delfino Pallavicino nel 1183, fu ceduto in seguito ai Da Cornazzano.\nAl termine di questa lunga serie di mutilazioni territoriali, i possedimenti del capitolo sanciti con un diploma di Enrico VI nel 1194 si ridussero alle sole corti di: San Secondo, Palasone, Sissa, Pizzo, Coltaro, Ballone e Sant'Ilario.\nTuttavia anche il potere esercitato dai canonici nei loro possedimenti stava diventando via via pi\u00f9 formale che reale: nel 1162 il comune di Parma pretese di prendere provvedimenti legali nei confronti di cittadini risiedenti nei territori assegnati al capitolo, pur non avendone giurisdizione formale, e nel 1179 fu il capitolo stesso a invocare l'aiuto del comune per ricostruire il castello del Pizzo per difendersi dalle incursioni dei rivali.\nVerso il 1210 invece furono i Rossi che, ereditata dai Canossa la quarta parte delle corte di San Secondo, decisero di costruire un \"castrum\" laico nella posizione dove si trova ora il centro abitato, in contrapposizione con quello canonicale che era posto 1\u00a0km pi\u00f9 a nord in localit\u00e0 Zoccolanti; infine nel 1258 il comune di Parma promosse la costruzione di nuovi borghi, presso Fontanelle (Ponte della Quarta) e Arzenoldo, incentivando i coloni con l'esenzione dei tributi che avrebbero dovuto corrispondere per poter utilizzare i boschi residui; anche quei pochi lembi residui della foresta donata da Guibodo erano quindi sottratti definitivamente alla giurisdizione del capitolo.\nAll'inizio del XIV secolo nella bassa parmense restavano ai canonici solo San Secondo (in parte), Pizzo e Palasone, tuttavia il forte squilibrio fra entrate e uscite e le vicende politiche che videro il vescovo Ugolino de' Rossi fuggire da Parma pi\u00f9 volte per poi rientrarvi trovando il patrimonio del capitolo devastato, causarono la necessit\u00e0 da parte del vescovo di contrarre dei debiti con la propria famiglia, debiti che, ovviamente non riusc\u00ec pi\u00f9 a onorare. A risarcimento del debito non onorato Ugolino cedette nel 1355 ai nipoti Giacomo de' Rossi e Bertrando i diritti su Corniglio, Corniana, Roccaferrara, Roccaprebalza, mentre nel 1365 i canonici cedettero sempre a Giacomo e a suo nipote Bertrando Juniore i diritti su San Secondo e su Pizzo mettendo praticamente fine al potere temporale del capitolo.\nNonostante la cessione degli ultimi territori del capitolo avvenisse a met\u00e0 del XIV secolo, di fatto i canonici non esercitavano da tempo pi\u00f9 alcuna autorit\u00e0 sui feudi residui; ne \u00e8 prova il giuramento prestato il 25 febbraio 1368 dagli abitanti di San Secondo a Giacomo de' Rossi, primo conte, investito di tale carica il 2 gennaio 1367 (quindi l'anno precedente); nel giuramento gli abitanti si dichiaravano suoi sudditi come i loro antecessori, sancendo il fatto che la famiglia Rossi esercitasse in pratica la signoria sul territorio da molto prima dell'investitura del 1367 e della cessione del 1365.\nIl capitolo della cattedrale ai giorni nostri.\nNei secoli che vanno da XII al XIV i canonici entravano nel capitolo giovanissimi (14 anni) e vi restavano fino alla morte a eccezione dei casi di abbandono determinati dall'assunzione di incarichi pi\u00f9 elevati e prestigiosi. A differenza dei primi secoli di fondazione del capitolo, essi non risiedevano pi\u00f9 nel chiostro, ma prevalentemente in abitazioni private adottando cos\u00ec uno stile di vita molto pi\u00f9 laico rispetto alla regola che Guibodo aveva impostato.\nNormalmente essi si occupavano della preghiera, della liturgia e dell'organizzazione delle funzioni pi\u00f9 importanti, ma al contempo erano coinvolti nell'amministrazione dei beni del patrimonio capitolare e aiutavano il vescovo nel governo spirituale e temporale della diocesi.\nCon il Concilio di Trento il capitolo della cattedrale perse la possibilit\u00e0 di avocare a s\u00e9 il diritto di esercitare il potere spirituale e anche temporale, se previsto nella diocesi, in caso di sede vescovile vacante. Da allora i canonici si limitarono ad affiancare il vescovo come organo collegiale che lo coadiuvasse nel governo della diocesi. Con la riforma del Concilio Vaticano II (1962-1965), tuttavia, vennero istituiti nuovi organismi per regolamentare la vita della diocesi, quali i consigli parrocchiali e presbiterali, e da allora sino ai giorni nostri i canonici del capitolo della cattedrale di Parma, per i quali \u00e8 previsto un numero minimo di 4 componenti, si limitano a curare la liturgia in cattedrale.\nPersonaggi illustri del capitolo.\nLa posizione di canonici del capitolo della cattedrale era molto ambita in epoca medioevale. Ogni canonico, infatti, poteva contare su una dotazione di circa 160 ettari, sulle entrate garantite dagli affitti delle case, su parte delle entrate (decime) delle chiese sottoposte alla giurisdizione del capitolo e su altri benefici minori. Per tali ragioni \u00e8 comprensibile che la carica fosse spesso appannaggio delle famiglie pi\u00f9 ricche, illustri e influenti della zona come i Fieschi, i Sanvitale e i Rossi. Queste famiglie riuscirono fra la fine del XII secolo e quella del XIV a ricevere l'investitura di circa 24 canonici, fra i quali quattro divennero vescovi di Parma:\nOltre ai quattro vescovi indicati, due canonici del capitolo della cattedrale appartenenti alla famiglia Fieschi ascesero al Soglio di Pietro:\nCanonici illustri non appartenenti alle famiglie sopra elencate furono:"}
{"id": "6183646", "revid": "104458", "url": "https://it.wikipedia.org/wiki?curid=6183646", "title": "Saint Imier", "text": ""}
{"id": "6183647", "revid": "104458", "url": "https://it.wikipedia.org/wiki?curid=6183647", "title": "St. Imier", "text": ""}
{"id": "6183649", "revid": "84706497", "url": "https://it.wikipedia.org/wiki?curid=6183649", "title": "Luan Guilherme de Jesus Vieira", "text": ""}
{"id": "6183668", "revid": "104458", "url": "https://it.wikipedia.org/wiki?curid=6183668", "title": "Dipartimento dell'Alta Garonna", "text": ""}
{"id": "6183671", "revid": "481666", "url": "https://it.wikipedia.org/wiki?curid=6183671", "title": "Larry 'Buster' Crabbe", "text": ""}
{"id": "6183672", "revid": "123020457", "url": "https://it.wikipedia.org/wiki?curid=6183672", "title": "Fake Love", "text": "Fake Love \u00e8 un brano musicale del rapper canadese Drake, pubblicato in tutto il mondo per il download digitale dal 29 ottobre 2016 Il brano \u00e8 stato reso disponibile come singolo apripista estratto dal mixtape \"More Life\", disponibile dal 18 marzo 2017."}
{"id": "6183696", "revid": "767487", "url": "https://it.wikipedia.org/wiki?curid=6183696", "title": "Noisex", "text": "i Noisex sono un gruppo tedesco di musica post-industriale fortemente incentrato su sonorit\u00e0 power noise. Fondati nel 1990 come T:U:T:P (The Unbelievable T.V. Preacher) da Raoul Roucka, i Noisex presero il nome attuale nel 1992.\nBiografia.\nI Noisex furono fondati nel 1990 con il nome originario di T:U:T:P (The Unbelievable T.V. Preacher) da Raoul Roucka, che ne cambi\u00f2 il nome nell'attuale nel 1992. Da allora Roucka \u00e8 l'unico membro stabile dei Noisex."}
{"id": "6183698", "revid": "584834", "url": "https://it.wikipedia.org/wiki?curid=6183698", "title": "Stazione di Tavernelle Emilia", "text": ""}
{"id": "6183711", "revid": "59316", "url": "https://it.wikipedia.org/wiki?curid=6183711", "title": "Anna Rossi-Doria", "text": "Biografia.\nFiglia di Manlio Rossi-Doria, si laure\u00f2 alla Facolt\u00e0 di Lettere dell'Universit\u00e0 di Roma nel 1962. Insegn\u00f2 Storia delle donne e Storia contemporanea nelle Universit\u00e0 della Calabria, di Bologna e Roma Tor Vergata. Fece parte delle redazioni di \"Movimento operaio e socialista\", \"Passato e presente\", \u201cMemoria\u201d e \"Genesis\", degli organi direttivi dell'Istituto romano per la storia d'Italia dal fascismo alla Resistenza e della Societ\u00e0 italiana delle storiche di cui era stata una delle socie fondatrici (marzo 1989). Nel 1986-87 con una borsa di studio Fulbright, soggiorn\u00f2 presso la Rutges University, New Jersey.\nTra i suoi interessi, oltre alla storia delle donne e del femminismo, quella dei movimenti contadini dell'Italia meridionale, dell'antisemitismo e dell'Olocausto. Sposata in prime nozze con Carlo Ginzburg (dal matrimonio sono nate la storica dell'arte Silvia Ginzburg e la filosofa e scrittrice Lisa Ginzburg), divorzi\u00f2 per unirsi in matrimonio con Claudio Pavone, che mor\u00ec tre mesi prima di lei.\nIl suo archivio di carte e tutta la sua biblioteca \u00e8 stata donata alla Biblioteca italiana delle donne di Bologna, dove \u00e8 stato istituito il Fondo Anna Rossi Doria che \u00e8 disponibile per la consultazione e il prestito dal 2021. All'interno del Fondo documenti che testimoniano la partecipazione al Centro Virginia Woolf di Roma."}
{"id": "6183731", "revid": "125877630", "url": "https://it.wikipedia.org/wiki?curid=6183731", "title": "Lisa Ginzburg", "text": "Biografia.\nFiglia di Carlo Ginzburg e Anna Rossi-Doria, nonch\u00e9 nipote di Natalia Ginzburg, si \u00e8 laureata in Filosofia presso la Sapienza di Roma e perfezionata alla Normale di Pisa. Dopo essersi occupata della mistica francese del Seicento (si ricorda in particolare l'edizione del \"Commento mistico al Cantico dei cantici\" di Jeanne Guyon, Genova, Marietti, 1997) ha lavorato come traduttrice (tra i suoi lavori, \"L' imperatore Giuliano e l'arte della scrittura\" di Alexandre Koj\u00e8ve, Roma, Donzelli, 1998 e \"Pene d'amor perdute\" di William Shakespeare, Torino, Einaudi, 2002) e collaborato a giornali e riviste quali \"Il Messaggero\" e \"Domus\". \nHa curato, con Cesare Garboli, \"\u00c8 difficile parlare di s\u00e9\", conversazione a pi\u00f9 voci con Natalia Ginzburg condotta da Marino Sinibaldi, opera pubblicata da Einaudi nel 1999. Ha pubblicato le raccolte di racconti \"Colpi d'ala\" (Feltrinelli 2006) e \"Spietati i mansueti\" (Gaffi, 2016) e i romanzi \"Desiderava la bufera\" (Feltrinelli 2002), \"Per amore\" (Marsilio 2016). Nel 2021 il suo romanzo \"Cara pace\" (Milano, Ponte alle Grazie, 2020) \u00e8 stato selezionato nella dozzina della LXXV edizione del Premio Strega, su proposta di Nadia Terranova."}
{"id": "6183734", "revid": "271907", "url": "https://it.wikipedia.org/wiki?curid=6183734", "title": "Aleksej Kaledin", "text": ""}
{"id": "6183736", "revid": "287204", "url": "https://it.wikipedia.org/wiki?curid=6183736", "title": "Basketball-Bundesliga 1976-1977", "text": "La Basketball-Bundesliga 1976-1977 \u00e8 stata l'11\u00aa edizione del massimo campionato tedesco occidentale di pallacanestro maschile. La vittoria finale \u00e8 stata ad appannaggio dell'USC Heidelberg."}
{"id": "6183737", "revid": "46291", "url": "https://it.wikipedia.org/wiki?curid=6183737", "title": "Sesamothamnus", "text": "Sesamothamnus \u00e8 un genere di piante spermatofite, dicotiledoni appartenenti alla famiglia delle Pedaliaceae. \"Sesamothamnus\" \u00e8 anche l'unico genere della trib\u00f9 Sesamothamneae .\nEtimologia.\nIl nome del genere \u00e8 formato da due parole \"sesamo\" (= \"Sesamum\" ) e \"thamnus\" (= simile ad un arbusto) che insieme significano \"arbusto simile al Sesamo\". Il nome scientifico del genere \u00e8 stato definito dall'esploratore austriaco Friedrich Martin Josef Welwitsch (1806 \u2013 1872) nella pubblicazione \"Transactions of the Linnean Society of London. London - 27(1): 49, t. 18. 1869\" del 1869. Il nome scientifico della trib\u00f9 \u00e8 stata definita dal botanico contemporaneo Hans-Dieter Ihlenfeldt (1932-) nella pubblicazione \"Mitteilungen aus dem Staatsinstitut f\u00fcr Allgemeine Botanik in Hamburg - 12: 75. 1967\" del 1967.\nDistribuzione e habitat.\nLa distribuzione delle specie di questo genere \u00e8 relativa all'Africa orientale e meridionale. Gli habitat variano da tropicali a subtropicali.\nTassonomia.\nLa famiglia di appartenenza di questo gruppo (Pedaliaceae) comprende 18 generi con circa 90 specie (altre fonti indicano 13 - 15 generi con 70 specie) con una distribuzione cosmopolita. La trib\u00f9 Sesamothamneae (contenente il genere \"Sesamothamnus\") \u00e8 una delle tre trib\u00f9 nella quale \u00e8 divisa la famiglia.\nFilogenesi.\nAlcuni caratteri di questo genere lo accomunano alla famiglia Bignoniaceae, ma a causa dei peli mucillaginosi lo allontanano decisamente. In effetti questo genere occupa una posizione isolata nell'ambito della famiglia Pedaliaceae (tra la trib\u00f9 Pedalieae e la trib\u00f9 Sesameae - con quest'ultima \u00e8 \"gruppo fratello\"). Caratteri particolari per questo gruppo sono: il polline tetradico, la presenza di spine e ramificazioni corte. Degno di nota \u00e8 l'impollinazione tramite farfalle e falene.\nSpecie del genere.\nIl genere comprende le seguenti specie:"}
{"id": "6183738", "revid": "729019", "url": "https://it.wikipedia.org/wiki?curid=6183738", "title": "Mallory Vale", "text": "Il Minor Planet Center la accredita per la scoperta dell'asteroide 175109 Sharickaer, effettuata il 25 giugno 2004.\nLe \u00e8 stato dedicato l'asteroide 158899 Malloryvale."}
{"id": "6183739", "revid": "199745", "url": "https://it.wikipedia.org/wiki?curid=6183739", "title": "Sesamothamneae", "text": ""}
{"id": "6183740", "revid": "86599", "url": "https://it.wikipedia.org/wiki?curid=6183740", "title": "292159 Jongoldstein", "text": "292159 Jongoldstein \u00e8 un asteroide della fascia principale. Scoperto nel 2006, presenta un'orbita caratterizzata da un semiasse maggiore pari a 2,3927427\u00a0UA e da un'eccentricit\u00e0 di 0,1380003, inclinata di 3,16502\u00b0 rispetto all'eclittica.\nL'asteroide \u00e8 dedicato allo statunitense Jon Goldstein."}
{"id": "6183741", "revid": "329581", "url": "https://it.wikipedia.org/wiki?curid=6183741", "title": "Duomo di Soverato", "text": ""}
{"id": "6183743", "revid": "110157", "url": "https://it.wikipedia.org/wiki?curid=6183743", "title": "The Reflection Tour", "text": "The Reflection Tour \u00e8 stato il quarto tour ufficiale del gruppo musicale statunitense Fifth Harmony. \u00c8 stato creato per promuovere il loro il loro primo album in studio \"Reflection\" (2015). Il tour era composto da 5 tappe per un totale di 62 spettacoli. Il tour ha preso inizio a San Francisco il 27 febbraio 2015 e si \u00e8 concluso in 12 febbraio 2016 a Dubai.\nLa prima parte del tour \u00e8 stata intrapresa nel Nord America. Dopo questa prima tappa il gruppo ha annunciato un prolungamento del tour, chiamato \"Reflection: The Summer Tour\", della durata di due mesi con spettacoli intrapresi principalmente negli Stati Uniti.\nDopo la conclusione del \"Reflection: The Summer Tour\" sono state annunciate delle date per una terza e nuova tappa che \u00e8 stata intrapresa in Europa, con un totale di 6 spettacoli. A questa tappa \u00e8 stato dato il nome di \"European Reflection Tour\". Infine la band si \u00e8 esibita in due tappe aggiuntive in Messico e negli Emirati Arabi Uniti.\nBackground.\nIl tour \u00e8 stato creato per promuovere il loro il loro primo album in studio \"Reflection\" (2015). Il tour era composto da 5 tappe per un totale di 62 spettacoli. Il tour ha preso inizio a San Francisco il 27 febbraio 2015 e si \u00e8 concluso in 12 febbraio 2016 a Dubai. Il tour \u00e8 composto da 5 tappe per un totale di 62 spettacoli. Ha avuto vari prolungamenti in corso d'opera. La prima tappa \u00e8 iniziata il 27 febbraio 2015 a San Francisco ed \u00e8 terminata a Glenside il 6 aprile 2015 con 23 concerti. Mahogany Lox, Jasmine V e Jacob Whitesides sono stati gli artisti di apertura. 16 spettacoli dei questa prima tappa sono stati sold out. Yahoo! livestreamed ha registrato il concerto durante l'esibizione del 24 marzo 2015 tenutasi a Boston.\nReflection: The Summer Tour.\nDopo la prima tappa il gruppo ha annunciato un prolungamento del tour, chiamato \"Reflection: The Summer Tour\". Questa seconda tappa ha avuto una durata di due mesi con 31 spettacoli intrapresi principalmente negli Stati Uniti. Il \"Reflection: The Summer Tour\" ha avuto inizio a Louisville il 15 luglio 2015 ed \u00e8 terminato il 10 ottobre 2015 a Paradise Island nelle Bahamas. Il gruppo ha annunciato questa seconda tappa durante il \"Pool Party\" sponsorizzato da \"Candie's\" e \"Periscope\". I costumi di scena per il tour sono stati disegnati e realizzata da Marina Toybina, vincitrice di quattro Emmy. Common Kings, Bea Miller, Natalie La Rose e The Never Endin hanno aperto i concerti per questa seconda tappa.\nEuropean Reflection Tour.\nVisto il successo delle precedenti tappe, alla conclusione del \"Reflection: The Summer Tour\" sono state annunciate delle date per una terza e nuova tappa che \u00e8 stata intrapresa in Europa, con un totale di 6 spettacoli in 5 paesi differenti. A questa tappa \u00e8 stato dato il nome di \"European Reflection Tour\". Lo \"European Reflection Tour\" ha avuto inizio a Madrid il 26 ottobre 2015 ed \u00e8 terminato il 9 novembre 2015 a Parigi. Paul Rey ha aperto i concerti in Germania e in Francia mentre Dionne Bromfield ha aperto i concerti nel Regno Unito. Anche per questa tappa Marina Toybina ha realizzato i costumi di scena.\nSuccessivamente la band si \u00e8 esibita in due tappe aggiuntive in Messico e negli Emirati Arabi Uniti.\nRisposta commerciale.\nOriginariamente vennero annunciati 23 spettacoli tra Stati Uniti e Canada. Poco dopo l'annuncio delle date, 16 spettacoli sono stati sold out. Visto la grande richiesta sono stati aggiunti 31 spettacoli che sono stati intrapresi principalmente negli Stati Uniti; successivamente sono state aggiunte ulteriori date in Europa, in Messico e negli Emirati Arabi Uniti.\nTrasmissione e registrazioni.\nDurante il concerto del 24 marzo 2015 tenutosi presso il \"The Wilbur\" di Boston Yahoo! livestreamed ha mandato in onda il concerto in contemporanea con l'esibizione del gruppo. La band ha dichiarato di \"essere molto emozionate per il fatto che \"Yahoo Live\" mander\u00e0 in onda il nostro \"Reflection Tour\". In questo modo tutti gli \"Harmonizers\" che non sono riusciti a venirci a vedere potranno guardarci live durante il concerto che terremo a Boston il 24 marzo\"."}
{"id": "6183745", "revid": "1226", "url": "https://it.wikipedia.org/wiki?curid=6183745", "title": "Tipografia Campitelli", "text": "La tipografia Campitelli nacque a Foligno nel 1694, fondata da Niccol\u00f2 Campitelli, capostipite di una famiglia di tipografi-editori e rimase attiva fino al 1935.\nStoria.\nL\u2019officina prende avvio con l\u2019acquisizione dei macchinari e materiali tipografici della tipografia condotta da Gaetano Zenobi. Secondo tradizione, sarebbe stata depositaria del torchio con cui sarebbe stata stampata la Divina Commedia nel 1472.\nAcquisito il titolo di \"Tipografia camerale ed episcopale\u201d e di stamperia accademica per la locale Accademia Fulginia, nel 1782 ottiene la prerogativa di \u201cStampatore pubblico\u201d per la citt\u00e0 di Foligno.\nNegli anni Ottanta dell\u2019Ottocento, sotto la direzione di Francesco Bocci Campitelli (attivo dal 1863 al 1893) e del figlio Giovanbattista (attivo dal 1880 al 1920) la tipografia si trasferisce a nuova sede, amplia la produzione e l\u2019organico e ottiene da Umberto I il titolo di \u201cReale stabilimento tipo-litografico\u201d.\nNel 1937 la tipografia viene acquisita da Benedetto Pasquini per la Societ\u00e0 Poligrafica Salvati.\nProduzione.\nLa tipografia Campitelli inizia la produzione con la pubblicazione di stampe religiose, libretti musicali e poetici, fogli di notizie o avvisi, almanacchi e lunari.\nLa prima stampa che si conosca usc\u00ec nel 1694 per Niccol\u00f2 Campitelli porta il titolo di \"S. Agnese vergine e martire. Oratorio a cinque voci con strumenti\".\nNel 1696 Niccol\u00f2 Campitelli inizia la pubblicazione di fogli di avvisi settimanali, produzione che si estender\u00e0 per tutto il corso del Settecento.\nFin dalla fine del Seicento, prevalentemente con il marchio \"Feliciano Campitelli\", immette sul mercato diversi lunari da parete (il pi\u00f9 antico oggi conosciuto \u00e8 l\"'Apocatastasi celeste per l'anno 1698\") e, dalla seconda met\u00e0 del Settecento, numerosi almanacchi come \"Il filosofo errante\", il \"Casamia\" e il \"Barbanera\", che pubblicher\u00e0 ininterrottamente fino al 1935.\nDal 1782 stampa bandi ed editti per il comune di Foligno.\nDalla seconda met\u00e0 dell\u2019Ottocento amplia la produzione con la stampa di pubblicazioni ufficiali di comuni ed enti di tutta Italia (a titolo di esempio, la pubblicazione annuale, per diversi comuni di un opuscolo dal titolo \"Solenne distribuzione de' premi agli alunni delle scuole\"), oltre che di stampe encomiastiche e celebrative su commissione."}
{"id": "6183763", "revid": "122246", "url": "https://it.wikipedia.org/wiki?curid=6183763", "title": "Coppa di Finlandia (pallavolo maschile)", "text": "La Coppa di Finlandia \u00e8 un torneo pallavolistico maschile per squadre di club finlandesi."}
{"id": "6183766", "revid": "1305772", "url": "https://it.wikipedia.org/wiki?curid=6183766", "title": "Campitelli (disambigua)", "text": ""}
{"id": "6183775", "revid": "827058", "url": "https://it.wikipedia.org/wiki?curid=6183775", "title": "David Herold", "text": "Complice di John Wilkes Booth nell'assassinio di Abraham Lincoln il 14 aprile 1865, fu condannato a morte e impiccato assieme ad altri tre cospiratori presso Fort McNair a Washington.\nBiografia.\nDavid E. Herold nacque in Maryland, sesto di dieci (o undici) figli di Adam George Herold e Mary Ann Porter. Adam e Mary si sposarono il 9 novembre 1828 a Washington. Suo padre fu capoufficio del magazzino navale presso il cantiere navale di Washington per oltre vent'anni. David frequent\u00f2 il Gonzaga College High School, il Georgetown College, la Charlotte Hall Military Academy e la Rittenhouse Academy. Nel 1860 Herold si diploma in farmacia al Georgetown College. Lavor\u00f2 come assistente farmacista e come impiegato per un medico a Washington. Conobbe John Surratt alla Charlotte Hall Military Academy alla fine anni 50. Alcuni anni dopo, nel dicembre 1864, Surratt lo present\u00f2 a Booth.\nAl tempo, Herold era impiegato a Brooklyn, presso Francis Tumblety, un medico ciarlatano che sarebbe stato arrestato a Saint Louis nel Missouri dopo l'assassinio ma rilasciato poco dopo per insufficienza di prove. Anni dopo Tumblety finir\u00f2 anche nella lista dei sospettati nel caso di Jack lo squartatore.\nLa cospirazione.\nHerold si aggreg\u00f2 al gruppo di cospiratori di Booth nel 1864. L'obiettivo iniziale era quello di rapire Lincoln. Il piano sub\u00ec varie modifiche e Booth decise infine di assassinare Lincoln, il vicepresidente Andrew Johnson, e il segretario di stato William H. Seward nella speranza di aiutare la causa confederata. Al contrario degli altri, Herold non ag\u00ec per fini ideologici, ma spinto da un profondo odio per Lincoln.\nLa notte del 14 aprile 1865, Herold accompagn\u00f2 Lewis Powell a casa di Seward. Powell fece irruzione nell'abitazione e aggred\u00ec il segretario di stato, ferendolo gravemente. Durante l'aggressione altri componenti della famiglia di Seward furono feriti. Successivamente Herold che scapp\u00f2, lasciando Powell da solo e si ricongiunse con Booth appena fuori Washington. Si recarono assieme a Surrattsville (ora Clinton) nel Maryland dove presero le armi che Mary Surratt aveva lasciato loro e si recarono al Ford's Theater dove si trovava Lincoln. Un altro cospiratore, George Atzerodt, avrebbe dovuto assassinare il vice presidente Andrew Johnson, ma non trov\u00f2 il coraggio di farlo.\nPoco dopo, verso le 22:30, John Wilkes Booth spar\u00f2 a Lincoln e, durante la fuga dal teatro, si fer\u00ec ad una gamba. Booth attravers\u00f2 il Navy Yard Bridge e fugg\u00ec nel Maryland. David Herold attravers\u00f2 lo stesso ponte poco meno di un'ora dopo e si ricongiunse con Booth. Procedettero verso casa del dottor Samuel Mudd che cur\u00f2 la gamba di Booth. Herold rimase fedele a Booth e lo aiut\u00f2 nella sua fuga fino al momento della cattura.\nBooth e Herold furono raggiunti il 26 aprile dai soldati del 16\u00ba cavalleria di New York presso la fattoria della famiglia Garrett dove si nascondevano dal 24 aprile. I due cospiratori erano barricati all'interno di un fienile, circondati dalle truppe unioniste. Herold si arrese, ma Booth si rifiut\u00f2 di uscire. I soldati appiccarono il fuoco al fienile e Booth si affrett\u00f2 a raggiungere l'uscita sul retro, brandendo un fucile ed una pistola. Il sergente Boston Corbett spar\u00f2 a Booth il quale mor\u00ec poche ore dopo.\nIl processo.\nHerold fu giudicato da un tribunale militare. Poich\u00e9 aveva gi\u00e0 ammesso il suo coinvolgimento nella congiura, l'unica difesa che l'avvocato Frederick Stone fu in grado di opporre fu che Herold era un individuo plagiabile e ag\u00ec sotto l'influenza della personalit\u00e0 di Booth. Herold fu imprigionato e condannato a morte. Fu impiccato a Fort McNair il 7 luglio 1865. I suoi resti furono sotterrati nel suolo del penitenziario.\nIl 15 febbraio 1869, la madre di David e cinque sorelle diedero sepoltura ai suoi resti nel Congressional Cemetery a Washington in una tomba senza nome, a fianco a quella del padre Adam. La lapide a ricordo di David Herold ora presente fu posta nel luglio 1917."}
{"id": "6183778", "revid": "287204", "url": "https://it.wikipedia.org/wiki?curid=6183778", "title": "Basketball-Bundesliga 1977-1978", "text": "La Basketball-Bundesliga 1977-1978 \u00e8 stata la 12\u00aa edizione del massimo campionato tedesco occidentale di pallacanestro maschile. La vittoria finale \u00e8 stata ad appannaggio del MTV 1846 Gie\u00dfen."}
{"id": "6183779", "revid": "76963", "url": "https://it.wikipedia.org/wiki?curid=6183779", "title": "Alan Fletcher (compositore)", "text": "Arriv\u00f2 ad Aspen nel marzo 2006 lasciando l'incarico di Direttore della Scuola di Musica e docente di Musica presso la Universit\u00e0 Carnegie Mellon di Pittsburgh, in Pennsylvania, dove era stato a partire dal 2001. Precedentemente aveva occupato posizioni di leadership e di facolt\u00e0 tra cui rettore e Vice Presidente Senior presso il New England Conservatory, dove era stato occupato per 16 anni. Consegu\u00ec il dottorato e il master presso la Juilliard School e una laurea presso l'Universit\u00e0 di Princeton e ha studiato con compositori illustri come Roger Sessions, Milton Babbitt, Edward T. Cone, e Paul Lansky.\nHa vinto numerosi premi ed incarichi di composizione, incluse le recenti commissioni per la Pittsburgh Symphony e la National Gallery of Art. Insegna a livello nazionale ed internazionale musica e amministrazione musicale, ha un blog su \"Gramophone\" e ha scritto pezzi Op/Ed per giornali come il \"Wall Street Journal\", la \"Pittsburgh Post-Gazette\", \"Symphony\", e il \"Baltimore Sun\". Inoltre si \u00e8 seduto presso alcune delle commissioni pi\u00f9 prestigiose del settore quali il The Gilmore Prize Artistic Board and Jury, al quale ha lavorato con l'ex amministratore artistico dell'AMFS Ara Guzelimian.\nVive ad Aspen, Colorado, con il suo partner Ronald Schiller."}
{"id": "6183783", "revid": "277211", "url": "https://it.wikipedia.org/wiki?curid=6183783", "title": "Louis Welden Hawkins", "text": "Fu un artista simbolista, spesso vicino alla corrente preraffaellita.\nBiografia.\nLouis Welden Hawkins era figlio di un ufficiale della marina inglese e di una baronessa austriaca. Trascorse tutta la sua vita d'artista in Francia e pertanto, nel 1895, ottenne la cittadinanza e la nazionalit\u00e0 francese.\nPer non intraprendere la carriera militare a cui appariva inevitabilmente destinato, il giovane Louis ruppe i rapporti con la sua famiglia e si trasfer\u00ec a Parigi nel 1873. Entr\u00f2 quindi nell'Acad\u00e9mie Julian dove comp\u00ec i suoi studi e gi\u00e0 nel 1881 espose i suoi lavori al \"Salon des Artistes fran\u00e7ais\" ottenendo un notevole successo e anche delle proposte di acquisto delle sue opere da parte dello Stato, che per\u00f2 rifiut\u00f2. Continu\u00f2 ad esporre nel Salon per dieci anni.\nEspose anche alla \"Soci\u00e9t\u00e9 des Beaux Arts\" (1894-1908), al \"Salon de la Rose Croix\" (1894 e 1895) e alla galleria \"Libre Esth\u00e9tique\" di Bruxelles.\nNel frattempo Hawkins frequent\u00f2 il gruppo dei Simbolisti della Rose-Croix, ed ebbe utili rapporti con gli scrittori che sposavano le idee del movimento simbolista: Jean Lorrain, Paul Adam, Laurent Tailhade, Robert de Montesquiou, St\u00e9phane Mallarm\u00e9. Quest'ultimo lo accolse nel suo cenacolo di \"rue de Rome\" e gli dedic\u00f2 un verso: \nEbbe anche relazioni con personalit\u00e0 del mondo sindacale e politico di orientamento socialista, come il deputato Camille Pelletan e la giornalista Caroline R\u00e9my de Guebhard, al secolo S\u00e9verine, alla quale, in seguito, fece il ritratto. Fu anche influenzato dai preraffaelliti inglesi Dante Gabriel Rossetti e Edward Burne-Jones che conobbe personalmente.\nLe sue figure femminili sono composte infatti nella piena tradizione dei pittori preraffaelliti, con la loro seriet\u00e0 sognante, e la sua pittura appare come l'estremo anelito ad una realt\u00e0 fragile, fuori dal tempo, che chiede attenzione e che distilla la quintessenza delle cose. Divenne famoso, infatti, per i suoi ritratti femminili, sempre sognanti e di grande finezza.\nWelden termin\u00f2 la sua carriera e la sua vita in ristrettezze, trascorrendo i suoi ultimi anni a dipingere paesaggi in Bretagna.\nMor\u00ec a Parigi all'et\u00e0 di 61 anni, ma fu commemorato solo un anno dopo la sua morte, al \"Salon National\"."}
{"id": "6183784", "revid": "767487", "url": "https://it.wikipedia.org/wiki?curid=6183784", "title": "Ingrid Peters", "text": "Cantante dedita principalmente ai generi pop e Schlager e professionalmente in attivit\u00e0 dalla met\u00e0 degli anni settanta, nel corso della sua carriera ha pubblicato una ventina di album. Tra i suoi singoli di maggiore successo, figurano \"Komm doch mal r\u00fcber\" (1976), \"Du bist nicht frei\" (1979), \"Wei\u00dft du, wo du hingehst\" (1980), \"Viva la Mamma\" (1983), \"Afrika\" (1983), \"\u00dcber die Br\u00fccke gehn\" (1986), \"Komm und halt mich fest\" (1997), \"Er ist perfekt\" (2001), \"Du\" (2003), ecc.\nBiografia.\nIngrid Probst, in seguito nota con il nome d'arte Ingrid Peters, nasce a Dudweiler, una frazione di Saarbr\u00fccken (Saarland) il 19 aprile 1954.\nNel 1973 inizia ad esibirsi in alcuni locali, sia come cantante solista accompagnata dal suono della chitarra che come membro di vari gruppi musicali.\nDue anni dopo, mentre si sta esibendo con il suo gruppo, i New Power, in un locale nei pressi di Saarbr\u00fccken, viene scoperta da Eddy Bachinger, che le offre un contratto con la CBS.\nNell'ottobre dello stesso anno incide il suo primo disco, ovvero il singolo \"H\u00e4nde weg von Harry Schmidt\". L'anno seguente, pubblica il suo primo album, intitolato \"Komm doch mal r\u00fcber\", dal quale viene estratto anche il singolo omonimo, che in Germania rimane in classifica per sette settimane.\nNel 1983 incide il singolo \"Afrika\", che raggiunge il primo posto delle classifiche tedesche.\nTre anni dopo partecipa all'Eurovision Song Contest, dove interpreta il brano \"\u00dcber die Br\u00fccke geh'n\", che si piazza all'ottavo posto.\nDopo aver sciolto il contratto che la legava alla casa discografica di Ralph Siegel decide di prendersi una pausa dalla scena musicale, dove ricomparir\u00e0 soltanto nel 1997.\nNel 2007 viene insignita dell'Ordine al Merito artistico della Saarland."}
{"id": "6183800", "revid": "144796", "url": "https://it.wikipedia.org/wiki?curid=6183800", "title": "Videoblog", "text": ""}
{"id": "6183806", "revid": "123455237", "url": "https://it.wikipedia.org/wiki?curid=6183806", "title": "Kid's Got Talent (prima edizione)", "text": "La prima edizione di Kid's Got Talent \u00e8 in onda dal 11 dicembre 2016 al 1\u00ba gennaio 2017 per un totale di quattro puntate, con la conduzione di Claudio Bisio e Lodovica Comello.\nTrasmissione.\nI 3 baby opinionisti della prima edizione sono: Lorenzo, Francesco e Carlotta."}
{"id": "6183809", "revid": "144796", "url": "https://it.wikipedia.org/wiki?curid=6183809", "title": "Ordine del Gran Principe San Vladimiro", "text": ""}
{"id": "6183812", "revid": "481666", "url": "https://it.wikipedia.org/wiki?curid=6183812", "title": "The Last Word", "text": ""}
{"id": "6183815", "revid": "767487", "url": "https://it.wikipedia.org/wiki?curid=6183815", "title": "Girvan", "text": " \nGirvan (in gaelico scozzese: \"Inbhir Gharbhain\") \u00e8 una cittadina (anticamente: burgh) di circa 6.500 abitanti della costa sud-occidentale della Scozia, facente parte dell'area amministrativa dell'Ayrshire Meridionale e situata lungo l'estuario del Water of Girvan. \u00c8 il centro maggiore del distretto di Carrick.\nGeografia fisica.\nGirvan si trova a circa 56 miglia a sud di Glasgow e si estende tra il mare e le Galloway Hills.\nStoria.\nNel 1668, fu concesso a Girvan lo status di burgh.\nGirvan inizi\u00f2 a svilupparsi a partire dal 1860, con l'arrivo in citt\u00e0 della ferrovia che collegava Glasgow a Maybole.\nMonumenti e luoghi d'interesse.\nArchitetture religiose.\nNorth Parish Church.\nTra gli edifici principali di Girvan, figura la North Parish Church, eretta nel 1886.\nSociet\u00e0.\nEvoluzione demografica.\nAl censimento del 2011, Girvan contava una popolazione pari a 6.651 abitanti.\nLa localit\u00e0 ha conosciuto quindi un decremento demografico rispetto al 2001, quando contava 6.940 abitanti."}
{"id": "6183816", "revid": "287204", "url": "https://it.wikipedia.org/wiki?curid=6183816", "title": "Parole e segni", "text": "Parole &amp; Segni (P@role &amp; Segni) era un mensile italiano dedicato agli soci tesserati dall'ENS.\nStruttura editoriale.\nLa rivista bimestrale era un periodico riservato alle persone sorde che si abbonavano ed avevano delle informazioni sulla sordit\u00e0, sulle leggi per i disabili uditivi, ed ogni anno si presentavano dei bilanci dell'associazione.\nLe pagine erano dedicato alle attivit\u00e0 dei circoli delle varie sezioni provinciali alle attivit\u00e0 sportive, dalle curiosit\u00e0 culturali sulle pubblicazioni dei seminari, ai workshop del Comitato Giovani Sordi per le problematiche delle scuole e famiglie, dall'educazione all'inclusione scolastica.\nL'ultima pubblicazione \u00e8 stata fatta nel 2011 che poi venne chiusa a causa del debito che versava l'associazione ENS.\nDistribuzione.\nLa distribuzione, era riservata solamente ai soci coloro che erano iscritti all'associazione ENS, nei circoli delle intercomunali e delle sezioni provinciali."}
{"id": "6183823", "revid": "1086846", "url": "https://it.wikipedia.org/wiki?curid=6183823", "title": "Associazione Del Calcio Di Vicenza 1920-1921", "text": "Questa voce raccoglie le informazioni riguardanti l'Associazione Calcio Vicenza nelle competizioni ufficiali della stagione 1920-1921.\nStagione.\nPer la squadra biancorossa l'annata fu parecchio sofferta a causa di una intensa crisi dirigenziale."}
{"id": "6183824", "revid": "124123", "url": "https://it.wikipedia.org/wiki?curid=6183824", "title": "Margaret Leahy", "text": "Biografia.\nL'11 settembre 1922 Joseph Schenck, presidente della First National Pictures e marito dell'attrice Norma Talmadge, in accordo con il finanziere inglese Edward Hulton, proprietario del quotidiano Daily Sketch, del cinegiornale Topical Budget e della casa di distribuzione Film Booking Offices, lanci\u00f2 in Gran Bretagna un concorso per trovare una nuova e giovane attrice che, come premio, avrebbe recitato accanto a Norma Talmadge nel film di prossima realizzazione \"Within the Law\".\nIn quaranta giorni furono esaminate le fotografie di 80.000 ragazze britanniche, dalle quale furono selezionate cento finaliste che in novembre sostennero ciascuna un provino cinematografico che fu poi visionato dalla commissione giudicatrice formata dalle sorelle Talmadge, da Joe Schenck, dal regista Edward Jos\u00e9 e da altri rappresentanti della First National. Finalmente, il 14 novembre fu proclamata vincitrice Margaret Leahy, ventenne commessa di un negozio di abbigliamento del quartiere londinese di Brixton, davanti ad altre due ragazze, Jean Jay e Irene Coney.\nDivenuta popolarissima grazie a un grande battage pubblicitario, Margaret Leahy percorse l'isola per una settimana accolta ovunque da grandi folle, prima d'imbarcarsi con la madre, il 26 novembre, per gli Stati Uniti. Giunse a New York il 3 dicembre, e dopo qualche giorno part\u00ec con le sorelle Talmadge per Hollywood, dove incontr\u00f2, tra gli altri, Charlie Chaplin e Mary Pickford.\nI problemi vennero girando le scene di prova del film \"Within the Law\". Il regista Frank Lloyd fin\u00ec col rifiutarsi di accoglierla nel cast e, dovendo onorare il premio del concorso, il produttore Joseph Schenck dirott\u00f2 la Leahy nel cast del film \"Three Ages\" di Eddie Cline e Buster Keaton, sostituendola con Eileen Percy. Era convinzione di Schenck che un'attrice priva di talento, se non poteva recitare in un film drammatico, poteva almeno partecipare a un film comico.\nKeaton, marito di Natalie Talmadge, dovette accettare di scritturare la Leahy. Le riprese terminarono alla fine del febbraio 1923 e a giugno Margaret Leahy si rec\u00f2 in Gran Bretagna, accolta con immutato entusiasmo, per presentare la prima del film, cui assistette anche la principessa Alice, duchessa di Gloucester. Torn\u00f2 poi negli Stati Uniti, dove era stata scelta tra le WAMPAS Baby Stars, ma la sua carriera era gi\u00e0 finita. Lei stessa rinunci\u00f2 a ogni ambizione artistica e cerc\u00f2 di cancellare anche il ricordo di quell'esperienza distruggendo tutti i suoi album di fotografie. Visse a Los Angeles, dove si spos\u00f2 e lavor\u00f2 come arredatrice per una catena di grandi magazzini. Mor\u00ec, sembra suicida, nel 1967, e fu sepolta nell'Hollywood Forever Cemetery."}
{"id": "6183826", "revid": "110157", "url": "https://it.wikipedia.org/wiki?curid=6183826", "title": "Campionato europeo di calcio Under-21 2019", "text": "Il Campionato europeo di calcio Under-21 2019 \u00e8 stata la 22\u00aa edizione del torneo. Si \u00e8 svolto in Italia e a San Marino dal 16 al 30 giugno 2019. Si \u00e8 giocato in sei citt\u00e0: a Bologna, Cesena, Reggio Emilia, Trieste e Udine per l'Italia e a Serravalle per San Marino. La finale si \u00e8 giocata a Udine.\nIl torneo si \u00e8 giocato un anno prima dei Giochi olimpici estivi di Tokyo, poi posticipati di un anno a causa della pandemia di COVID-19, e ha determinato le quattro squadre europee che si sono qualificate al torneo olimpico di calcio maschile. \nIl torneo \u00e8 stato vinto dalla , al quinto titolo nella manifestazione, eguagliando il numero di successi dell'.\nScelta del Paese ospitante.\nL'assegnazione dei paesi per la fase finale del torneo \u00e8 stata decisa dal comitato esecutivo dell'UEFA, riunitosi a Nyon il 9 dicembre 2016. Ad annunciare la scelta del paese \u00e8 stato il presidente Aleksander \u010ceferin in conferenza stampa dopo la riunione del comitato esecutivo UEFA.\nLa formula.\nVerr\u00e0 confermata la nuova formula usata nell'edizione precedente in Polonia, 12 squadre partecipanti divise in tre gironi da 4 squadre, in cui si qualificano alle semifinali le prime di ogni girone e la migliore seconda.\nLe quattro semifinaliste si qualificano al torneo calcistico delle Olimpiadi 2020. Nel caso in cui l'Inghilterra fosse stata tra le semifinaliste si sarebbe disputato uno spareggio tra le due seconde classificate dei gironi non qualificate alle semifinali per determinare la quarta squadra qualificata alle olimpiadi, poich\u00e9 il comitato olimpico del Regno Unito affiliato al CIO \u00e8 unico per tutte le quattro nazioni costitutive, ma una nazionale del Regno Unito non pu\u00f2 qualificarsi sul campo, dato che le nazioni costitutive britanniche hanno ognuna una federazione calcistica affiliata alla FIFA e sono state iscritte singolarmente alle qualificazioni.\nQualificazioni.\nL'Italia \u00e8 ammessa di diritto alla fase finale in quanto paese organizzatore, la nazionale di San Marino partecipa invece alle qualificazioni in quanto la federazione non \u00e8 direttamente organizzatrice della manifestazione.\nLe date in grassetto indicano che la nazione ha vinto quella edizione del torneo, mentre le date in corsivo indicano la nazione ospitante.\nStadi.\nLa scelta dei sei impianti di gioco che ospiteranno il torneo \u00e8 stata ufficializzata il 1\u00ba marzo 2017.\nSorteggio.\nIl sorteggio per la fase finale si \u00e8 tenuto il 23 novembre 2018 a Sant'Agata Bolognese ed \u00e8 stato condotto da Mia Ceran. Il ranking ha stabilito le due squadre teste di serie che si sono aggiunte al'Italia padrona di casa. Tali squadre non potevano finire quindi nello stesso gruppo, cos\u00ec come la terza, la quarta e la quinta del ranking. Le sei squadre rimanenti sono state poste nell'ultima urna a occupare le posizioni rimanenti nei tre gironi.\nConvocazioni.\nLe liste ufficiali, composte da ventitr\u00e9 giocatori (di cui tre portieri), saranno da presentare entro 10 giorni dall'inizio della manifestazione. Fino a ventiquattro ore prima della partita d'esordio della squadra, tuttavia, \u00e8 ancora ammessa la possibilit\u00e0 di sostituire uno o pi\u00f9 convocati in caso di infortunio che ne pregiudichi la disputa del torneo.\nSaranno selezionabili i giocatori nati dopo il 1\u00ba gennaio 1996.\nFase a gruppi.\nAlla competizione partecipano 12 squadre, divise in tre gironi da quattro compagini. Passano il turno, accedendo alle semifinali, le prime classificate di ogni gruppo pi\u00f9 la migliore seconda (evidenziate in giallo). In caso due o pi\u00f9 squadre si classifichino a pari punti nello stesso girone, si utilizzeranno i seguenti criteri per determinare la posizione in classifica:\nSe, dopo aver utilizzato i criteri precedenti, ancora due o pi\u00f9 squadre fossero in parit\u00e0, verranno applicati nuovamente i criteri da 1 a 3 prendendo in considerazione gli scontri tra queste squadre rimanenti. In caso di ulteriore parit\u00e0 si applicheranno i seguenti criteri:\nSe per\u00f2 due squadre, che hanno gli stessi punti e lo stesso numero di goal segnati e subiti, si affrontano nell'ultima giornata del girone e al termine dei tempi regolamentari si trovano ancora in parit\u00e0, con nessuna altra squadra del girone classificatasi a pari punti, si effettueranno i tiri di rigore tra le due squadre per determinarne la migliore classificata.\nRaffronto delle seconde classificate.\nTra le squadre classificatesi al secondo posto solamente una accede alle semifinali. In caso di due o pi\u00f9 squadre a pari punti, si determiner\u00e0 la miglior classificata secondo i seguenti criteri:\nPremi.\nI seguenti premi sono stati assegnati alla fine del torneo:\nSquadra del torneo.\nDopo il torneo, la squadra Under-21 \u00e8 stata selezionata dagli osservatori tecnici UEFA."}
{"id": "6183854", "revid": "3831", "url": "https://it.wikipedia.org/wiki?curid=6183854", "title": "Ordine al Merito (Ucraina)", "text": ""}
{"id": "6183856", "revid": "3831", "url": "https://it.wikipedia.org/wiki?curid=6183856", "title": "Ordine al Merito del Granducato di Lussemburgo", "text": ""}
{"id": "6183857", "revid": "3831", "url": "https://it.wikipedia.org/wiki?curid=6183857", "title": "Ordine al Merito (Egitto)", "text": ""}
{"id": "6183859", "revid": "3831", "url": "https://it.wikipedia.org/wiki?curid=6183859", "title": "Ordine al Merito (Senegal)", "text": ""}
{"id": "6183860", "revid": "3831", "url": "https://it.wikipedia.org/wiki?curid=6183860", "title": "Ordine al Merito (Libano)", "text": ""}
{"id": "6183861", "revid": "125406656", "url": "https://it.wikipedia.org/wiki?curid=6183861", "title": "C-Fos", "text": "Nei campi della biologia molecolare e della genetica, il c-\"fos\" \u00e8 un proto-oncogene che \u00e8 l'omologo umano dell'oncogene retrovirale v-fos. \u00c8 stato scoperto nei fibroblasti di ratto come il gene trasformante della \"FBJ MSV\" (\"sarcoma virus murino di Finkel-Biskis-Jinkins\"). Si tratta di una parte di una pi\u00f9 grande famiglia \"Fos\" di fattori di trascrizione che comprende \"c-Fos, FosB, Fra-1 e Fra-2\". \u00c8 stato mappato alla regione cromosomica 14q21 \u2192 Q31. Il c-Fos codifica una proteina \"kDa 62\", che forma un eterodimero con \"c-jun\" (parte della famiglia \"Jun\" di fattori di trascrizione), con conseguente formazione di \"AP-1\" (attivatore Protein-1) complesso che lega il DNA nei siti AP-1 specifici. Gioca un ruolo importante in molte funzioni cellulari ed \u00e8 stato trovato in una variet\u00e0 di tumori."}
{"id": "6183862", "revid": "3831", "url": "https://it.wikipedia.org/wiki?curid=6183862", "title": "Ordine al Merito Civile (Siria)", "text": ""}
{"id": "6183863", "revid": "3831", "url": "https://it.wikipedia.org/wiki?curid=6183863", "title": "Ordine Nazionale al Merito (Bhutan)", "text": ""}
{"id": "6183864", "revid": "3831", "url": "https://it.wikipedia.org/wiki?curid=6183864", "title": "Ordine Reale del Buthan", "text": ""}
{"id": "6183865", "revid": "785863", "url": "https://it.wikipedia.org/wiki?curid=6183865", "title": "Mitth'raw'nuruodo", "text": ""}
{"id": "6183867", "revid": "3831", "url": "https://it.wikipedia.org/wiki?curid=6183867", "title": "Ordine al Merito (Giamaica)", "text": ""}
{"id": "6183874", "revid": "3831", "url": "https://it.wikipedia.org/wiki?curid=6183874", "title": "Ordine della Grande Vittoria del Drago Thunder", "text": ""}
{"id": "6183875", "revid": "1305772", "url": "https://it.wikipedia.org/wiki?curid=6183875", "title": "Over Now (Alice in Chains)", "text": "Over Now \u00e8 un brano degli Alice in Chains, contenuto nell'album eponimo del 1995 e pubblicato come singolo nel 1996 nella versione contenuta nell'album \"Unplugged\", chiusura della performance televisiva su MTV dalla quale \u00e8 tratto l'album stesso. La versione studio del brano \u00e8 presente nel singolo come lato B.\nCome per \"Heaven Beside You\", dallo stesso album, e \"Brother\", dall'EP \"Sap\", la voce principale \u00e8 quella del chitarrista Jerry Cantrell, mentre il cantante Layne Staley si limita alle armonizzazioni nei ritornelli."}
{"id": "6183878", "revid": "6923", "url": "https://it.wikipedia.org/wiki?curid=6183878", "title": "Toshihiro Arai", "text": ""}
{"id": "6183892", "revid": "287204", "url": "https://it.wikipedia.org/wiki?curid=6183892", "title": "Dundalk Football Club 2016", "text": "Questa voce raccoglie le informazioni riguardanti il Dundalk Football Club nelle competizioni ufficiali della stagione 2016.\nStagione.\nIl Dundalk ha iniziato la stagione perdendo la Supercoppa d'Irlanda per 2-0 dal Cork City. Nella League of Ireland Cup \u00e8 stato eliminato subito al secondo turno dal St Patrick's dopo i tempi supplementari. In FAI Cup ha raggiunto la finale dove ha affrontato il Cork City come nell'edizione 2015: differentemente dall'anno precedente, questa volta \u00e8 stato il Cork City ad avere la meglio grazie ad una rete realizzata da Sean Maguire all'ultimo minuto del secondo tempo supplementare.\nIn campionato il Dundalk ha terminato al primo posto per il terzo anno consecutivo, vincendo il campionato con una giornata di anticipo e chiudendo con sette punti di vantaggio sul Cork City. David McMillan, attaccante del Dundalk, ha vinto la classifica dei marcatori con 16 reti realizzate in campionato.\nL'avventura in Champions League si \u00e8 dimostrata superiore alle aspettative con il Dundalk che ha raggiunto i play-off valevoli per l'accesso alla fase a gironi: nel secondo turno ha eliminato gli islandesi dell'FH grazie alla regola dei gol fuori casa, nel terzo turno ha eliminato i bielorussi del BAT\u0116 ribaltando la sconfitta patita in trasferta, infine \u00e8 stato eliminato ai play-off dai polacchi del Legia Varsavia. Nonostante la sconfitta il Dundalk \u00e8 stato retrocesso nella fase a gironi della Europa League, dove \u00e8 stato sorteggiato nel gruppo D assieme ai russi dello Zenit, agli olandesi dell'AZ e agli israeliani del Maccabi Tel Aviv. Il Dundalk ha concluso al quarto posto con quattro punti conquistati, frutto di una vittoria sul Maccabi Tel Aviv e un pareggio con l'AZ, venendo cos\u00ec eliminato dalla competizione.\nOrganigramma societario.\nArea tecnica:\nArea sanitaria:\nRosa.\nRosa e numeri come da sito ufficiale.\nRisultati.\nUEFA Europa League.\nFase a gironi.\nGruppo D"}
{"id": "6183901", "revid": "785863", "url": "https://it.wikipedia.org/wiki?curid=6183901", "title": "James Tiberius Kirk", "text": ""}
{"id": "6183907", "revid": "12109", "url": "https://it.wikipedia.org/wiki?curid=6183907", "title": "T-6A", "text": ""}
{"id": "6183908", "revid": "1782831", "url": "https://it.wikipedia.org/wiki?curid=6183908", "title": "Welcome to Your Show", "text": "Welcome to your show \u00e8 il secondo album della serie \"Alex &amp; Co.\", pubblicato il 9 dicembre 2016.\nIl disco.\nL'album \u00e8 stato prodotto da Daniele Coro. I brani sono composti da diversi autori, quali Federica Camba, Daniele Coro ed Enrico Sibilla (\"Music Speaks\", \"All The While\", \"Unbelievable\", \"We are one\", \"Likewise\", \"Incredibile\", \"The Magic of Love\" e \"Welcome to your show\") e Gaetano Cappa (\"Truth or Dare\" e \"Oh My Gloss!\", quest'ultimo composto con Salvatore Iorio).\nNei mesi antecedenti alla pubblicazione dell'album, \u00e8 stato pubblicato il singolo che ha anticipato l'uscita, ossia \" Welcome to your show.\", pubblicato il 26 ottobre 2016 . L'album, oltre a contenere le canzoni delle prime due stagioni, contiene anche 4 nuove canzoni dalla terza stagione e 2 canzoni dalla colonna sonora del film Come diventare grandi nonostante i genitori (\"The strawberry place\" e \"I can see the stars\") scritte, arrangiate e prodotte da Fabrizio Campanelli.\nSuccesso commerciale.\nNel primo giorno di pubblicazione, riscuote gi\u00e0 da subito un buon successo a livello nazionale, posizionandosi direttamente alla posizione #25 iTunes Italia, e alla posizione #1 Amazon Italia. Nella settimana 50 del 2016, l'album raggiunge la terza posizione della Classifica FIMI Compilation, stilata dalla Fimi."}
{"id": "6183909", "revid": "12109", "url": "https://it.wikipedia.org/wiki?curid=6183909", "title": "T-1A", "text": ""}
{"id": "6183910", "revid": "124871424", "url": "https://it.wikipedia.org/wiki?curid=6183910", "title": "Giro di Lombardia 1942", "text": "Il Giro di Lombardia 1942, trentottesima edizione della corsa, fu disputata il 17 ottobre 1942, su un percorso totale di 184\u00a0km. Fu vinta dall'italiano Aldo Bini, giunto al traguardo con il tempo di 5h06'03\" alla media di 36,072\u00a0km/h, precedendo i connazionali Gino Bartali e Quirino Toccacelli.\nPresero il via da Milano 67 ciclisti e 45 di essi portarono a termine la gara."}
{"id": "6183914", "revid": "247222", "url": "https://it.wikipedia.org/wiki?curid=6183914", "title": "Welcome to your show (album)", "text": ""}
{"id": "6183917", "revid": "1305772", "url": "https://it.wikipedia.org/wiki?curid=6183917", "title": "Gabriele Bizzotto", "text": "Biografia.\nL'atleta allenato da Rita Mora inizia a praticare l'atletica leggera nel 2009 all'et\u00e0 di 16 anni (categoria Allievi) col CUS Parma, societ\u00e0 polisportiva della sua citt\u00e0 natale per la quale gareggia da allora.\nGi\u00e0 l'anno dopo, 2010, prende parte per la prima volta ai campionati italiani di categoria, under 18: quarto e settimo posto rispettivamente su 800 e 1500 m.\nAl suo primo anno da juniores, 2011, si inizia a dedicare prevalentemente agli 800 m: ai nazionali indoor under 20 conclude 11\u00ba, mentre a quelli all'aperto finisce in quarta posizione.\nDopo aver saltato la stagione agonistica dei campionati italiani nel 2012, l'anno successivo vince le sue prime medaglie ai campionati italiani giovanili ed anche il suo primo titolo italiano: ai nazionali universitari diventa campione sugli 800 m; agli italiani juniores vince l'argento indoor ed il bronzo all'aperto (10\u00ba sui 1500 m).Fa anche il suo esordio ai campionati italiani assoluti: agli indoor di Ancona finisce in sesta posizione, mentre all'aperto a Milano non va oltre la batteria.\nNel 2014 fa l'en plein di medaglie nelle cinque gare disputate ai vari campionati nazionali: bronzo agli assoluti sia indoor che all'aperto di Rovereto; tre volte medaglia d'argento, ai nazionali under 23 (sia al coperto che outdoor) ed agli italiani universitari.\n2015, esordisce con la maglia azzurra giovanile agli Europei under 23 di Tallinn (Estonia) uscendo in semifinale negli 800 m; in Francia poi veste per la prima volta in carriera la casacca della Nazionale seniores in occasione del D\u00e9caNation a Parigi dove giunge ottavo sugli 800 m.\nIn Italia invece si laurea campione nazionale sugli 800 m sia agli universitari che agli under 23 (bronzo sulla stessa distanza agli italiani di categoria al coperto).Quarto e medaglia di bronzo agli assoluti rispettivamente indoor ed outdoor.\nIl 6 marzo del 2016, al suo primo anno da seniores, vince ad Ancona il suo primo titolo italiano assoluto al coperto sugli 800 m: precedendo di quasi mezzo secondo il coetaneo Mohad Abdikadar Sheik Ali nella serie pi\u00f9 veloce, la terza ed ultima, delle tre disputate.Nel mese di maggio termina sesto sui 400 m ai nazionali universitari e poi a giugno si laurea vicecampione italiano negli 800 m dietro al vincitore Giordano Benedetti agli assoluti di Rieti.\nDal 2010 al 2016 ogni anno ha sempre migliorato il suo primato personale sugli 800 metri all'aperto, abbassandolo di oltre otto secondi e mezzo: \u00e8 infatti passato dall'1'56\"11 di Rieti 2010 all'1'47\"55 di Lignano Sabbiadoro."}
{"id": "6183925", "revid": "1000783", "url": "https://it.wikipedia.org/wiki?curid=6183925", "title": "Federico di Brunswick-L\u00fcneburg", "text": ""}
{"id": "6183930", "revid": "88740", "url": "https://it.wikipedia.org/wiki?curid=6183930", "title": "Cottrau", "text": ""}
{"id": "6183953", "revid": "709565", "url": "https://it.wikipedia.org/wiki?curid=6183953", "title": "Episodi di Teen Titans (serie animata) (quinta stagione)", "text": "La quinta stagione della serie televisiva a cartoni animati \"Teen Titans\" \u00e8 stata trasmessa da Cartoon Network negli Stati Uniti d'America tra il 2005 e il 2006. In Italia \u00e8 stata trasmessa in Prima TV dal 3 al 19 luglio 2017. Inizialmente questa stagione in Italia fu prevista per il 2007, ma non fu mai trasmessa ed \u00e8 rimasta inedita fino al 2017, dieci anni pi\u00f9 tardi, quando Cartoon Network ha cominciato a trasmetterla utilizzando il cast di doppiatori della serie Teen Titans Go!.\n\"Nascondino\".\nMentre Cyborg, Stella Rubia, Robin e Beast Boy sono occupati in una battaglia, Corvina deve proteggere tre giovani superumani dal malvagio gorilla parlante mandato ad ucciderli dalla Confraternita del Male.\n\"Veloce come il vento\".\nMentre i Teen Titans sono fuori citt\u00e0, gli X-Five (Iella, Gizmo, Mammoth e Billy Numerous) cercano di catturare il supereroe Kid Flash per attirare su di loro le attenzioni della Confraternita del Male."}
{"id": "6183956", "revid": "767487", "url": "https://it.wikipedia.org/wiki?curid=6183956", "title": "Shut In (film 2016)", "text": "Shut In \u00e8 un film del 2016 diretto da Farren Blackburn.\nTrama.\nRichard Portman e suo figlio Stephen iniziano una lite mentre viaggiano in auto. In preda ad uno scatto d'ira il giovane ragazzo si scaglia contro il padre che perde il controllo dell'auto che, dopo aver invaso la corsia opposta, finisce contro un Tir.\nSei mesi dopo Mary Portman, vedova di Richard, accudisce il figliastro Stephen, ora in stato vegetativo. Lei \u00e8 una psichiatra che, per occuparsi di Stephen, riceve i suoi clienti nella sua grande casa, circondata dai boschi del Maine. Ha in cura molti giovani, ma \u00e8 particolarmente affezionata ad un bambino sordomuto di nome Tom che si trova in orfanotrofio ed ha cambiato molte famiglie e scuole per via dei suoi comportamenti a volte violenti.\nUna sera molto fredda, il bambino si presenta improvvisamente a casa di Mary, che intenta ad aiutarlo chiama una sua amica e collega, ma nel mentre il piccolo scappa. Mary, preoccupata che il bambino possa essere in pericolo o disperso, avverte subito lo sceriffo. I giorni successivi la donna inizia ad avvertire delle presenze e la notte pi\u00f9 volte si trova ad affrontare un'entit\u00e0 che non riesce ad identificare. Perci\u00f2 si rivolge al dottor Wilson, suo amico, che le consiglia di effettuare delle analisi, ipotizzando che quelle visioni siano causate dall'eccessivo stress e stanchezza. Le consiglia anche di mandare suo figlio in un istituto e cos\u00ec ricominciare a vivere, cosa che lei prende seriamente in considerazione.\nAll'indomani di una tempesta di neve annunciata, Mary riceve la videochiamata del dottore che, viste le sue analisi, le comunica il suo disappunto per non avergli comunicato di aver assunto numerosi medicinali senza prescrizione. Mary sostiene di non aver preso alcun medicinale e piuttosto stizzita se ne va lasciando la webcam del pc accesa. Pochi secondi dopo il dottore, nel buio dell'altra stanza vede una figura correre e capisce che la psichiatra non stava mentendo, non aveva delle allucinazioni e probabilmente era stata pi\u00f9 volte drogata a sua insaputa, perci\u00f2 dopo aver tentato invano di ricontattare la donna si mette in macchina non potendo contare sul pronto intervento per via dello stato di emergenza dovuto alla tempesta in arrivo.\nNel frattempo Mary, cercando la causa dei rumori, si reca in cantina dove trova Tom rinchiuso ma viene colpita da Stephen. Poco dopo si risveglia nuda, legata e imbavagliata nella vasca, con vicino a s\u00e9 il figliastro. Questi non mostra pi\u00f9 alcun handicap fisico ma \u00e8 evidentemente disturbato dal punto di vista psichico. Le spiega come la morte del padre non fosse stata accidentale e come lui avesse architettato tutto fingendosi poi un vegetale per poter restare con lei. Poi mentre i suoi piani filavano perfettamente \u00e8 arrivato Tom, e subito dopo ha sentito lei parlare di un istituto.\nLasciata sola, Mary riesce abilmente a liberarsi e rigettare la pillola precedentemente ingerita per correre poi fuori in cerca di Tom. Ne nasce una caccia con la donna che cerca di salvaguardare il bambino dalla cieca gelosia di Stephen.\nNel frattempo il dottor Wilson arriva a casa, preoccupato per Mary, ma viene sorpreso da Stephen che lo pugnala mortalmente. Grazie all'ultimo consiglio del dottore la donna riesce per\u00f2 a fuggire di casa insieme al bambino, ferendo il figliastro. Quest'ultimo per\u00f2 si riprende e dopo un inseguimento nella neve prova ad affogare Tom nel vicino laghetto. Mary allora colpisce Stephen col martello preso da quest'ultimo che cade senza vita in acqua, salvando cos\u00ec il piccolo Tom.\nMary potr\u00e0 poi voltare pagina adottando il piccolo Tom.\nProduzione.\nIl 5 novembre 2014, EuropaCorp annunci\u00f2 di aver contattato Farren Blackburn per dirigere un thriller psicologico basato sul sondaggio \"The Black List\" del 2012, scritta da Christina Hodson. EuropaCorp avrebbe finanziato e distribuito il film in tutto il mondo e co-prodotto il film con Lava Bear Films. Naomi Watts \u00e8 stata scritturata per svolgere il ruolo principale. Il 18 marzo 2015, Oliver Platt, Charlie Heaton, David Cubitt, Jacob Tremblay, e Clementine Poidatz sono stati aggiunti al cast del film.\nDistribuzione.\nNel mese di marzo 2015, EuropaCorp fiss\u00f2 l'uscita del film per il 19 Febbraio 2016. Il 15 dicembre 2015, la data di uscita \u00e8 stata rinviata al 17 giugno 2016. Nel mese di febbraio 2016, la data di uscita \u00e8 stato cambiata di nuovo al 9 settembre 2016. Nel maggio 2016, la data di uscita \u00e8 stata definitivamente rinviata al 7 dicembre 2016 per l'Italia."}
{"id": "6183958", "revid": "102239307", "url": "https://it.wikipedia.org/wiki?curid=6183958", "title": "Plica semilunare", "text": "La plica semilunare dell'occhio umano \u00e8 un vestigio della membrana nittitante che in altri mammiferi, negli uccelli, nei rettili e negli anfibi \u00e8 molto pi\u00f9 sviluppata e pu\u00f2 essere distesa sull'occhio, a palpebra aperta, svolgendo una funzione di protezione e lubrificazione. Anche i muscoli ad essa associata sono vestigiali.\nFra i primati, solo la specie \"Calabar arctocebus\" possiede la plica semilunare perfettamente funzionante come membrana nittitante."}
{"id": "6183962", "revid": "2146488", "url": "https://it.wikipedia.org/wiki?curid=6183962", "title": "House Party (programma televisivo)", "text": "House Party \u00e8 stato un programma televisivo italiano di genere variet\u00e0, trasmesso in prima serata da Canale 5 dal 14 al 21 dicembre 2016, prodotto dalla Fascino PGT di Maria De Filippi.\nLa trasmissione aveva la particolarit\u00e0 di essere condotta in ciascuna delle 3 puntate da una coppia di conduttori differente. La De Filippi \u00e8 accompagnata da Sabrina Ferilli e Francesco Totti.\nFormat.\nIl programma \u00e8 ambientato in un bed &amp; breakfast realizzato nello Studio 15 di Cinecitt\u00e0, all'interno del quale in ciascuna puntata una coppia di personaggi del mondo dello spettacolo si racconta attraverso storie e aneddoti intervistando anche alcuni ospiti speciali che vengono quindi \"ospitati\" dai \"padroni di casa\". Nel cast \u00e8 presente anche un corpo di ballo, con la funzione di personale domestico e governante. La direzione artistica del programma \u00e8 stata affidata a Giuliano Peparini.\nLa proprietaria del bed &amp; breakfast \u00e8 la ballerina Tamara Fernando, la cui caratteristica principale \u00e8 quella di non parlare mai e spezzare il ritmo della trasmissione utilizzando un fischietto per dare gli ordini al suo personale di domestici, i cosiddetti \"House Troopers\", interpretati dai membri del corpo di ballo di Giuliano Peparini (fra i quali Mehdi Baki e il ballerino e attore dodicenne Samuele Segreto)."}
{"id": "6183963", "revid": "22475", "url": "https://it.wikipedia.org/wiki?curid=6183963", "title": "Spelunker", "text": "Spelunker \u00e8 un videogioco a piattaforme sviluppato da MicroGraphicImage e pubblicato nel 1983 per Atari 8-bit. Convertito negli anni seguenti per Commodore 64 e MSX, il videogioco \u00e8 stato distribuito da Irem come arcade e per Nintendo Entertainment System. Quest'ultima versione \u00e8 stata pubblicata su Virtual Console per Wii, Wii U e Nintendo 3DS. Nel 1987 \u00e8 stato pubblicato un seguito del titolo \"\".\nNella versione per Atari 8-bit, il gioco veniva introdotto da \"Quadri da un'esposizione\" di Modest Petrovi\u010d Musorgskij.\nModalit\u00e0 di gioco.\n\"Spelunker\" \u00e8 un platform in stile \"\"."}
{"id": "6183965", "revid": "287204", "url": "https://it.wikipedia.org/wiki?curid=6183965", "title": "Luigi Turchi", "text": "Biografia.\nFu parlamentare nella quarta, quinta e sesta legislatura tra le file del Movimento Sociale Italiano e in seguito del Movimento Sociale Italiano-Destra Nazionale. Fu autore alla camera di 65 interventi e 161 progetti di legge. \nIl 16 marzo 1968 insieme a Giorgio Almirante, Massimo Anderson e Giulio Caradonna guid\u00f2 i gruppi di missini che si barricarono all\u2019interno della facolt\u00e0 di lettere dell\u2019Universit\u00e0 La Sapienza contro il movimento studentesco.\nRicopr\u00ec gli incarichi di Commissario Generale per l\u2019Esposizione Internazionale di Tsukuba 1985, dell\u2019Esposizione di Vancouver 1986, di Brisbane 1988 e dell\u2019EXPO universale di Sevilla 1992. Fece inoltre parte del comitato tecnico del Giubileo del 2000.\nEra figlio del fondatore del \"Secolo d'Italia\" ed ex-senatore Franz Turchi (1893-1976) e padre dell'ex-europarlamentare Franz Turchi (1969)."}
{"id": "6183968", "revid": "436907", "url": "https://it.wikipedia.org/wiki?curid=6183968", "title": "Vasco non stop", "text": ""}
{"id": "6183971", "revid": "767487", "url": "https://it.wikipedia.org/wiki?curid=6183971", "title": "Basketball-Bundesliga 1978-1979", "text": "La Basketball-Bundesliga 1978-1979 \u00e8 stata la 13\u00aa edizione del massimo campionato tedesco occidentale di pallacanestro maschile. La vittoria finale \u00e8 stata ad appannaggio del TuS 04 Leverkusen."}
{"id": "6183972", "revid": "2036644", "url": "https://it.wikipedia.org/wiki?curid=6183972", "title": "Marcus Danielson", "text": "Biografia.\n\u00c8 cugino del difensore David F\u00e4llman.\nCarriera.\nClub.\nPochi giorni dopo il suo diciassettesimo compleanno, Danielson debutta nella quarta serie nazionale, la Division 2 con la maglia dell'IFK Eskilstuna.\nNell'estate 2007 \u00e8 entrato a far parte dell'accademia giovanile dell'Helsingborg dopo un provino andato a buon fine. In due anni non scender\u00e0 mai in campo con la prima squadra della formazione rossoblu.\nPrima dell'inizio della stagione 2009 alcuni club (tra cui l'\u00c4ngelholms FF e il V\u00e4ster\u00e5s SK) avevano mostrato il proprio interesse, ma non c'\u00e8 stato alcun trasferimento ufficiale. Nel successivo mese di luglio il V\u00e4ster\u00e5s SK ha ufficializzato l'arrivo a titolo gratuito del giocatore fino al termine del 2011. Con i biancoverdi ha vinto il campionato di Division 1 Norra 2010, potendo cos\u00ec giocare per la prima volta in Superettan nel corso dell'annata seguente.\nIl debutto in Allsvenskan, la massima serie svedese, \u00e8 avvenuto nel 2012 con l'acquisto da parte del GIF Sundsvall. Danielson ha trovato subito spazio, avendo giocato 29 partite su 30, tutte da titolare. A fine anno tuttavia la squadra \u00e8 retrocessa, cos\u00ec ha disputato due campionati in Superettan per poi conquistare la promozione che ha permesso il ritorno in Allsvenskan. Nel 2016 \u00e8 stato uno dei tre giocatori della squadra ad essere sceso in campo in 30 incontri su 30. Nel 2017 invece ha segnato 5 gol stagionali, di cui 4 realizzati in occasione di altrettanti pareggi: anche grazie a queste reti, il GIF Sundsvall \u00e8 riuscito a salvarsi all'ultima giornata con un solo punto di scarto sulla zona play-out.\nUna volta terminato il suo contratto, Danielson, cercato anche da altri club svedesi, \u00e8 stato libero di firmare un triennale con il Djurg\u00e5rden nel febbraio 2018. Nella prima giornata dell'Allsvenskan 2018, all'esordio in campionato con la nuova maglia, \u00e8 entrato nel secondo tempo del match esterno contro l'\u00d6stersund e ha deciso l'incontro con un tocco sottoporta. Si \u00e8 ripetuto una settimana dopo, alla seconda giornata, aprendo le marcature contro il Trelleborg, gara terminata 1-1. Sono state le sue uniche due reti nel corso di quel campionato.\nPrima dell'inizio del campionato 2019, Danielson \u00e8 stato nominato nuovo capitano del Djurg\u00e5rden, ereditando cos\u00ec la fascia da Jonas Olsson e dal ritirato ex vice capitano Andreas Isaksson. L'annata si \u00e8 rivelata particolarmente positiva sia per la squadra, tornata a vincere il titolo nazionale a 14 anni di distanza dall'ultima volta, sia per lo stesso Danielson che a fine stagione \u00e8 stato nominato non solo difensore dell'anno ma anche miglior giocatore dell'intera Allsvenskan 2019.\nLe sue prestazioni hanno convinto il tecnico Rafael Ben\u00edtez e la dirigenza del Dalian Professional ad acquistare il suo cartellino nel febbraio 2020 per poco pi\u00f9 di 50 milioni di corone svedesi (quasi 5 milioni di euro), trasferimento che ha rappresentato la cessione pi\u00f9 remunerativa nella storia del Djurg\u00e5rden. Per una cifra simile, in quei giorni, lo stesso Dalian Professional ha acquistato anche il suo connazionale Sam Larsson.\nNazionale.\nNell'ottobre 2019 \u2013 all'et\u00e0 di 30 anni \u2013 ha ricevuto la sua prima chiamata personale dal CT della nazionale svedese Janne Andersson per rimpiazzare l'infortunato Pontus Jansson. Il 12 dello stesso mese ha debuttato in Nazionale nel successo per 4-0 in trasferta contro Malta, partita nella quale \u00e8 andato anche in gol."}
{"id": "6183973", "revid": "889014", "url": "https://it.wikipedia.org/wiki?curid=6183973", "title": "SANS Institute", "text": ""}
{"id": "6183995", "revid": "767487", "url": "https://it.wikipedia.org/wiki?curid=6183995", "title": "Per un figlio", "text": "Per un figlio \u00e8 un film indipendente del 2017 diretto da Suranga Deshapriya Katugampala e uscito in Italia al cinema il 30 marzo 2017.\nTrama.\nProvincia di una citt\u00e0 del nord Italia. Sunita, una donna srilankese di mezza et\u00e0, divide le sue giornate tra il lavoro di badante e un figlio adolescente. Fra loro regna un silenzio pieno di tensioni. \u00c8 una relazione segnata da molti conflitti. Essendo cresciuto in Italia, il figlio fa esperienza di un'ibridazione culturale difficile da capire per la madre, impegnata a lottare per vivere in un paese al quale non vuole appartenere."}
{"id": "6184002", "revid": "767487", "url": "https://it.wikipedia.org/wiki?curid=6184002", "title": "Dance Me This", "text": "\"Dance Me This\", \u00e8 il centesimo album in studio del compositore italoamericano Frank Zappa.\nIl disco \u00e8 formato da 11 tracce, brani scritti ed eseguiti al synclavier da Zappa tra il 1991 ed il 1993.\n\u00c8 stato rilasciato dal Zappa Family Trust il 19 giugno 2015."}
{"id": "6184005", "revid": "599013", "url": "https://it.wikipedia.org/wiki?curid=6184005", "title": "Fabio Biliotti", "text": "Anche suo figlio, Leonardo Biliotti, ha corso come pilota motociclistico professionista.\nCarriera.\nBiliotti esordisce nel motomondiale del 1980, iscrivendosi come wild card al GP delle Nazioni nella classe 500, ma non riesce ad ottenere un tempo utile per qualificarsi alla gara. L'esordio effettivo in una gara del motomondiale avviene invece nel 1981, quando si ritira al GP delle Nazioni e conclude 17\u00ba il GP di San Marino.\nNel 1982 vince il campionato Europeo Velocit\u00e0 della classe 500 con una Suzuki del team Italia, ottenendo 41 punti ed una vittoria nelle cinque gare stagionali. A seguito della conquista del titolo continentale, viene insignito dal CONI con la Medaglia d'argento al valore atletico.\nProprio a partire dal 1982 iniziano le sue partecipazioni continuative alla classe 500 del motomondiale, partecipazioni che si protraggono fino alla stagione 1988, anche se i risultati di Biliotti non sono di rilievo, il miglior piazzamento in gara \u00e8 l'ottavo posto al GP delle Nazioni del 1986.\nNello stesso lasso di tempo in cui partecipa al mondiale, Biliotti corre anche il campionato Italiano Velocit\u00e0, che vince nel 1986 nella classe 500.\nNel 1989 si sposta nel campionato mondiale Superbike, ingaggiato dalla Bimota per correre con una YB4EI, anche se prende parte solo alle prime prove di campionato (racimolando 17 punti) in quanto torna a correre nel motomondiale con una Honda RS del team Katayama.\nCorre la sua ultima gara iridata nel 1990, quando si iscrive come wild card al GP di superbike di Monza con una Kawasaki ZXR750, chiudendo gara 1 al 12\u00ba posto e, grazie a tale piazzamento, si posiziona 61\u00ba nella graduatoria piloti."}
{"id": "6184006", "revid": "124123", "url": "https://it.wikipedia.org/wiki?curid=6184006", "title": "Jacob L\u00fcroth", "text": "Biografia.\nJacob L\u00fcroth era interessato alla scuola di astronomia di Mannheim, ha lavorato come direttore presso l'Osservatorio di Mannheim e ha cominciato nel 1862 a studiare astronomia presso l'Universit\u00e0 di Bonn, ma l'ha abbandonata a causa di problemi di vista. Dal 1863 ha studiato matematica presso l'Universit\u00e0 di Heidelberg, dove nel 1865, Otto Hesse e Gustav Kirchhoff hanno preso un dottorato di ricerca. Ha studiato poi presso l'Universit\u00e0 di Berlino con Karl Weierstrass e poi presso l'Universita di Gie\u00dfen, dove ha poi lavorato come docente. Dal 1868 \u00e8 stato presso l'Universit\u00e0 di Karlsruhe, dove \u00e8 stato professore nel 1869, e dal 1880 come successore di Felix Klein. Professore presso l'Universit\u00e0 tecnica di Monaco di Baviera. Nel 1883 divenne professore presso l'Universit\u00e0 di Friburgo, dove \u00e8 rimasto fino al suo ritiro. Nel 1889-1890 \u00e8 stato vice-rettore dell'universit\u00e0. Nel 1905 \u00e8 stato Granducato di Baden. \u00c8 morto improvvisamente per un attacco cardiaco durante una vacanza a Monaco."}
{"id": "6184008", "revid": "72396", "url": "https://it.wikipedia.org/wiki?curid=6184008", "title": "Alfredo Sisi", "text": "Presidente del Baseball Livorno dal 1948, anno della fondazione, fino al 2000 (salvo due brevi parentesi nel 1965 e nel 1984), dal dicembre 2008 il suo nome \u00e8 stato inserito nella Hall Of Fame della Federazione Italiana Baseball Softball. Alla sua memoria \u00e8 intitolato lo Stadio Comunale del Baseball, situato in via Sommati 11 (Banditella) Livorno."}
{"id": "6184009", "revid": "120008112", "url": "https://it.wikipedia.org/wiki?curid=6184009", "title": "George Worsley Adamson", "text": "Giovinezza.\nNacque al Bronx, quartiere di New York, figlio di George William Adamson, capomastro nella costruzione di convogli per la Interborough Rapid Transit Company, e di Mary Lydia, nata Howard. Suo padre, nacque a Glasgow, in Scozia, e sua madre, a Wigan, nel Lancashire, nel 1910 si erano trasferiti a New York City da Bombay in India. In seguito della morte di sua madre avvenuta nel febbraio 1921, George Adamson si trasfer\u00ec in Inghilterra con suo padre, sua zia Florence e le due sorelle, Marie e Dorothy, a bordo del transatlantico, \"Cunard RMS Caronia\", giungendo a Liverpool il 10 luglio 1921. Suo padre ritorn\u00f2 a New York nell'ottobre 1921, dove, l'anno successivo, mor\u00ec.\nGeorge Adamson si form\u00f2 professionalmente presso il \"Wigan Mining and Technical College\" e poi al Liverpool City School of Art, dove studi\u00f2 tecnica dell'incisione sotto la guida di \"Geoffrey Wedgwood\".\nEspose le sue opere alla Royal Academy, contribuendo alla rivista \"Punch\" a partire dal 1939 fino al 1988.\nSeconda guerra mondiale.\nDurante la Seconda guerra mondiale, Adamson serv\u00ec nel Royal Air Force Coastal Command come navigatore a bordo degli idrovolanti Catalina al largo dei Western Approaches e segu\u00ec un \"corso di allineamento\" a bordo del bombardiere strategico Liberators alle Bahamas. Dopo aver illustrato per la rivista \"Illustrated London News\" un articolo sui voli transantlantici, viene nominato artista di guerra ufficiale per il Coastal Command. Alcuni dei disegni di Adamson sono attualmente conservati al Imperial War Museum ed al RAF Museum.\nCarriera artistica.\nTra 1946 e 1953 insegn\u00f2 incisione e illustrazione presso la Exeter School of Art, Exeter, nel Devon. Nel 1954, per un breve periodo lavor\u00f2 a Londra con il grafico \"John Morgan\" presso il gruppo di recente creazione della Byrne and Woudhuysen Limited, prima di avviare l'attivit\u00e0 di illustratore e disegnatore umoristico a tempo pieno\nIllustratore.\nIl primo libro per il quale realizz\u00f2 i disegni e la sovracopertina fu, \"The Day is Over\" di \"Marjorie Vasey\" , per la Epworth Press, del 1954.\nA partire dagli anni sessanta, illustr\u00f2 i libri del \"professore Branestawn\" creati da \"Norman Hunter\", offrendo una continuit\u00e0 in armonia con l\u2019umore dell\u2019illustrazioni di W. Heath Robinson risalenti agli anni trenta. Anche negli anni sessanta, Adamson illustr\u00f2 le sovracopertine dei due primi romanzi per bambini di Alan Garner: \"The Weirdstone of Brisingamen\" del 1960 e \"The Moon of Gomrath\" del 1963. Durante lo stesso dicennio Adamson illustr\u00f2 il primo libro di poesia per bambini di Ted Hughes: \"Meet My Folks!\" del 1961, poi le illustrazioni per il suo primo libro di racconti per bambini \"How the Whale Became\" del 1963 e quelli per la prima edizione del suo romanzo di fantascienza \"The Iron Man\" del 1968.\nNel 1970, illustr\u00f2 un libro basato sulla serie televisiva \"Catweazle\" del sceneggiatore \"Richard Carpenter\", seguito in 1971 dalle illustrazioni del libro basato sulla seconda serie, \"Catweazle and the Magic Zodiac\". Durante gli anni ottanta, illustr\u00f2 i cinque primi libri raccogliendo la correspondenza immaginaria inviata da Denis Thatcher a un certo Bill, in verit\u00e0 redatta da \"Richard Ingrams\" e \"John Wells\" per la rivista satirica \"Private Eye\".\nOltre al suo lavoro per i libri, Adamson inizi\u00f2 ad illustrare articoli contenuti in diverse riviste, tra cui \"The Listener\" e \"Nursing Times\". Per quest\u2019ultimo, tra il 1963 ed il 1983, realizz\u00f2 pi\u00f9 di duecento illustrazioni. Per la rivista americana \"Cricket\" realizz\u00f2 le illustrazioni che accompagnavano \"La Giara\", una novella di Luigi Pirandello, in una versione ridotta tradotta da Peggy Adamson, la moglie dell'artista.\nDisegnatore umoristico.\nAdamson pubblic\u00f2 il suo primo disegno umoristico sulla rivista \"Punch\" nel settembre 1939 e l\u2019ultimo su \"Spectator\" nel settembre 1994. Durante questi cinquantacinque anni i suoi disegni umoristici uscirono non solo sul \"Punch\" ma anche sul \"Tatler and Bystander\", \"Time &amp; Tide\", la colonna di Peterborough del \"Daily Telegraph\", \"Private Eye\" e altre riviste. Nel 1972 usc\u00ec il suo libro umoristico sulla Citt\u00e0 Eterna, \"Rome Done Lightly\", basato su due gruppi di disegni pubblicati nel \"Punch\".\nIncisore.\nGrazie alla formazione ispirata di Geoffrey Wedgwood al Liverpool City School of Art, Adamson svilupp\u00f2 ci\u00f2 che divenne una tecnica fondamentale per l\u2019incisione moderna, specialmente la puntasecca, l\u2019incisione alla vernice molle e l'acquaforte. Durante i primi anni dopo la Seconda guerra mondiale inizi\u00f2 a realizzare diverse incisioni solo per il suo piacere, e, contemporaneamente insegnando all\u2019Exeter School of Art. Tuttavia, trascorsero molti anni tra il ritratto di suo figlio all'et\u00e0 di due anni \"Peter One Morning\", portato a termine in 1950, e \"Killerton from the North\" del 1979. Durante questo periodo prosegu\u00ec la sua carriera di illustratore e di disegnatore umoristico ritornando alla stampa con grande entusiasmo verso la fine degli anni settanta, esponendo le sue opere recenti e antiche alla Royal Society of Painter-Etchers and Engravers. Tra le sue stampe tardive figurano i ritratti del pianista John Ogdon, del 1979 e della poetessa del Devon \"Patricia Beer\", del 1982.\nOpere nelle collezioni pubbliche.\nL'opera di George Adamson \u00e8 presente in diverse collezioni tra cui:"}
{"id": "6184012", "revid": "436907", "url": "https://it.wikipedia.org/wiki?curid=6184012", "title": "MM vol. 1 Mixtape", "text": "MM vol. 1 Mixtape \u00e8 il secondo mixtape del rapper italiano MadMan, pubblicato il 28 giugno 2013 dalla Harsh Times.\nDescrizione.\nDistribuito gratuitamente, il mixtape comprende 18 brani, tra cui \"Come ti fa Mad\", unico singolo estratto nonch\u00e9 prima pubblicazione dell'artista attraverso l'etichetta Tanta Roba di Gu\u00e9 Pequeno dei Club Dogo."}
{"id": "6184013", "revid": "755885", "url": "https://it.wikipedia.org/wiki?curid=6184013", "title": "Senza Dio", "text": "Senza Dio \u00e8 un brano musicale dei rapper italiani Marracash e Gu\u00e9 Pequeno, quarta traccia dell'album in studio \"Santeria\", pubblicato il 24 giugno 2016 dalla Universal Music Group. Sebbene non sia stato estratto come singolo, il brano \u00e8 stato certificato disco d'oro dalla FIMI per aver venduto oltre 25.000 copie.\nIl brano.\n\"Senza Dio\" \u00e8 un brano che presenta sonorit\u00e0 ispirate all'hip hop degli anni '90, e i temi lirici parlano di come certi avvenimenti abbiano portato i due artisti ad una disillusione tale da perdere la fede in qualsiasi cosa.\nVideo musicale.\nIl videoclip \u00e8 stato girato in Brasile, durante le sessioni di scrittura dell'album, ed \u00e8 stato pubblicato unicamente nella versione fisica e digitale del CD \"Santeria \u2013 Tesori nascosti\", presente nella riedizione dell'album, intitolata \"Santeria Voodoo Edition\"."}
{"id": "6184031", "revid": "287204", "url": "https://it.wikipedia.org/wiki?curid=6184031", "title": "Cenotafio alla contessa Anna Maria Porro Lambertenghi", "text": "Il cenotafio alla contessa Anna Maria Porro Lambertenghi \u00e8 un monumento realizzato nel 1818 dallo scultore danese Bertel Thorvaldsen situato nella villa Reale di Milano. Dal 2017 il monumento \u00e8 inglobato all'interno di un bar ricavato nel porticato del cortile d'ingresso.\nStoria e descrizione.\nIl cenotafio, eretto in memoria della contessa Anna Maria Porro Lambertenghi (1782-1813) su commissione del marito Luigi Porro Lambertenghi, fu realizzato tra il 1817 e il 1818 dallo scultore Bertel Thorvaldsen. Il monumento fu in origine posto nel giardino del Palazzo Porro in via Monte di Piet\u00e0, dove la contessa aveva abitato durante il matrimonio: solo successivamente fu trasferito nella villa Reale.\nIl sarcofago ha le forme di un cubo sormontato da falde e acroteri agli angoli: sulle facce sono rappresentati in bassorilievo rispettivamente una \"Nemesi alata\" nell'atto di annotare le virt\u00f9 del defunto; \"Imene\" protettore del matrimonio coronato con papaveri ed infine, sulla faccia principale del monumento, una rappresentazione della defunta che conforta che conforta il marito nell'atto di alzare il braccio al cielo a fianco del figlio che bacia l'urna funeraria della madre. Se per la \"Nemesi alata\" ed \"Imene\" Thorvaldsen riprese modelli gi\u00e0 da lui stesso utilizzati in altre opere, la composizione usata nella rappresentazione della famiglia Porro Lambertenghi fu invece originale e pensata appositamente per questo monumento.\nLa quarta faccia presenta una lapide recante la seguente iscrizione:"}
{"id": "6184032", "revid": "767487", "url": "https://it.wikipedia.org/wiki?curid=6184032", "title": "Roxy - The Soundtrack", "text": "Roxy - The Soundtrack, \u00e8 un album live del compositore statunitense Frank Zappa.\nRilasciato il 30 ottobre 2015, \u00e8 l'estratto audio del live filmato da Zappa del concerto tenutosi tra l'8 e il 10 dicembre 1973 al Roxy Theatre di Los Angeles."}
{"id": "6184035", "revid": "446353", "url": "https://it.wikipedia.org/wiki?curid=6184035", "title": "Episodi di Le amiche di mamma (seconda stagione)", "text": "La seconda stagione della serie televisiva Le amiche di mamma \u00e8 stata pubblicata su Netflix il 9 dicembre 2016."}
{"id": "6184038", "revid": "1543377", "url": "https://it.wikipedia.org/wiki?curid=6184038", "title": "Ninja (singolo)", "text": "Ninja \u00e8 un singolo dei rapper italiani Marracash e Gu\u00e9 Pequeno, pubblicato il 15 novembre 2016 come primo estratto dalla riedizione dell'album in studio \"Santeria\".\nLa canzone.\nIl brano utilizza un campionamento del brano del 1999 \"Lotta armata\" dei Gente Guasta, prodotto da DJ Skizo ed Esa. Il singolo \u00e8 inoltre stato trasmesso nelle stazioni radiofoniche italiane a partire dal 25 novembre 2016."}
{"id": "6184041", "revid": "1805885", "url": "https://it.wikipedia.org/wiki?curid=6184041", "title": "Guillermo Jordan", "text": " Ha gareggiato ai campionati mondiali di tiro con l'arco 2015 a Copenhagen, Danimarca."}
{"id": "6184042", "revid": "373025", "url": "https://it.wikipedia.org/wiki?curid=6184042", "title": "Episodi di Le amiche di mamma (prima stagione)", "text": "La prima stagione della serie televisiva Le amiche di mamma \u00e8 stata pubblicata su Netflix il 26 febbraio 2016."}
{"id": "6184071", "revid": "1305772", "url": "https://it.wikipedia.org/wiki?curid=6184071", "title": "Lapo Saltarelli", "text": "Biografia.\nLapo era figlio di Guidone Saltarelli di Monte di Croce, feudo fiorentino su una collina di Pontassieve, nella bassa valle della Sieve. \nNacque nella residenza familiare di Torre a Decima. Era il maggiore di due fratelli, Simone Saltarelli e Cerbino detto Bino. Questa nobile famiglia possedeva a Firenze, vicino alla Piazza della Signoria, una casa-torre, la \"Torre dei Salterelli\", che si trova presso il sito dell'odierna Piazza dei Salterelli.\nUno dei primi poeti italiani.\nDurante la sua giovinezza Lapo \u00e8 stato strettamente legato a Dante Alighieri. Entrambi ammiravano il poeta di lingua occitana dimenticato, Dante de Maiano. Sappiamo anche di corrispondenze tra Saltarelli e Guido Cavalcanti. \nDi lui ci restano solo alcuni sonetti: \"Contr\u2019aggio di grand\u2019ira benvollenza\" (composto durante il suo esilio sardo), \"Chi se medesmo inganna per negghienza\", \"Vostra quistione \u00e8 di sottil matera\".\nUn giudice controverso.\nLapo, uomo potente e brillante, di grande influenza e con relazioni importanti, non fu in grado di mantenere i suoi migliori amici. Dino Compagni (1255-1324), poeta e gonfaloniere di Giustizia, che aveva scritto in suo onore \"Canzone a Lapo Saltarelli\", lo descrisse poi come corrotto e fraudolento nella sua \"Cronica delle cose occorrenti ne\u2019 tempi suoi\".\nQuanto a Dante, lo apostrof\u00f2 con queste parole nella sua Divina Commedia, \"Saria tenuta allor tal maraviglia / una Cianghella, un Lapo Salterello, / qual or saria Cincinnato e Corniglia\". \nL'uomo politico.\nNel marzo del 1300, Lapo Saltarelli, il gonfaloniere Lippo Rinucci Becca e Bondone Gherardi scoprirono e sventatarono la congiura che tre cittadini di Firenze, Noffo di Quintavalle, Simone di ser Cambio e Gerardo da Sesto, tramarono a Roma contro l'indipendenza della loro citt\u00e0, con la benedizione di Bonifacio VIII.\nLa loro azione provoc\u00f2 l'indignazione del Papa, che pretendeva di annullare la sentenza. Il 24 aprile, diede ordine in questo senso a Francesco Monaldeschi, vescovo di Firenze.\nI consiglieri del comune non solo rifiutarono ma sfidarono le pretese papali, nominando Lapo priore (la pi\u00f9 alta carica comunale a Firenze) per due mesi dal 15 aprile al 15 giugno 1301. Questo gli valse l'accusa dai suoi avversari.\nI temi politici e filosofici sviluppati da Dante nel De Monarchia maturarono durante la lotta tra Firenze da Bonifacio VIII, con il processo di Lapo Saltarelli, e il suo conflitto contro Filippo il Bello a cui furono indirizzate le bolle papali Ausculta fili e Unam Sanctam.\nEsilio in Sardegna.\nLapo, guelfo bianco come Dante, venne condannato a morte il 10 marzo 1302 dalla fazione nera. La sua condanna venne commutata in esilio, probabilmente perch\u00e9 imparentato con i Cherci.\nSi rifugi\u00f2 in Sardegna nel convento francescano di Cagliari, allora sotto il dominio della repubblica di Pisa, e rimase sull'isola fino alla sua morte. Nel 1320, fu sepolto nella Chiesa di San Francesco di Stampace. La sua lapide con inciso il suo stemma \u00e8 stata trovata e identificata.\nNel 1326, i suoi beni furono confiscati ma vennero restituiti agli eredi attraverso l'intervento di Giovanni XXII, sollecitato da Simone, l'arcivescovo di Pisa."}
{"id": "6184072", "revid": "287204", "url": "https://it.wikipedia.org/wiki?curid=6184072", "title": "House Party", "text": ""}
{"id": "6184074", "revid": "484362", "url": "https://it.wikipedia.org/wiki?curid=6184074", "title": "TURYID", "text": "La Turkish Restaurant &amp; Entertainment Association (TURYID) \u00e8 un'associazione di categoria per la ristorazione in Turchia.\nL'associazione serve: per sviluppare l'industrie, promuovere i propri interessi, coordinare le attivit\u00e0 dei suoi membri, e mantenere i contatti con soggetti esterni, quali i governi nazionali e enti territoriali.\nAl gennaio 2011 l'associazione ha avuto 7.500 dipendenti, generando complessivamente un fatturato totale di circa 500 milioni di dollari all'anno da servire a 20 milioni di visitatori.\nL'attuale presidente \u00e8 il sig. TURYID Kaya Demirer. L'associazione ha sede nel quartiere Nisantasi di Istanbul."}
{"id": "6184075", "revid": "755885", "url": "https://it.wikipedia.org/wiki?curid=6184075", "title": "MM volume 2 Mixtape", "text": "MM volume 2 Mixtape \u00e8 il terzo mixtape del rapper italiano MadMan, pubblicato il 27 ottobre 2016 dalla Tanta Roba."}
{"id": "6184084", "revid": "371529", "url": "https://it.wikipedia.org/wiki?curid=6184084", "title": "Chicago '78", "text": "Chicago '78, \u00e8 il centonovesimo album del compositore statunitense Frank Zappa.\n\u00c8 stato rilasciato il 4 novembre 2016. Comprende le registrazioni del concerto tenutosi all'Uptown Theater di Chicago il 29 settembre 1978."}
{"id": "6184099", "revid": "287204", "url": "https://it.wikipedia.org/wiki?curid=6184099", "title": "Successione di Rudin-Shapiro", "text": "In matematica la successione di Rudin\u2013Shapiro, nota anche come successione di Golay\u2013Rudin\u2013Shapiro \u00e8 una sequenza automatica infinita; prende il nome da Marcel Golay, Walter Rudin e Harold S. Shapiro, che hanno studiato le sue propriet\u00e0 indipendentemente uno dall'altro.\nDefinizione.\nOgni termine della successione di Rudin\u2013Shapiro \u00e8 o +1 o \u22121. Il termine \"n\"-esimo della successione, \"b\"\"n\", \u00e8 definito dalle regole:\ndove \u03b5\"i\" sono le cifre della rappresentazione in base 2 di \"n\". In questo modo \"a\"\"n\" conta il numero di occorrenze della sottostringa 11 (comprese le stringe sovrapposte) nella rappresentazione binaria, e \"b\"\"n\" vale +1 se \"a\"\"n\" \u00e8 pari e \u22121 se \"a\"\"n\" \u00e8 dispari.\nAd esempio \"a\"6 = 1 e \"b\"6 = \u22121 perch\u00e9 la rappresentazione binaria di 6 \u00e8 110, che contiene una occorrenza di 11; invece, \"a\"7 = 2 e \"b\"7 = +1 perch\u00e9 la rappresentazione binaria di 7 \u00e8 111, che contiene due occorrenze (sovrapposte) di 11.\nCominciando con \"n\" = 0, i primi termini della successione \"a\"\"n\" sono:\ne i corrispondenti termini della successione \"b\"\"n\" di Rudin\u2013Shapiro sono:\nPropriet\u00e0.\nLa successione di Rudin\u2013Shapiro pu\u00f2 essere generata da un automa a quattro stati.\nLa definizione ricorsiva \u00e8\nI valori dei termini \"a\"\"n\" e \"b\"\"n\" nella successione di Rudin\u2013Shapiro si pu\u00f2 trovare riscorsivamente come illustrato di seguito: se \"n\" = \"m\"\u00b72\"k\", dove \"m\" \u00e8 dispari allora\nQuindi \"a\"108 = \"a\"13 + 1 = \"a\"3 + 1 = \"a\"1 + 2 = \"a\"0 + 2 = 2, come si pu\u00f2 verificare osservando che la rappresentazione binaria di 108 \u00e8 1101100, che contiene due sottostringhe 11; da questo \"b\"108 = (\u22121)2 = +1.\nLa parola di Rudin\u2013Shapiro +1 +1 +1 \u22121 +1 +1 \u22121 +1 +1 +1 +1 \u22121 \u22121 \u22121 +1 \u22121 ..., che si crea concatenando i termini della successione, \u00e8 un punto fisso del morfismo (insieme di regole di sostituzione delle stringhe)\ncome segue:\nSi pu\u00f2 vedere che da queste regole che la stringa di Rudin\u2013Shapiro contiene al pi\u00f9 quattro simboli +1 consecutivi e al pi\u00f9 quattro simboli -1 consecutivi.\nDella successione delle somme parziali della successione di Rudin\u2013Shapiro, definita da\ncon valori\nsi pu\u00f2 dimostrare che soddisfa la diseguaglianza"}
{"id": "6184104", "revid": "436907", "url": "https://it.wikipedia.org/wiki?curid=6184104", "title": "L'antidoto (album)", "text": "L'antidoto \u00e8 il quarto album in studio del rapper italiano Inoki, pubblicato il 13 febbraio 2014 dalla Rap Pirata.\nDescrizione.\nIl 31 luglio del 2012 venne anticipata l'uscita del disco, previsto per l'autunno 2012, con un demo caricato su YouTube del primo brano della traccia \"Siamo uno\". Il 9 novembre 2012 usc\u00ec il singolo \"L'antidoto\", contenente anche il brano \"Cosa ci aspetta\".\nIl 30 luglio 2013 pubblic\u00f2 su YouTube un altro singolo come anteprima dell'album: \"Le tue bugie\". Il 10 novembre Inoki sul suo account Facebook afferm\u00f2 di aver ultimato il suo nuovo album, dichiarando che presto sarebbe stato disponibile presso i negozi.\nIl 13 febbraio 2014, dopo quasi due anni di attesa, fu pubblicato per Rap Pirata/Bonnot Music distribuito da Goodfellas Records. L'album \u00e8 caratterizzato da numerose collaborazioni, in cui sono presenti gli Assalti Frontali, il rapper M1 dei Dead Prez, il sassofonista Tino Tracanna, le cantanti Awa Mirone e Giulia Spallino e il rapper Nunzio Streetchild."}
{"id": "6184106", "revid": "446353", "url": "https://it.wikipedia.org/wiki?curid=6184106", "title": "Little Dots", "text": "Little Dots \u00e8 un album discografico del compositore italoamericano Frank Zappa.\nPubblicato il 4 novembre 2016, \u00e8 stato definito dal Zappa Family Trust come il sequel di \"Imaginary Diseases\" del 2006."}
{"id": "6184112", "revid": "767487", "url": "https://it.wikipedia.org/wiki?curid=6184112", "title": "The Wall (film 2017)", "text": "The Wall \u00e8 un film del 2017 diretto da Doug Liman con protagonisti Aaron Taylor-Johnson e John Cena.\nTrama.\nDurante la guerra in Iraq, il sergente di stato maggiore dell'esercito americano Shane Matthews viene mandato ad indagare su un cantiere nel deserto del paese, col suo assistente, il sergente Allen Isaac.\nLa coppia attende pazientemente 22 ore prima di poter determinare la sicurezza del sito. Matthews si reca nei pressi del quartiere, ma viene colpito da un cecchino iracheno nascosto. Isaac cerca di salvare Matthews morente, ma viene a sua volta ferito al ginocchio destro, oltre a subire danni all'antenna della sua radio e alla sua bottiglia d'acqua, che viene distrutta nel processo.\nDa solo, Isaac si mette al riparo dietro un muro instabile e si medica il ginocchio ferito. Il cecchino ha una radio sintonizzata sul canale americano e la usa per comunicare con Isaac con la scusa di essere un soldato alleato di alto rango in un altro sito. L'inganno consente al cecchino di ottenere altre informazioni utili da Isaac. Durante i loro vari tentativi unilaterali di conversazione, Isaac ipotizza che il cecchino possa essere il famoso \"Juba\", un nome di battaglia per vari cecchini di Al Qaeda noti per aver filmato i loro attacchi ai soldati americani.\nIsaac tenta di riparare la ricetrasmittente con una radio di un appaltatore morto, ma realizza che il cecchino aveva usato la precedente squadra di risposta come uno stratagemma per chiedere aiuto e attirare un'altra forza di risposta nella sua trappola.\nMatthews riprende conoscenza e attira con uno specchio l'attenzione di Isaac, poi striscia lentamente verso il suo fucile in mezzo al vento che solleva una nube di polvere, mentre Isaac distrae Juba parlando di letteratura. Matthews crede che il cecchino si nasconda in cima ad alcune macerie nelle vicinanze e spara in quella direzione. Il vento polveroso si calma rapidamente. Il cecchino vede Matthews e spara, ferendolo alla spalla sinistra e con un secondo colpo lo uccide.\nIsaac sente arrivare gli elicotteri di soccorso, quindi spinge gi\u00f9 il muro e usa il fucile di Matthews per cercare di uccidere Juba, o almeno stanarlo in modo tale che l'elicottero di salvataggio possa vedere la trappola. Juba spara a Isaac due volte e manca, a questo punto si alza e aspetta il prossimo colpo di Juba, ma non arriva. Gli elicotteri atterrano e la squadra di soccorso prende Isaac e Matthews. Una volta che gli elicotteri rispolverano, il cecchino li abbatte con successo entrambi in rapida successione. Viene quindi ascoltato alla radio, mentre chiede un altro soccorso per tendere una nuova trappola.\nProduzione.\nIl 12 novembre 2014 Amazon Studios acquista i diritti della sceneggiatura scritta da Dwain Worrell circa un tiratore scelto statunitense che rimane bloccato dietro un muro sotto la mira di un cecchino iracheno; la sceneggiatura era una delle pi\u00f9 apprezzate ed inserite nella Black List del 2014. Si tratta della sceneggiatura di debutto di Worrell, scritta mentre insegnava lingua inglese in Cina.\nRiprese.\nLe riprese sono finite nel novembre 2016.\nIl budget del film \u00e8 stato di .\nPromozione.\nIl primo trailer del film viene diffuso l'8 dicembre 2016.\nDistribuzione.\nLa pellicola \u00e8 stata distribuita nelle sale cinematografiche statunitensi a partire dal 12 maggio 2017."}
{"id": "6184133", "revid": "297031", "url": "https://it.wikipedia.org/wiki?curid=6184133", "title": "Carical", "text": ""}
{"id": "6184136", "revid": "640277", "url": "https://it.wikipedia.org/wiki?curid=6184136", "title": "Gemini Planet Imager", "text": "Il Gemini Planet Imager \u00e8 una strumentazione di ottica adattiva di nuova generazione applicata al telescopio Gemini sud, in Cile, con l'obiettivo di visualizzare pianeti extrasolari orbitanti intorno a stelle vicine. Il gruppo di lavoro del GPI ha effettuato una campagna di osservazione di circa 900 ore negli anni 2014-2016 per cercare e caratterizzare esopianeti intorno a circa 600 stelle.\nIl GPI \u00e8 stato costruito da un consorzio di istituti statunitensi e canadesi e finanziato dalla Gemini Observatory, un partenariato internazionale comprendente Stati Uniti, Regno Unito, Canada, Australia, Argentina, Brasile e Cile.\u00a0L'indagine biennale GPIES (GPI \"Exoplanet Survey\") \u00e8 parzialmente finanziata da NSF, NASA, l'Universit\u00e0 della California ed i laboratori di ricerca e sviluppo del Lawrence Livermore National Laboratory. Dopo 7 anni di sviluppo e collaudo lo strumento \u00e8 stato installato sul Gemini South ad agosto 2013 con prima luce a novembre ed inizio studi nel 2014. Il GPI Exoplanet Survey \u00e8 stato avviato a novembre dello stesso anno, per caratterizzare giovani esopianeti di dimensioni simili a Giove.\nCaratteristiche tecniche.\nIl sistema di ottica adattiva sfrutta specchi deformabili per rimuovere la turbolenza atmosferica (\"seeing\"), maschere coronografiche per bloccare la luce diffratta dalle stelle oggetto di studio ed uno spettrografo a campo integrale.\nIl GPI \u00e8\u00a0stato applicato al Gemini South, un telescopio con uno specchio del diametro di 8 metri situato sul Cerro Pachon (Ande cilene) ad una altitudine di 2.715\u00a0metri. Successivamente il GPI potr\u00e0 essere utilizzato anche sul telescopio gemello Gemini Nord, situato sull' Osservatorio di Mauna Kea, alle Hawaii.\nIl GPI rileva direttamente la luce proveniente da un pianeta extrasolare per determinare la sua massa e la composizione, con l'obiettivo finale di determinare come il nostro sistema planetario si colloca in rapporto ai sistemi extrasolari.\nA giugno 2016 sono stati caratterizzati con altri osservatori (quali il Kepler) pi\u00f9 di 3200 pianeti extrasolari\u00a0 di cui l'80% circa attraverso il metodo del transito, che rileva le dimensioni e l'orbita del pianeta, e la tecnica di Doppler diretto (20% circa), che consente di rilevare la massa e l'orbita del pianeta: potendo rilevare direttamente un pianeta dal bagliore riflesso della sua stella, si pu\u00f2 usare la spettroscopia per misurare le dimensioni del pianeta, la temperatura, la gravit\u00e0, e anche la composizione della sua atmosfera. Indagando molte stelle si potr\u00e0 capire per confronto quanto comune o insolito sia il nostro sistema planetario.\nIl GPI fornir\u00e0 immagini con un limite di diffrazione tra 0,9 e 2,4 micron. Le prestazioni del sistema di ottica del Gemini consentono di lavorare con stelle di magnitudine apparente inferiore a 9,5 (I &lt;9.5 MAG). Il sistema \u00e8 in grado di vedere oggetti dieci milioni di volte pi\u00f9 deboli della loro stella madre quando la loro distanza \u00e8 compresa tra 0,2-1 secondo d'arco; pu\u00f2 inoltre effettuare indagini spettroscopiche su qualsiasi oggetto osservato. Ci\u00f2 consente di individuare giovani pianeti caldi (fino a un miliardo di anni di et\u00e0) attraverso la loro luce infrarossa. Pu\u00f2 anche essere rilevata la polarizzazione della luce per studiare deboli dischi di polvere di comete e cinture di asteroidi in altri sistemi solari.\nIl GPI produrr\u00e0 la prima indagine completa di pianeti extrasolari giganti distanti dalle 5 alle 40 unit\u00e0 astronomiche dalla stella del sistema extrasolare di appartenenza: \u00e8 in tale intervallo che questo tipo di pianeti \u00e8 presente nel nostro sistema solare. Decine di questi esopianeti saranno sufficientemente luminosi per effettuare ulteriori rilevazioni spettroscopiche del rapporto segnale-rumore, consentendo in seguito studi dettagliati di astrofisica esoplanetaria.\nObiettivi.\nAttualmente le ricerche di pianeti extrasolari sono limitate dalle strumentazioni che rendono impossibile rilevare esopianeti situati a distanze dalla loro stella ospite paragonabili ai semiassi maggiori dei giganti gassosi del sistema solare, maggiore cio\u00e8 di circa 5 UA. Inoltre le ricerche che utilizzano il metodo della velocit\u00e0 radiale richiedono l'osservazione di una stella per almeno un periodo di rivoluzione, che \u00e8 di circa 30 anni per un pianeta la cui distanza \u00e8 equiparabile a quella di Saturno; in pi\u00f9 gli attuali strumenti di ottica adattiva sono inefficaci alle piccole aperture angolari, (esopianeti vicini alla loro stella) limitando le osservazioni a semiassi maggiori superiori a circa 30 unit\u00e0 astronomiche.\nL'alto contrasto del Gemini Planet Imager alle piccole aperture angolari permetter\u00e0 di superare tali limitazioni consentendo di rilevare giganti gassosi aventi semiassi maggiori tra le 5 e le 30 unit\u00e0 astronomiche.\nIl Gemini Planet Imager \u00e8 pi\u00f9 mirato a rilevare i gioviani caldi giovani, da 1 milione a 1 miliardo di et\u00e0. Il motivo di ci\u00f2 \u00e8 che i giovani pianeti trattengono il calore e si raffreddano lentamente. Mentre un pianeta \u00e8 ancora caldo, rimane luminoso, ed \u00e8 quindi pi\u00f9 facilmente rilevabile. Questo limita l'obiettivo del GPI ai pianeti pi\u00f9 giovani, ma produrr\u00e0 anche informazioni su come i giganti gassosi evolvono. In particolare, lo spettrografo permetter\u00e0 la determinazione della temperatura e della gravit\u00e0 di superficie, che fornisce informazioni concernenti l'atmosfera e l'evoluzione termica dei giganti gassosi.\nOltre al rilevamento di esopianeti, il GPI sar\u00e0 in grado di studiare dischi protoplanetari, \"dischi transitori\" e dischi di detriti intorno a giovani stelle, fornendo informazioni sulle teorie di formazione dei pianeti. La tecnica utilizzata per lo studio di questi dischi \u00e8 chiamata \"rappresentazione del differenziale di polarizzazione\". Un altro obiettivo \u00e8 lo studio degli oggetti del sistema solare ad alta risoluzione spaziale ed alto rapporto di Strehl, un parametro usato nei moderni osservatori che usano l'ottica adattiva. Altri importanti obiettivi di studio per il GPI sono gli asteroidi e le loro lune, i satelliti di Giove e di Saturno, Urano e Nettuno. Un obiettivo secondario concerne anche lo studio della perdita di massa stellare durante la loro evoluzione.\nRicerca e risultati scientifici.\nIl primo esopianeta scoperto dal GPI \u00e8 stato 51 Eridani b, nella costellazione di Eridano, a dicembre 2014, avente la firma del metano pi\u00f9 intensa al momento mai rilevata su un esopianeta.\nA gennaio 2019 sono 531 le stelle studiate dal GPI e, osservando pianeti in orbite pi\u00f9 esterne, si \u00e8 evinto definitivamente che pianeti giganti a orbite larghe sono pi\u00f9 diffusi attorno a stelle di massa elevata, almeno 1,5-2 volte quella del Sole, ma molto rari attorno a stelle pi\u00f9 piccole. In seguito a questo programma si sta lavorando per rendere lo strumento pi\u00f9 sensibile per gli esopianeti pi\u00f9 piccoli e freddi."}
{"id": "6184138", "revid": "38120", "url": "https://it.wikipedia.org/wiki?curid=6184138", "title": "La Favola di Natale", "text": ""}
{"id": "6184140", "revid": "1543377", "url": "https://it.wikipedia.org/wiki?curid=6184140", "title": "Marlon James", "text": "Biografia.\nMarlon James \u00e8 nato a Kingston, in Giamaica, il 24 novembre 1970. Dopo aver collezionato ben 78 rifiuti , esordisce nel 2005 con il romanzo \"Il Diavolo di John Crow\". Nel 2009 pubblica \"Le donne della notte\" al quale seguir\u00e0 nel 2015 il libro della definitiva consacrazione: \"Breve storia di sette omicidi\" vincitore del Booker Prize (primo scrittore giamaicano ad essersi aggiudicato il riconoscimento). Vive tra il Minnesota (dove insegna all'Universit\u00e0), New York e la Giamaica.\nNel 2020 ha vinto il Premio Locus per il miglior romanzo dell'orrore e dark fantasy con \"Leopardo nero, lupo rosso\"."}
{"id": "6184141", "revid": "1684799", "url": "https://it.wikipedia.org/wiki?curid=6184141", "title": "Ziggy Marley (album)", "text": "Ziggy Marley \u00e8 il sesto album in studio da solista del cantante giamaicano Ziggy Marley, pubblicato nel 2016."}
{"id": "6184142", "revid": "117609169", "url": "https://it.wikipedia.org/wiki?curid=6184142", "title": "Monumento alle donne eroiche", "text": "Il Monumento alle donne eroiche \u00e8 un monumento di Castiglione delle Stiviere, dedicato alle donne che si sono prodigate ad assistere i feriti durante la Battaglia di Solferino e San Martino del 1859. Dalla sua inaugurazione \u00e8 collocato sul sagrato antistante il Duomo di Castiglione delle Stiviere.\nStoria.\nLa battaglia.\nDurante la seconda guerra di indipendenza, il 24 giugno 1859 ebbe luogo una delle pi\u00f9 cruente e sanguinose battaglie, ricordata oggi come la battaglia di Solferino e San Martino. Infatti, fu in questi territori che l'esercito austriaco di Francesco Giuseppe e quello franco-sardo di Napoleone III e Vittorio Emanuele II si incontrarono in modo imprevisto, poich\u00e9 furono male informati sui movimenti reciproci . A questa sanguinosa battaglia parteciparono pi\u00f9 di trecentomila uomini di diverse nazionalit\u00e0, i quali si affrontarono per pi\u00f9 di quindici ore . Alla fine l'esercito austriaco ne usc\u00ec rovinosamente sconfitto. Come scrisse lo stesso Henry Dunant, testimone involontario di questi atroci combattimenti, \"il sole del 25 illumin\u00f2 uno dei pi\u00f9 orrendi spettacoli che si possano immaginare. Il campo di battaglia \u00e8 coperto dappertutto di cadaveri e carogne; le strade, i fossati, i dirupi, le macchie, i prati sono disseminati di corpi senza vita\".\nI soccorsi.\nOltre ai morti, la battaglia lasci\u00f2 sul campo numerosissimi feriti tra cui: soldati, sottufficiali e ufficiali di ogni grado, tutti bisognosi di soccorsi. La maggior parte di questi feriti, che provenivano dalle frazioni pi\u00f9 vicine in particolare a Grole, furono trasportati per mezzo di lettighe trainate da muli a Castiglione delle Stiviere. Grazie all'instancabile opera di don Lorenzo Barziza, le chiese, le vie e le piazze di Castiglione si trasformarono in un grande ospedale, ove i feriti furono ammassati su cumuli di paglia . Henry Dunant, che soggiornava presso il Palazzo Bondoni Pastorio, vide centinaia di feriti radunati dentro e fuori le mura della chiesa maggiore (oggi duomo). Di fronte a quella scena straziante ed alle urla dei feriti, decise di organizzare i soccorsi per quanto possibile. Egli oper\u00f2 senza distinzione di nazionalit\u00e0 e, cos\u00ec, le donne di Castiglione seguirono il suo esempio ripetendo \"Tutti Fratelli\". Henry Dunant, in seguito a questi eventi, riferendosi alle donne Castiglionesi, scrisse nel suo libro Un Souvenir de Solf\u00e9rino \"onore a queste creature caritatevoli, onore alle donne di Castiglione! Niente le ha fatte arretrare, niente le ha stancate o scoraggiate, e la loro dedizione modesta non ha tenuto conto alcuno n\u00e9 di fatiche, n\u00e9 di fastidi, n\u00e9 di sacrifici\" .\nL'idea.\nLa battaglia di Solferino e San Martino rappresent\u00f2 non solo il primo passo verso quell'Unit\u00e0 Nazionale tanto auspicata, bens\u00ec fu l'evento che ispir\u00f2 in Henry Dunant l'idea della croce rossa, per la quale nel 1901 ricevette il Premio Nobel per la pace. Il suo libro, scritto tra il 1859 e il 1861, narra quell'esperienza personale e traumatica di fronte al campo di battaglia e ai soccorsi improvvisati. Oggi la Croce Rossa Internazionale \u00e8 un movimento universale che protegge gli esseri umani, in tempo di guerra e di pace, al grido \"Tutti Fratelli\", cos\u00ec come fecero le donne di Castiglione delle Stiviere.\nDescrizione.\nUn simbolo.\nLa statua \u00e8 stata realizzata con lo scopo di diffondere maggiormente il ruolo significativo, spesso tralasciato, della donna che con coraggio, passione e fermezza ha aiutato e soccorso i feriti durante la Battaglia di Solferino e San Martino del 1859.\nIl merito di questa realizzazione pu\u00f2 essere attribuito a Henry Dunant, che ha riconosciuto per primo il lavoro caritatevole delle donne castiglionesi e lo ha voluto trasmettere ai contemporanei ed ai posteri attraverso la scrittura del libro \u201cUn Souvenir de Solferino\", in cui parla dei soccorsi ai feriti dopo la battaglia.\n\u00c8 stato scelto come luogo di installazione la citt\u00e0 di Castiglione delle Stiviere, con l'intento di donare un tangibile ed importante simbolo che ricordasse l\u2019evento storico e valorizzasse, ancor di pi\u00f9, la nascita dell'idea di croce rossa proprio in questo luogo.\nCommittenti.\nLa realizzazione di questo monumento \u00e8 stata fortemente voluta dall\u2019Associazione nazionale carabinieri - sezione di Castiglione delle Stiviere e Solferino - che ha potuto concretizzare questo progetto grazie all'aiuto economico e morale delle istituzioni e di numerosi sponsor privati. L\u2019Associazione nazionale carabinieri ha inaugurato la statua il 18 settembre del 2010, invitando i cittadini e le autorit\u00e0 pubbliche a partecipare all'evento, come occasione di condivisione e senso civico.\nLa statua.\nIl monumento in bronzo, opera dello scultore Angelo Aime, raffigura una donna (in rappresentanza di tutte le donne castiglionesi) che con un abbraccio dolce, ma vigoroso al tempo stesso, sostiene un uomo ferito, senza distinzione di razza e religione, guardandolo con aria compassionevole e con amore. L\u2019opera vuole rappresentare la gratuit\u00e0 con la quale le donne castigionesi hanno soccorso i feriti di guerra, ricoprendo inconsapevolmente un ruolo fondamentale per la nascita della Croce Rossa.\nLa realizzazione \u00e8 stata promossa dall'Associazione nazionale carabinieri in collaborazione con il consiglio regionale della Lombardia e la citt\u00e0 di Castiglione delle Stiviere.\nL'artista.\nLo scultore \u00e8 Angelo Aime di 64 anni, che vive e lavora nel comune di Sal\u00f2 sul Garda. Ha frequentato l\u2019Accademia di Belle Arti a Milano. Ha realizzato oltre 100 monumenti pubblici in Italia e all'estero. Tra questi rientra anche la statua alle Donne Eroiche, con la quale ha potuto valorizzare maggiormente il ruolo essenziale delle donne durante la Battaglia di Solferino e San Martino del 1859. L\u2019opera \u00e8 stata un dono dell\u2019Associazione nazionale carabinieri di Castiglione delle Stiviere e Solferino alla citt\u00e0 di Castiglione."}
{"id": "6184143", "revid": "1233442", "url": "https://it.wikipedia.org/wiki?curid=6184143", "title": "Cassa di Risparmio di Puglia", "text": "La Cassa di Risparmio di Puglia (abbreviata in CariPuglia) \u00e8 stata una banca italiana con sede a Bari.\nStoria.\nLa \"Cassa di Risparmio di Puglia\" venne costituita nel 1949 dalle altre casse di risparmio italiane e doveva per statuto limitare l'attivit\u00e0 alla propria regione.\nNel 1960 la Cassa incorpor\u00f2 il \"Monte di credito su pegni San Giuseppe di Rutigliano\" e in questo modo pot\u00e9 esercitare il credito su pegno.\nNel 1966 vennero assorbite il \"Credito Mesagnese\" e le attivit\u00e0 della \"Cassa rurale e artigiana di Acquaviva delle Fonti\".\nNel 1983 fu incorporato il \"Credito agricolo e commerciale fasanese\".\nIn seguito alla legge Amato nel 1991 l'attivit\u00e0 bancaria fu trasferita alla nuova controllata Cassa di Risparmio di Puglia S.p.A., mentre la cassa di risparmio, cui erano rimaste le attivit\u00e0 senza scopo di lucro, fu trasformata nella Fondazione Cassa di Risparmio di Puglia.\nNel 1995 il pacchetto di azioni detenute dalla \"Cariplo\", raggiunse il 78,9% e la CariPuglia fu iscritta nel gruppo Cariplo.\nNel 1998 la CariPuglia conflu\u00ec nella \"Banca Carime\", insieme alla Carical e alla Carisal."}
{"id": "6184144", "revid": "1149807", "url": "https://it.wikipedia.org/wiki?curid=6184144", "title": "Episodi di Zoids (prima stagione)", "text": "Questa \u00e8 una lista degli episodi della prima stagione della serie anime Zoids, andata in onda in Giappone dal 4 settembre 1999 al 29 aprile 2000. In Italia venne trasmessa dal 12 settembre 2004 al 15 maggio 2005 su Italia 1."}
{"id": "6184147", "revid": "297031", "url": "https://it.wikipedia.org/wiki?curid=6184147", "title": "Caripuglia", "text": ""}
{"id": "6184151", "revid": "287204", "url": "https://it.wikipedia.org/wiki?curid=6184151", "title": "Atl\u00e9tico de Kolkata 2016", "text": "Questa voce raccoglie le informazioni riguardanti l'Atl\u00e9tico de Kolkata nelle competizioni ufficiali della stagione 2016.\nMaglie e sponsor.\nIl fornitore tecnico per questa stagione \u00e8 Lux Cozy, mentre lo sponsor ufficiale \u00e8 Birla Tyres."}
{"id": "6184153", "revid": "1305772", "url": "https://it.wikipedia.org/wiki?curid=6184153", "title": "Ocean Warrior", "text": "Ocean Warrior \u00e8 un pattugliatore d'altura antartico, nonch\u00e9 nave ammiraglia della Sea Shepherd Conservation Society.\nStoria.\nCostruito sulla base del progetto della classe di pattugliatori tipo Damen Stan 5009 \"Sea Axe\", e finanziato tramite i fondi raccolti con le lotterie nazionali dei codici postali olandese (\"Nationale Postcode Loterij\"), svedese (\"Svenska Postkodlotteriet\") e britannica (\"People's Postcode Lottery\") per il sovvenzionamento delle associazioni benefiche per un totale di 8,3 milioni di Euro, pari a 9,4 milioni di dollari USA, \u00e8 stato personalizzato secondo le specifiche del committente. Il pattugliatore \u00e8 stato impostato sugli scali dei cantieri navali del gruppo olandese Damen ad Adalia, Turchia, il 18 agosto 2015 mentre il nome, \"Ocean Warrior\", \u00e8 stato sorteggiato da una apposita giuria il 22 marzo 2016 dopo una competizione che ha visto oltre 1.400 proposte. Varato venerd\u00ec 1\u00ba luglio 2016, \u00e8 entrato in servizio con la Sea Shepherd Conservation Society salpando per l\"operazione Nemesis\" il 3 dicembre 2016 da Hobart, Australia, con l'obiettivo di pattugliare i santuari balenieri, proteggere a fauna ittica l'ambiente marino dell'Oceano Pacifico Meridionale e del Mar Glaciale Antartico contro le baleniere giapponesi e le navi bracconiere dedite alla pesca illegale di cetacei e specie marine protette."}
{"id": "6184154", "revid": "767487", "url": "https://it.wikipedia.org/wiki?curid=6184154", "title": "Basketball-Bundesliga 1979-1980", "text": "La Basketball-Bundesliga 1979-1980 \u00e8 stata la 14\u00aa edizione del massimo campionato tedesco occidentale di pallacanestro maschile. La vittoria finale \u00e8 stata ad appannaggio del SSC Gottinga."}
{"id": "6184156", "revid": "116867077", "url": "https://it.wikipedia.org/wiki?curid=6184156", "title": "Societ\u00e0 Poligrafica Salvati", "text": "La tipografia Salvati nasce a Foligno nel 1855, con il nome di Societ\u00e0 Poligrafica Salvati, per iniziativa di Francesco Salvati.\nNel 1889 assorbe la Tipografia Sgariglia e nel 1891 la tipografia di Giovanni Tomassini da Pesaro, entrambe attive a Foligno ed eredi dell\u2019officina tipografica di Pompeo Campana.\nAll\u2019inizio del Novecento viene rilevata da un gruppo di imprenditori e intellettuali folignati (tra gli altri Michele Faloci Pulignani e dal 1929 passa nelle mani di Benedetto Pasquini.\nNel 1935 acquisisce la storica tipografia Campitelli.\nNel 1943 viene ceduta alla Ditta F.lli Pozzo; la propriet\u00e0 si sposta a Torino ma la produzione si mantiene a Foligno. Lo stabilimento folignate, distrutto durante la guerra e ricostruito nel 1944, viene definitivamente chiuso nel 1969.\nProduzione.\n\u00c8 specializzata nella fornitura di stampati, periodici e riviste per la pubblica amministrazione. Pubblica numerose edizioni di storia locale.\nDal 1892 d\u00e0 alle stampe, in concorrenza con Campitelli, una sua edizione dell\u2019almanacco Barbanera."}
{"id": "6184159", "revid": "1149807", "url": "https://it.wikipedia.org/wiki?curid=6184159", "title": "Episodi di Zoids (seconda stagione)", "text": "Questa \u00e8 una lista degli episodi della seconda stagione della serie anime Zoids, andata in onda in Giappone dal 6 maggio al 23 dicembre 2000. In Italia venne trasmessa dal 22 maggio al 7 agosto 2005 su Italia 1 per i primi 18 episodi, e dal 21 aprile all'11 maggio 2009 su Hiro per i restanti 15."}
{"id": "6184161", "revid": "767487", "url": "https://it.wikipedia.org/wiki?curid=6184161", "title": "15&amp;", "text": "Le 15&amp; (, note anche come Fifteen And), sono un duo k-pop sudcoreano costituito nel 2012 dalla JYP Entertainment. Il nome del gruppo deriva dall'et\u00e0 dei suoi membri, Park Jimin e Baek Yerin, al momento del loro debutto.\nIl duo ha debuttato nell'ottobre 2012 con il singolo \"I Dream\", tratto dal loro primo album \"Sugar\".\nStoria.\nNel 2012 Park Ji-min \u00e8 proclamata vincitrice del talent show sudcoreano \"K-pop Star\". Le viene data l'opportunit\u00e0 di firmare per una tra le tre pi\u00f9 grandi etichette discografiche del paese, ovvero YG Entertainment, SM Entertainment e JYP Entertainment: alla fine la scelta ricadr\u00e0 su quest'ultima.\nAll'et\u00e0 di dieci anni Baek Ye-rin partecipa al programma televisivo \"Star King\", dove viene presentata come \"genio dell'R&amp;B contemporaneo\". Poco pi\u00f9 tardi viene selezionata dalla JYP Entertainment e dopo oltre quattro anni di lezioni viene affiancata a Park Ji-min per formare un nuovo gruppo."}
{"id": "6184168", "revid": "1149807", "url": "https://it.wikipedia.org/wiki?curid=6184168", "title": "Episodi di Zoids (terza stagione)", "text": "Questa \u00e8 una lista degli episodi della terza stagione della serie anime Zoids, andata in onda in Giappone dal 6 gennaio al 30 giugno 2001. In Italia venne trasmessa dal 12 maggio al 16 giugno 2009 su Hiro."}
{"id": "6184174", "revid": "287204", "url": "https://it.wikipedia.org/wiki?curid=6184174", "title": "Aram Katcher", "text": "Biografia.\nAttivo negli anni cinquanta e sessanta come attore cinematografico e televisivo, Aram Katcher recit\u00f2 in ruoli minori in film come \"Invasione USA\" di Alfred E. Green (1952), \"Scaramouche\" di George Sidney (1952) nel ruolo (non accreditato) di Napoleone Bonaparte che avrebbe ripreso in un episodio della serie TV \"Strega per amore\", \"Ad est di Sumatra\" di Budd Boetticher (1953) e \"I trafficanti di Hong Kong\" di Joseph M. Newman (1956).\nNel 1963 diresse il suo unico film, \"The Right Hand of the Devil\", del quale fu anche interprete oltre che autore del soggetto, montatore, produttore e designer del trucco.\nNel 1969 recit\u00f2 in \"Topaz\" di Alfred Hitchcock nella parte del capo della polizia cubana, ma la sua performance non venne ritenuta abbastanza efficace e venne sostituito da Roberto Contreras a cui il regista fece ripetere tutte le scene.\nL'ultima interpretazione \u00e8 quella di Tyrone nel film di Russ Meyer \"Beneath the Valley of the Ultra-Vixens\" del 1979."}
{"id": "6184176", "revid": "180559", "url": "https://it.wikipedia.org/wiki?curid=6184176", "title": "You and I (Jeff Buckley)", "text": "You and I \u00e8 un album di raccolta postumo di Jeff Buckley, pubblicato nel 2016. Il disco contiene due registrazioni inedite e otto cover."}
{"id": "6184180", "revid": "121427458", "url": "https://it.wikipedia.org/wiki?curid=6184180", "title": "Achille ferito", "text": "L'Achille ferito \u00e8 una scultura in marmo esposta alla galleria d'arte moderna di Milano, considerata il capolavoro dello scultore veneto Innocenzo Fraccaroli (1805-1882).\nStoria e descrizione.\nIl gruppo scultoreo fu realizzato a partire dal 1832 dallo scultore Innocenzo Fraccaroli nel suo soggiorno romano. L'opera, che doveva avere solo fini espositivi, non ebbe committenti: questo spiega il lungo tempo trascorso tra la creazione del modello in gesso (1832) e l'effettiva realizzazione della statua in marmo (1842), eseguita per un'esposizione alla pinacoteca di Brera. La scultura, considerata forse la migliore realizzazione dello scultore, diede molta fama al suo ideatore: oltre a Brera (1842), la scultura fu esposta e soggetta a molti elogi a Londra (1851), Parigi (1855) ed infine Monaco di Baviera (1869). L'opera fu dapprima venduta per poi essere riacquistata dallo scultore: donata al nobile milanese Eugenio Cantoni, alla sua morte venne donata alla pinacoteca di Brera che lo diede in deposito alla Galleria d'arte moderna di Milano, dov'\u00e8 esposta tutt'oggi.\nIl modello in gesso dell'opera dest\u00f2 particolare ammirazione all'Esposizione di belle arti di Verona del 1835, nel quale catalogo viene ampiamente descritta dal celebre poeta Giovanni Girolamo Orti Manara: Achille, ferito al tallone, si sforza di reggersi in piedi dopo il colpo mortale e prima di cadere morto. L'eroe \u00e8 ritratto nudo ad eccezione dell'elmo greco adorno di vari fregi fra cui spicca un ippogrifo sormontato da una lunga criniera che gli scende sulle spalle. La figura di Achille, riguardandosi la ferita, si appoggia a un'ara su cui ha gettato il suo mantello.\nLa statua, come gran parte delle opere di Innocenzo Fraccaroli, fu ispirata ai modelli dei grandi scultori neoclassici, su tutti Bertel Thorvaldsen e Antonio Canova: la realizzazione \u00e8 impostata su Achille a gambe divaricate che danno una composizione piramidale del gruppo ripresa dall'\"Ercole e Lica\" e dei \"Pugilatori\" del Canova, mentre la semplicit\u00e0 dello schema ed il naturalismo rimandano alla statuaria di epoca classica riproposta dal \"Giasone\" di Thorvaldsen, mentre per contro l'Achille del Fraccaroli presenta una caratterizzazione dello stato d'animo pi\u00f9 tipica della statuaria romantica, forse mutata dall'\"Achille morente\" di Filippo Albacini. Fu tuttavia questa fusione tra elementi dell'arte neoclassica e romantica a provocare la fortuna critica e i grandi elogi a questo lavoro."}
{"id": "6184181", "revid": "1149807", "url": "https://it.wikipedia.org/wiki?curid=6184181", "title": "Episodi di Zoids (quarta stagione)", "text": "Questa \u00e8 una lista degli episodi della quarta stagione della serie anime Zoids, andata in onda in Giappone dal 3 ottobre 2004 al 3 aprile 2005."}
{"id": "6184182", "revid": "486946", "url": "https://it.wikipedia.org/wiki?curid=6184182", "title": "MHP RIESEN Ludwigsburg", "text": ""}
{"id": "6184213", "revid": "174925", "url": "https://it.wikipedia.org/wiki?curid=6184213", "title": "Chiesa di Santa Maria in Castello a Tarquinia", "text": ""}
{"id": "6184215", "revid": "1149807", "url": "https://it.wikipedia.org/wiki?curid=6184215", "title": "Episodi di Zoids (quinta stagione)", "text": "Questa \u00e8 una lista degli episodi della quinta stagione della serie anime Zoids, andata in onda in Giappone dal 10 aprile 2005 al 26 marzo 2006."}
{"id": "6184220", "revid": "1977557", "url": "https://it.wikipedia.org/wiki?curid=6184220", "title": "Leslie John Comrie", "text": "Nato a Pukekohe a sud Auckland in Nuova Zelanda, studi\u00f2 all\u2019Universit\u00e0 della Nuova Zelanda a Auckland dal 1912 al 1916 laurandosi con lode in Chimica. Durante la I guerra mondiale nonostante una grave sordit\u00e0 si arruol\u00f2 nella \"New Zealand Expeditionary Force\" combattendo sul fronte francese negli ultimi mesi di guerra quando fu ferito perdendo una gamba. Durante la convalescenza inizi\u00f2 a utilizzare delle calcolatrici meccaniche e a modificarle per svolgere compiti specifici. Nel 1923 ottenne il dottorato presso il St John's College della Universit\u00e0 di Cambridge. Si trasfer\u00ec negli Stati Uniti per insegnare allo Swarthmore College e successivamente alla Northwestern University nel 1924 dove fu tra i primi ad insegnare l'analisi numerica. Torn\u00f2 quindi in Inghilterra per far parte del \"Nautical Almanac Office\" presso L'Osservatorio Reale di Greenwich. Nel 1924 analizz\u00f2 alcune tavole matematiche usate nei calcoli astronomici concludendo che moltiplicazioni e divisioni potevano essere svolte meglio con calcolatrici meccaniche piuttosto che con l'uso delle tavole logaritmiche. Sempre nel 1928 fu il primo ad utilizzare una calcolatrice a schede perforate per il calcolo, mediante la Trasformata di Fourier, del moto della Luna dal 1935 al 2000 migliorando quelli fatti da Ernest William Brown. Nel 1930 fu promosso Sovrintendente del Nautical Almanac Office dando un grande contributo ai metodi di calcolo astronomici ma nel 1936 ne fu allontanato per contrasti con i suoi superiori. Fond\u00f2 la prima societ\u00e0 per il calcolo scientifico nel 1937 con il nome di Scientific Computing Service, Limited. Durante la II guerra mondiale fu a capo di un team di scienziati per la creazione, tra l\u2019altro, di accurate tavole balistiche e geodetiche. \nOnorificenze.\nA Leslie Comrie la UAI ha intitolato il cratere lunare Comrie e l'asteroide della fascia principale 3521 Comrie."}
{"id": "6184225", "revid": "277164", "url": "https://it.wikipedia.org/wiki?curid=6184225", "title": "Germania (Philipp Veit)", "text": ""}
{"id": "6184229", "revid": "767487", "url": "https://it.wikipedia.org/wiki?curid=6184229", "title": "Societ\u00e0 Sportiva Gualdo 2004-2005", "text": "Questa pagina raccoglie le informazioni riguardanti la Societ\u00e0 Sportiva Gualdo nelle competizioni ufficiali della stagione 2004-2005."}
{"id": "6184232", "revid": "110157", "url": "https://it.wikipedia.org/wiki?curid=6184232", "title": "Chiesa di San Cannato", "text": "La chiesa di San Cannato (in francese \"\u00e9glise de Saint-Cannat\") \u00e8 una chiesa cinquecentesca di Marsiglia, situata nella place des Pr\u00eacheurs, presso la via de la R\u00e9publique e vicino al Porto vecchio. Fu fondata dai domenicani e venne dedicata a san Cannato, vescovo di Marsiglia alla fine del V secolo.\nLa chiesa \u00e8 stata dichiarata monumento storico nel 1926.\nStoria.\nI domenicani erano giunti a Marsiglia nel 1225, installandosi in un primo convento nella periferia della citt\u00e0, presso la via d'Italie (\"h\u00f4pital di Saint-Michel des Ytiers\"), che doveva essere situato presso l'odierna piazza Jean-Jaur\u00e8s.\nCarlo III di Borbone, all'epoca al servizio dell'imperatore Carlo V, in guerra contro il re di Francia Francesco I per il possesso del Ducato di Milano, nel 1524 assedi\u00f2 Marsiglia. In previsione dell'assedio le difese della citt\u00e0 furono rafforzate eliminando diverse costruzioni situate all'esterno delle mura, tra le quali era anche il convento domenicano.\nFinito l'assedio, i religiosi ricostruirono all'interno delle mura il convento, poi distrutto nel 1891 per l'erezione del Palazzo delle poste, e una chiesa. La prima pietra della chiesa venne posta il 31 dicembre del 1526 da Bernardin de Baux, comandante dell'Ordine dell'ospedale di San Giovanni di Gerusalemme e generale delle galere del re Francesco I, che aveva partecipato alla difesa della citt\u00e0. Per la costruzione della chiesa furono fatte offerte anche dalla confraternita dei notai, ma i lavori durarono per molti anni. La chiesa fu consacrata dal vescovo di Frejus, Barth\u00e9l\u00e9my Camelin, il 18 maggio del 1619.\nLa facciata venne realizzata nel 1739 in stile barocco dall'architetto Joseph G\u00e9rard e dallo scultore Antoine Duparc. Interessata dai lavori di demolizione per l'apertura della nuova via de la R\u00e9publique, per risparmiare sui necessari lavori di consolidamento, fu parzialmente demolita nel 1926.\nDescrizione.\nLa facciata \u00e8 articolata da coppie di colonne doriche che inquadrano il portale centrale e due nicchie con statue. Al piano superiore si conservano il finestrone centrale con una balaustra curvilinea, fiancheggiati dalle statue dei due papi domenicani, Pio V e Benedetto XI, scolpite da Antoine Duparc. Nel 1926 fu eliminato il frontone che sormontava la parte centrale della chiesa, con il bassorilievo dell\"'Annunciazione \"del Duparc.\nInterno.\nL'interno comprende un'unica navata, in stile gotico tardo, a cinque campate, con profonda abside sul fondo che ospita il coro. Ai lati si aprono su ogni campata delle cappelle laterali.\nLa chiesa ospita alcune opere classificate come monumento storico francese:\nNella prima cappella a sinistra, che a differenza delle altre ha il fondo absidato, si trova il fonte battesimale in marmo bianco (n.11 sulla pianta) e un dipinto su tela con il \"Battesimo di Cristo\" attribuito al pittore Pierre Parrocel (n.13 nella pianta). La cappella \u00e8 chiusa da una cancellata settecentesca in ferro battuto, probabilmente reimpiegata da una diversa precedente collocazione (n.10 nella pianta).\nNella seconda cappella a sinistra si trova un altare in marmo bianco che ospita una scultura del \"Cristo giacente\" (n.14 nella pianta) e di lato il dipinto della \"Visione di san Benedetto\" del pittore Jean-Baptiste de Faudran (1611-1669) (n.15 sulla pianta).\nNella terza cappella a sinistra si trasfer\u00ec dopo la Restaurazione la confraternita dei notai, che in precedenza aveva avuto sede nella chiesa di Notre-Dame-des-Accoules, demolita nel 1794. La \"cappella dei notai\" conserva i resti del rivestimento in legno intagliato (n.16 nella pianta) e il dipinto a olio su tela della \"Purificazione della Vergine\", opera del pittore Michel Serre (n.17 nella pianta).\nLa quarta cappella a sinistra ospita un dipinto con la \"Morte di san Giuseppe\" (n.18 nella pianta).\nA sinistra del coro si trova l'altare di San Cannato (n.21 nella pianta).\nLa seconda cappella a destra ospita un dipinto della \"Vergine con il Bambino e san Domenico\" di Bronzet (n.6 nella pianta)\nNella terza cappella a destra \u00e8 ospitato il dipinto a olio su tela con il \"Purgatorio\", anch'esso opera del pittore Michel Serre (n.7 nella pianta).\nNella quarta cappella a destra si trova il dipinto con la \"Visione di san Pio V\" (n.8 in pianta) e statua di \"Santa Teresa di Lisieux\" dello scultore Fran\u00e7ois Carli (n.9 in pianta)."}
{"id": "6184234", "revid": "181699", "url": "https://it.wikipedia.org/wiki?curid=6184234", "title": "Suddivisioni dello Swaziland", "text": ""}
{"id": "6184237", "revid": "1005847", "url": "https://it.wikipedia.org/wiki?curid=6184237", "title": "Inkhundla", "text": ""}
{"id": "6184241", "revid": "46291", "url": "https://it.wikipedia.org/wiki?curid=6184241", "title": "Rhododendron fortunei", "text": "Rhododendron fortunei \u00e8 una specie del genere \" rhododendron\" originaria della Cina, ove cresce ad altitudini che vanno dai 600 ai 2000\u00a0m s.l.m.\nSi tratta di un arbusto o piccolo albero che cresce in altezza da 3 fino a 12\u00a0m. con foglie plumbee che possono essere da oblunghe a ellittiche, da 8 a 14,5\u00a0cm x da 3 a 9,2\u00a0cm. Fiorisce da aprile a maggio, con fasci da 6\u201312 fiori campanulati di colore dal bianco al rosa e profumati."}
{"id": "6184244", "revid": "2095502", "url": "https://it.wikipedia.org/wiki?curid=6184244", "title": "Salvatore (El Greco)", "text": "Il Salvatore (in spagnolo El Salvador) \u00e8 un dipinto a olio su tela (72 x 55 cm) di El Greco, databile circa 1608-1614 e conservato nel Museo del Prado di Madrid in Spagna.\nAnalisi.\nQuesto lavoro segue la tradizione bizantina ma utilizza anche alcune caratteristiche dell'arte della controriforma. Fa parte di una serie commissionata per la chiesa di Almadrones a Guadalajara seguendo i modelli utilizzati da alcune opere della Cattedrale di Toledo."}
{"id": "6184247", "revid": "339392", "url": "https://it.wikipedia.org/wiki?curid=6184247", "title": "Michail Petrovi\u010d Arcyba\u0161ev", "text": ""}
{"id": "6184254", "revid": "47767", "url": "https://it.wikipedia.org/wiki?curid=6184254", "title": "Gravago", "text": "Gravago \u00e8 una frazione del comune di Bardi, in provincia di Parma.\nLa frazione, suddivisa nelle principali localit\u00e0 di Monastero, Br\u00e8 e Pieve, dista circa 6\u00a0km dal capoluogo.\nGeografia fisica.\nLa frazione \u00e8 suddivisa in varie localit\u00e0 minori sparse sui due versanti della valle del torrente Noveglia, affluente destro del Ceno.\nStoria.\nLa zona della val Noveglia fu occupata in origine dai Liguri, prima dell'arrivo nel II secolo a.C. dei Romani, che la assoggettarono al \"municipium\" di Velleia, cui fu collegata attraverso una strada che proseguiva per le odierne Borgo Val di Taro e Pontremoli.\nLa via continu\u00f2 a essere utilizzata anche dai Longobardi, che conquistarono il territorio verso la fine del VI secolo. In quell'epoca nella zona iniziarono a operare i monaci dell'Abbazia di San Colombano di Bobbio, che possedevano beni lungo la Via degli Abati, o \"Via Francigena di montagna\", un cammino che metteva in comunicazione la citt\u00e0 di Bobbio con Pavia, capitale del Regno longobardo, e, passando per Bardi, per la val Noveglia e per Borgo Val di Taro, con Pontremoli, verso Lucca e Roma. La strada veniva percorsa dagli abati e monaci dell'abbazia di Bobbio per recarsi in visita \"ad limina apostolorum\" al papa e alla corte reale di Pavia, oltre che per il controllo e gli scambi con i vasti possedimenti del grande feudo monastico reale e imperiale che si estendevano dall'Oltrep\u00f2 pavese fino in Toscana; era percorsa inoltre dai sovrani longobardi e dagli imperatori del Sacro Romano Impero, da religiosi e da numerosi pellegrini, che lasciavano testimonianza di passaggio al monastero bobbiese e alla rete di altri monasteri e xenodochia che li ospitavano.\nLungo la via, nel VII secolo, ai tempi dell'abate Attala, i monaci bobbiesi fondarono nella localit\u00e0 in seguito chiamata \"Monastero di Gravago\" il monastero di San Michele Arcangelo, con chiesa annessa; a difesa della struttura e della zona fu successivamente costruito il castello.\nI diplomi dei re longobardi Ildebrando del 744 e Rachis del 746 confermarono il passaggio al vescovo di Piacenza del possesso dell'antico monastero regio e rurale di Gravago assieme a quelli di Fiorenzuola, val di Tolla, e del monastero cittadino dei Santi Tommaso e Siro; un \"rector\" li reggeva in nome del vescovo .\nA presidio del vicino valico di Sant'Abdon (odierno passo di Santa Donna) furono forse gli stessi Longobardi a edificare probabilmente nell'VIII secolo il primo castello difensivo.\nNel X secolo fu inoltre costruita la pieve dei Santi Vito, Modesto e Crescenzia.\nAgli inizi del XIII secolo il territorio rientrava tra i possedimenti dei Platoni, come testimoniato da un atto di successione ereditaria tra alcuni membri della famiglia, ma gi\u00e0 nel 1234 risultava appartenere al Comune di Piacenza.\nIn seguito il castello pass\u00f2 sotto il controllo del conte Ubertino Landi, che vi stanzi\u00f2 il congiunto Alberico Landi; nel 1268 i piacentini catturarono Alberico e costrinsero Ubertino, in cambio della sua liberazione, ad alienare il feudo per 700 lire piacentine al Comune di Piacenza, che a sua volta lo rivendette a Rinaldo Scoto al prezzo di 3000 lire piacentine. In risposta i Lusardi, alleati di Ubertino, attaccarono il maniero e lo restituirono al Conte, che fu costretto a rifugiarvisi nel 1269 a causa della perdita del castello di Bardi; i piacentini, aiutati dai milanesi e dai parmigiani, attaccarono il castello, ma ne furono respinti da Ubertino, che negli anni successivi visse in una grande casaforte a Br\u00e8, detta Caminata, pianificandovi la riconquista della val di Taro.\nAlla morte del Conte, il feudo pass\u00f2 ai suoi eredi Landi, che ne mantennero il possesso fino al 1687, quando i conti Platoni di Borgo Val di Taro ne acquistarono i diritti.\nNel 1772 il duca di Parma Ferdinando di Borbone ingiunse al conte Carlo Platoni di lasciare Gravago, per ritirarsi a Borgo San Donnino; in seguito all'abolizione napoleonica dei diritti feudali del 1805, il territorio fu annesso al Comune di Bardi.\nMonumenti e luoghi d'interesse.\nChiesa di San Michele Arcangelo.\nEdificata nella localit\u00e0 di Monastero nella seconda met\u00e0 del XVII secolo sul luogo dell'antico monastero benedettino risalente al VI secolo, la chiesa barocca fu successivamente ampliata a pi\u00f9 riprese fino al 1718; arricchita della facciata, del campanile e delle sei cappelle laterali entro il 1774, fu ristrutturata nel 1902, modificando il prospetto principale con alcune aggiunte neobarocche; restaurata nel 2005, fu chiusa al culto nel 2012, a causa di un grave dissesto idrogeologico riguardante la zona absidale.\nChiesa dei Santi Vito, Modesto e Crescenzia.\nCostruita nella localit\u00e0 di Pieve tra il 1860 e il 1863 sui resti dell'antica pieve risalente al X secolo, la chiesa neoclassica e neobarocca fu affiancata dal campanile nel 1878; nel corso del XX secolo fu internamente restaurata e affrescata dal pittore pontremolese Tiziano Triani; l'edificio conserva un imponente altare maggiore risalente al 1656.\nCastello di Gravago.\nEdificato originariamente forse nell'VIII secolo dai Longobardi, il castello, appartenente agli inizi del XIII secolo ai Platoni, pass\u00f2 successivamente al Comune di Piacenza; conquistato in seguito dal conte Ubertino Landi, rimase quasi ininterrottamente alla casata fino al 1687, quando, ormai profondamente degradato, fu acquistato dai conti Platoni, che ne mantennero i diritti fino al 1772; completamente abbandonato, oggi se ne conservano ben visibili i resti all'interno di una fitta boscaglia a monte dell'abitato di Pieve.\nCaminata di Br\u00e8.\nEdificata in epoca medievale nella localit\u00e0 di Br\u00e8, la grande casaforte, detta all'epoca Caminata in quanto provvista di camino, fu abitata per alcuni anni dal conte Ubertino Landi dopo la perdita del castello di Bardi nel 1269; trasformata successivamente in fabbricato rustico, fu profondamente modificata, ma conserva tuttora integro il massiccio lato orientale.\nLavatoio.\nCostruito verso la fine del XIX secolo a monte dell'abitato di Pieve, il lavatoio in pietra fu restaurato nel 1997 a cura dell'associazione sportiva A.S. Val Noveglia."}
{"id": "6184275", "revid": "1543377", "url": "https://it.wikipedia.org/wiki?curid=6184275", "title": "Structure and Interpretation of Computer Programs", "text": "Structure and Interpretation of Computer Programs (comunemente noto con l'acronimo SICP, o come wizard book, \"libro dello stregone\", per via dell'illustrazione in copertina) \u00e8 un libro di testo che tratta i principi della programmazione, tra i quali astrazione, astrazione metalinguistica, ricorsione, interpreti e programmazione modulare, ed \u00e8 considerato un testo classico dell'informatica. \nLa prima edizione \u00e8 stata pubblicata nel 1985 da MIT Press, scritta da Harold Abelson e Gerald Jay Sussman, professori al Massachusetts Institute of Technology (MIT), insieme a Julie Sussman. La seconda edizione \u00e8 del 1996. Il libro \u00e8 distribuito sotto licenza Creative Commons Attribution ShareAlike 4.0.\nContenuti.\nIl libro usa come linguaggio di programmazione scheme, un dialetto del lisp, e presenta molti concetti fondamentali della programmazione. Nei capitoli avanzati viene trattata anche l'implementazione di una register machine, tramite la definizione e implementazione di un assembler, usato poi come macchina virtuale per l'implementazione di interpreti e compilatori.\nNel testo vengono usati alcuni personaggi ricorrenti, i cui nomi sono tipicamente assonanti a qualche concetto che impersonano, tra i quali Ben Bitdiddle (creato da Steve Ward e gi\u00e0 usato in un corso precedente, negli anni Settanta), Eva Lu Ator (\"evaluator\"), Louis Reasoner (\"loose reasoner\"), Alyssa P. Hacker (\"a lisp hacker\"), Cy D. Fect (\"side effect\", un \"programmatore C riformato\") e Lem E. Tweakit (\"let me tweak it\").\nImpiego.\nIl libro \u00e8 stato impiegato al MIT come testo per l'omonimo corso di introduzione alla programmazione (6.001). Tale corso \u00e8 stato successivamente rimpiazzato da un nuovo corso (6.0001), che impiega Python come linguaggio di programmazione. Il testo \u00e8 stato impiegato come testo anche in altre universit\u00e0 ed \u00e8 usato al MIT nel corso \"Large Scale Symbolic Systems\" (6.945).\nMolti corsi introduttivi in precedenza si concentravano tipicamente sui dettagli di qualche linguaggio di programmazione, mentre SICP cerca di trattare pattern generici per problemi specifici e di costruire strumenti software che li implementino."}
{"id": "6184278", "revid": "2111144", "url": "https://it.wikipedia.org/wiki?curid=6184278", "title": "SICP", "text": ""}
{"id": "6184279", "revid": "84715381", "url": "https://it.wikipedia.org/wiki?curid=6184279", "title": "Wizard book", "text": ""}
{"id": "6184281", "revid": "15756", "url": "https://it.wikipedia.org/wiki?curid=6184281", "title": "Convenzione dell'Aia (1954)", "text": "La Convenzione per la protezione dei beni culturali in caso di conflitto armato \u00e8 un trattato internazionale stipulato all'Aia nel 1954.\nNella convenzione viene usata per la prima volta l'espressione \"beni culturali\" che sono considerati un bene appartenente a tutta l'umanit\u00e0 e non soltanto ad una delle fazioni che prendono parte al conflitto.\nScopo della convenzione \u00e8 quello di tutelare i beni culturali durante una guerra o un conflitto armato per preservarli da distruzione, furto o saccheggio. Sono definiti come \"beni culturali\" i \"beni mobili o immobili di grande importanza per il patrimonio culturale dei popoli\".\nLe indicazioni fornite dalla convenzione vennero integrate da due successivi protocolli, uno del 1954 e uno del 1999. I tre accordi sono parte del diritto internazionale umanitario affiancandosi alle normative sulla tutela delle persone civili durante i conflitti.\nNella convenzione e nei successivi protocolli, oltre alla tutela dei beni culturali durante un conflitto armato, vengono fornite indicazioni sulla messa in sicurezza degli stessi in tempo di pace. Nel giugno 2018 i paesi firmatari della convenzione del 1954 erano 132, i firmatari dei protocolli del 1954 e del 1999 rispettivamente 109 e 77.\nDefinizione di beni culturali.\nNell'articolo 1, la convenzione definisce i beni culturali, sono considerati tali:\na) i beni, mobili o immobili, di grande importanza per il patrimonio culturale dei popoli, come i monumenti architettonici, di arte o di storia, religiosi o laici; le localit\u00e0 archeologiche; i complessi di costruzione che, nel loro insieme, offrono un interesse storico o artistico; le opere d'arte, i manoscritti, libri e altri oggetti d'interesse artistico, storico, o archeologico; nonch\u00e9 le collezioni scientifiche e le collezioni importanti di libri o di archivi o di riproduzione dei beni sopra definiti;\nb) gli edifici la cui destinazione principale ed effettiva \u00e8 di conservare o di esporrei beni culturali mobili definiti al capoverso a), quali i musei, le grandi biblioteche, i depositi di archivi, come pure i rifugi destinati a ricoverare, in caso di conflitto armato, i beni culturali definiti al capoverso a);\nc) i centri comprendenti un numero considerevole di beni culturali, definiti ai capoversi a) e b), detti \"centri monumentali\".\nStoria.\nLa convenzione dell'Aia del 1907 e il patto Roerich.\nIl primo documento di diritto internazionale che si occup\u00f2 di tutela dei beni culturali in caso di conflitto risale al 1899 e venne integrato nel 1907 in seguito alle conferenze di pace dell'Aia del 1899 e del 1907. Nell'articolo 27 delle \"Leggi ed usi della guerra terrestre\" (1899) venne stabilito che avrebbero dovuto essere prese \"tutte le misure necessarie per risparmiare, per quanto possibile, gli edifici consacrati ai culti, alle arti, alle scienze e alla beneficenza, i monumenti storici, gli ospedali ed i luoghi di raccolta di malati e feriti\". Nell'articolo 56 si stabil\u00ec che \"Qualsiasi appropriazione, distruzione o degradazione volontaria di simili stabilimenti, di monumenti storici, di opere d'arte e di scienza, \u00e8 vietata e deve essere perseguita.\"\nDurante la prima guerra mondiale l'efficacia di queste tutele venne fortemente limitata dalla \"clausola si omnes\" che prevedeva che le disposizioni fossero applicabili solo se tutti gli stati belligeranti erano parte della Convenzione.\nIl giurista e pittore russo Nikolaj Konstantinovi\u010d Rerich che nel corso delle sue ricerche e viaggi aveva constatato i danni e il deterioramento del patrimonio culturale russo si fece promotore della creazione di un contratto unilaterale per la protezione dei beni culturali durante i conflitti. Gi\u00e0 nel 1904 aveva sottoposto una bozza alla societ\u00e0 degli archeologi russi, dieci anni dopo si era rivolto, con questa stessa istanza, allo zar russo Nicola II. In seguito alla sua iniziativa nel 1929 Georges Chklaver, un giurista internazionale dell'istituto di studi internazionali della Sorbona, elabor\u00f2 una bozza di un patto di protezione dei beni culturali che venne presentata e discussa dalla commissione per i musei della Societ\u00e0 delle Nazioni, in colloqui privati a Bruges nel 1931 e 1932 e a Washington nel 1933. La settima conferenza internazionale degli stati americani, tenutasi a Buenos Aires nel 1933 caldeggi\u00f2 il recepimento della bozza. Il consiglio di amministrazione dell'Unione Panamericana stil\u00f2 quindi un contratto per la \"protezione delle installazioni artistiche e scientifiche e dei monumenti storici\" che il 15 aprile del 1935 venne sottoscritto alla Casa Bianca da 21 stati dell'America del nord, centrale e del sud. Il \"Trattato per la protezione delle istituzioni artistiche e scientifiche e dei monumenti storici\" venne chiamato Patto Roerich in onore del suo iniziatore.\nLa convenzione dell'Aia del 1954 e i protocolli successivi.\nQuattro anni dopo la firma del Patto Roerich il governo dei Paesi Bassi propose una bozza di una nuova convenzione alla cui redazione partecip\u00f2 nuovamente la commissione per i musei della Societ\u00e0 delle Nazioni. Lo scoppio della seconda guerra mondiale interruppe i lavori su questa bozza. Dopo la fine della guerra i Paesi Bassi proposero una nuova bozza all'UNESCO. Nel corso della conferenza generale dell'UNESCO del 1951 si decise di creare un comitato di esperti per la redazione di una nuova convenzione. Un anno dopo il comitato present\u00f2 la bozza che venne sottoposta ai governi nazionali. Dal 21 aprile al 14 maggio 1954 si tenne all'Aia una conferenza intergovernativa con la partecipazione di 56 stati nel corso della quale venne redatta la versione definitiva poi sottoscritta da 37 degli stati presenti. La convenzione entr\u00f2 in vigore due anni dopo, il 7 agosto del 1956, e fu il secondo trattato nell'ambito del diritto umanitario, dopo la Convenzione per la prevenzione e la repressione del delitto di genocidio del 1948, redatto con la partecipazione dell'Organizzazione delle Nazioni Unite.\nLa convenzione, composta da 40 articoli ai quali si aggiungono 21 articoli di disposizioni attuative, prevede per la prima volta una definizione dettagliata di \"bene culturale\". Rispetto al Patto Roerich prevede anche che le parti si impegnino ad attuare misure di messa in sicurezza in tempo di pace. Descrive inoltre in modo preciso le misure di tutela in caso di conflitto armato. Viene mantenuto il concetto di individuazione dei beni culturali tramite l'uso di un simbolo, gi\u00e0 previsto nel Patto Roerich ma ne viene introdotto uno nuovo. Viene inoltre introdotta la tutela speciale per alcuni immobili e luoghi di custodia di beni culturali iscritti in un \"registro internazionale di beni culturali a tutela speciale\" e soggetti a forme ulteriori di immunit\u00e0. Cos\u00ec come previsto nelle Convenzioni di Ginevra del 1948 anche nella Convenzione dell'Aia vengono compresi anche i conflitti non internazionali, quindi le situazioni di conflitto interno o conflitto armato non internazionale.\nLa conferenza intergovernativa stil\u00f2 un trattato aggiuntivo rispetto alla convenzione in forma di un protocollo che regolamenta il trasferimento illecito dei beni mobili in tempo di conflitto e la restituzione di beni culturali illecitamente esportati. Queste norme, originariamente previste all'interno della convenzione, alla luce dell'esperienza della seconda guerra mondiale furono per\u00f2 molto discusse da alcune delegazioni per questo motivo vennero incluse in un protocollo da ratificarsi separatamente.\nIl secondo protocollo del 1999.\nLa convenzione del 1954 nasceva alla luce della seconda guerra mondiale, nella redazione si dava pertanto per scontato che nelle guerre future vi sarebbero stati gli stessi bombardamenti estesi su intere citt\u00e0 e che tutte le parti coinvolte nel conflitto avrebbero avuto lo stesso interesse nel tutelare i beni culturali. Nei decenni successivi vi fu per\u00f2 un sostanziale cambiamento nella tipologia di conflitti, sia dato dallo sviluppo di nuove tecnologie nelle armi sia dall'aumento, intensit\u00e0 e durata dei conflitti interni ad un solo stato. Il danneggiamento dei beni culturali non era pi\u00f9 una mera conseguenza di atti di guerra ma uno degli strumenti per attaccare e cancellare tradizioni e patrimonio culturale di una delle parti coinvolte in conflitti su base etnica.\nDa questo emerse la necessit\u00e0 di aggiornare, insieme ad altri ambiti del diritto umanitario, anche l'aspetto della tutela dei beni culturali. Gi\u00e0 nel protocollo aggiuntivo alle Convenzioni di Ginevra del 1977 viene sancita, all'articolo 53, la protezione dei beni culturali e dei luoghi di culto, nel 1999 venne per\u00f2 redatto, nell'ambito di una conferenza internazionale tenutasi dal 15 al 26 marzo del 1999, un secondo protocollo che entr\u00f2 in vigore cinque anni dopo. Il documento \u00e8 composto da 47 articoli, amplia l'ambito di applicabilit\u00e0 anche ai conflitti armati interni, conferma l'obbligo di assumere gi\u00e0 in tempo di pace un adeguato sistema di inventariazione e redazione di misure di tutela da incendi e crolli e stabilisce nuovi vincoli nello svolgimento delle operazioni militari per evitare danni diretti o collaterali ai beni culturali.\nIl concetto dei beni a protezione speciale, sancito nella convenzione del 1954, nella pratica si era rivelato di difficile realizzazione sia per i rigorosi criteri di localizzazione dei beni sia per la complessit\u00e0 della procedura di inclusione. Nel 1978 i beni inclusi nel registro internazionale del beni culturali a protezione speciale (\"International Register of Cultural Property under Special Protection\")erano solo 8, nel marzo del 2015 il Messico fece includere i siti preistorici di Calakmul, Chich\u00e9n Itz\u00e1, Monte Alb\u00e1n, Palenque, Paquim\u00e9, El Taj\u00edn, Teotihuac\u00e1n, Uxmal e Xochicalco, sono inoltre inclusi il Barbarastollen presso Oberried in Germania, tre localit\u00e0 nei Paesi Bassi e Citt\u00e0 del Vaticano. Il protocollo del 1999 introdusse, specificandone i criteri, il concetto di \"protezione rafforzata\" (\"enhanced protection\").\nContenuti della convenzione.\nConvenzione del 14 maggio 1954.\nLa convenzione del 1954 \u00e8 suddivisa in sette capitoli.\nNel capitolo I viene dapprima definito cosa \u00e8 un \"bene culturale\" ai fini della convenzione (art. 1). I beni immobili comprendono edifici, monumenti, opere d'arte di tipo religioso e civile cos\u00ec come siti storici, artistici e archeologici. I beni mobili comprendono opere d'arte, manoscritti, libri e altri oggetti di valore storico, artistico o archeologico cos\u00ec come raccolte scientifiche e riproduzioni. Anche gli edifici destinati alla custodia o esposizione di beni culturali vengono considerati tali, quindi musei, biblioteche, archivi e altri luoghi di custodia.\nUna terza categoria di beni culturali sono i luoghi che comprendono beni mobili e immobili dei tipi precedenti, possono essere complessi di edifici, di musei o centri storici o interi nuclei abitati.\nDi seguito vengono definite le misure di protezione (art.2, 3, 4), salvaguardia e rispetto dei beni culturali, per salvaguardia si intendono le appropriate misure contro gli effetti prevedibili di un conflitto armato, per rispetto si intendono la rinuncia all'uso dei beni culturali per scopi che potrebbero esporli a distruzione o a deterioramento in casi di conflitto armato e l'astenensione da ogni atto di ostilit\u00e0 a loro riguardo. Viene fatta eccezione per imperativi casi di necessit\u00e0 militare. Si stabilisce il divieto di rappresaglia, di sottrazione o saccheggio e l'obbligo, da parte delle forze occupanti di prendere tutti i provvedimenti possibili per tutela e conservazione (art. 6) anche tramite segnalazione dei beni (art. 7). Viene fatto obbligo ai contraenti di istruire il personale delle forze armate e di introdurre nei regolamenti militari disposizioni per la salvaguardia dei beni culturali (art. 8).\nNel capitolo II viene definita la protezione speciale e le tipologie di beni che possono essere assoggettate a questo regime tramite l'iscrizione nel \"Registro internazionale dei beni culturali sotto protezione speciale\". Viene sancita l'immunit\u00e0 dei beni a protezione speciale.\nIl capitolo III regolamenta il trasporto dei beni culturali e la tutela dei mezzi atti a trasportare beni culturali (art. 12). Mezzi e convogli possono essere controllati e perquisiti ma non possono essere sequestrati (art. 14)\nIl capitolo successivo tutela il personale incaricato della cura e protezione dei beni culturali.\nNel capitolo V viene definito il simbolo che contrassegna i beni culturali tutelati dalla convenzione, ne viene definito l'uso. Viene anche definito il contrassegno per i beni a protezione speciale.\nL'ambito di applicazione della convenzione \u00e8 definito nel capitolo VI e riguarda ogni \"caso di guerra dichiarata o di ogni altro conflitto armato che sorga tra due o pi\u00f9 Alte Parti Contraenti, anche se lo stato di guerra non sia riconosciuto da una o pi\u00f9 di Esse\". In caso di conflitti non internazionali le parti si impegnano almeno all'osservanza delle parti riguardanti il rispetto dei beni culturali.\nIl capitolo VII definisce le procedure di conciliazione, il ruolo dell'UNESCO, gli obblighi di diffusione e di persecuzione delle violazioni. Stabilisce inoltre vincoli e sanzioni.\nPrimo protocollo del 14 maggio 1954.\nIl primo protocollo, redatto contestualmente alla convenzione, vieta l'illecito trasferimento dei beni culturali, sancisce l'obbligo di custodia fino alla fine delle ostilit\u00e0 e di restituzione e indennizzo.\nStabilisce inoltre che in nessun caso i beni culturali possano essere trattenuti a titolo di indennizzo bellico. Disciplina inoltre la restituzione dei beni dati in custodia ad una terza parte per tutelarli da un conflitto.\nSecondo protocollo del 26 marzo 1999.\nL'obiettivo del secondo protocollo \u00e8 quello di integrare la convenzione con disposizioni sulla diffusione, precisazioni sulla sua applicazione e indicazioni sulla sua applicazione pratica. Il protocollo \u00e8 suddiviso in nove capitoli.\nNel primo capitolo vengono stabilite alcune definizioni, l'ambito di applicabilit\u00e0 e la relazione con la convenzione del 1954.\nIl secondo capitolo contiene indicazioni integrative sulla protezione dei beni culturali, in particolare vengono descritte le misure d attuare in tempo di pace come la redazione di inventari, piani di tutela nei confronti di rischi di crollo o incendio e di trasferimento e messa in sicurezza in caso di conflitto. Limita inoltre ulteriormente l'utilizzo militare di beni culturali e stabilisce, qualora possibile, l'allontanamento dei beni culturali dalle aree di conflitto o l'allontanamento degli obiettivi militari dalle vicinanze dei beni culturali.\nNel capitolo 3 viene definito, come alternativa alla protezione speciale della convenzione del 1954, la protezione \"rafforzata\" per i beni culturali di elevata significativit\u00e0 per l'umanit\u00e0 che vengono posti sotto tutela dell'UNESCO. Ai sensi dell'articolo 12, i beni culturali sotto protezione rafforzata sono inviolabili e paragonabili a quelli tutelati dalla protezione speciale descritta nell'Accordo del 1954. Gli articoli 13 e 14 regolano la perdita, la sospensione e la revoca della protezione rafforzata.\nNel capitolo 4 si trovano le disposizioni sulla responsabilit\u00e0 penale e sulla giurisdizione nel campo della protezione dei beni culturali. Oltre al sistema della protezione rafforzata, \u00e8 l'aspetto innovativo del secondo protocollo. L'articolo 15 definisce cinque gravi violazioni nella protezione dei beni culturali in caso di conflitto armato: attacchi contro beni culturali con protezione rafforzata, uso di beni culturali con protezione rafforzata per azioni militari, distruzione su larga scala o appropriazione di beni culturali protetti, attacchi contro beni culturali protetti e furto, saccheggio, appropriazione indebita o danno doloso. Le parti contraenti sono obbligate a considerare questi atti come reati nella loro legislazione nazionale. Gli articoli da 16 a 20 regolano aspetti procedurali come la giurisdizione, l'azione penale, l'estradizione e le questioni di assistenza reciproca. L'articolo 21 stabilisce inoltre misure efficaci per prevenire violazioni delle altre disposizioni dell'accordo e del protocollo. L'articolo 22 del capitolo 5 riguarda la validit\u00e0 del protocollo nei conflitti armati non internazionali.\nIl capitolo 6 regola le questioni istituzionali, come le riunioni (art. 23) delle parti contraenti e l'istituzione di un comitato per la protezione dei beni culturali in caso di conflitto armato (artt. 24 a 28). I membri di questo comitato di dodici membri sono eletti per un periodo di quattro anni, nelle elezioni si tiene conto di un'adeguata rappresentanza geografica. \u00c8 responsabile della concessione, sospensione e revoca della protezione rafforzata dei beni culturali designati dagli Stati contraenti. Altri compiti includono la ricezione e la revisione delle richieste di assistenza internazionale e il possibile utilizzo di un fondo per proteggere i beni culturali in caso di conflitto armato. L'articolo 29 regola appunto l'istituzione di un fondo per fornire sostegno finanziario o di altro tipo per le \"misure preparatorie o di altro tipo da adottare in tempo di pace\" e per \"misure di emergenza, provvisorie o di altro tipo per proteggere i beni culturali in tempi di conflitto armato\" e per il ripristino dopo la fine del combattimento. Il fondo \u00e8 finanziato dai contributi volontari degli Stati parti del Secondo Protocollo.\nLe disposizioni degli articoli da 30 a 33 del capitolo 7 riguardano la diffusione dell'accordo e la cooperazione internazionale.\nIl capitolo 8 contiene le disposizioni di attuazione del protocollo e il capitolo 9 \u00e8 dedicato alle disposizioni finali sulla firma e la ratifica, l'adesione e l'entrata in vigore nonch\u00e9 la risoluzione dell'accordo.\nManuale militare.\nNel 2016 l'UNESCO, in collaborazione con l'Istituto internazionale di diritto umanitario ha pubblicato un manuale intitolato \"Protection of Cultural Property: Military Manual\". Il testo descrive e specifica gli obblighi contenuti nel secondo protocollo e fornisce indicazioni pratiche alle forze armate sull'applicazione delle norme.\nL'applicazione pratica.\nSanzioni per le infrazioni.\nLo Statuto di Roma, adottato nel luglio 1998 e entrato in vigore quattro anni, base giuridica della Corte penale internazionale (CPI), definisce nell'articolo 8 paragrafo 2 tra i crimini di guerra \"dirigere intenzionalmente attacchi contro edifici dedicati al culto, all'educazione, all'arte, alla scienza o a scopi umanitari, a monumenti storici, a ospedali e luoghi dove sono riuniti i malati ed i feriti, purch\u00e9 tali edifici non siano utilizzati per fini militari\". La corte penale ha quindi il potere di perseguire questi crimini se un tale atto \u00e8 stato commesso da un cittadino di una parte contraente o sul territorio di una parte contraente. Tuttavia, esercita la sua giurisdizione solo se il paese interessato non vuole o non \u00e8 in grado di garantire un'azione penale effettiva. Il primo processo davanti alla Corte penale internazionale per la distruzione di beni culturali, fu quello a carico di Ahmad al-Faqi al-Mahdi che nel settembre del 2015 ha dovuto rispondere della distruzione dei mausolei di Timbuct\u00f9, venne condannato a 9 anni di reclusione.\nL'articolo 3 dello statuto del Tribunale penale internazionale per l'ex-Jugoslavia prevede delle disposizioni che consentono il perseguimento delle violazioni dei principi fondamentali della Convenzione dell'Aia del 1954. Sulla base di questo articolo, nel 2001 si sono svolti per la prima volta dalla stipula della Convenzione dei processi dinanzi a un tribunale internazionale per la distruzione di beni culturali durante un conflitto armato. La corte ha emesso dei verdetti di colpevolezza, anche su accuse basate su questo articolo, a carico di Dario Kordi\u0107 un comandante del Consiglio di difesa croato (HVO) durante la guerra in Bosnia, Miodrag Joki\u0107, comandante di alto rango della Marina dell'Armata popolare jugoslava durante l'assedio di Dubrovnik nel 1991, cos\u00ec come contro Milan Marti\u0107, un politico e capo militare della Repubblica Serba di Krajina non riconosciuta a livello internazionale. Il processo a carico di sei imputati per gli attacchi alla citt\u00e0 di Mostar, che nel novembre 1993 hanno portato alla distruzione del ponte Stari Most, riconosciuto a livello internazionale come un eccezionale bene culturale, \u00e8 iniziato nell'aprile 2006 davanti al Tribunale penale internazionale per l'ex-Jugoslavia. Tra loro vi era il generale croato Slobodan Praljak, sospettato di aver ordinato il bombardamento del ponte.\nIl Tribunale speciale della Cambogia, istituito nel 2006 dalle Nazioni Unite insieme al governo della Cambogia, ha la facolt\u00e0, ai sensi dell'articolo 7 della legge sull'\"istituzione delle camere straordinarie\" con espresso riferimento alla Convenzione dell'Aia del 1954, di perseguire la distruzione dei beni culturali durante la dittatura dei Khmer rossi dall'aprile 1975 al gennaio 1979. Durante questo periodo, i Khmer rossi danneggiarono gravemente la maggior parte degli oltre 3.300 templi e 130 moschee presenti in Cambogia oltre alla distruzione di 73 chiese cattoliche e di molti altri siti di importanza religiosa o culturale. L'applicazione della Convenzione dell'Aia del 1954 \u00e8 consentita perch\u00e9 la Cambogia era diventata parte contraente nel 1962 e quindi prima della presa di potere dei Khmer rossi e perch\u00e9 secondo l'articolo 19 dell'accordo, anche nei conflitti armati non internazionali, ogni parte in conflitto \u00e8 vincolata al rispetto dei beni culturali.\nAdesione internazionale e organizzazioni coinvolte.\nA giugno 2018, 132 Stati hanno aderito alla Convenzione dell'Aia del 1954 e 109 al primo protocollo. L'Italia ha ratificato la convenzione e il primo protocollo il 9 maggio 1958, la Svizzera il 15 maggio del 1962. 77 sono i paesi che hanno aderito al secondo protocollo del 1999, la Svizzera lo ha ratificato il 9 luglio del 2004, l'Italia il 10 luglio del 2009.\nDei cinque membri permanenti del Consiglio di sicurezza delle Nazioni Unite, la Francia ha aderito all'accordo nel 1957, la Russia \u00e8 successore dell'Unione Sovietica, che ha aderito sempre nel 1957, la Repubblica popolare cinese ha ratificato la convenzione nel 2000 e gli Stati Uniti hanno aderito nel 2009. Il Regno Unito ha firmato l'accordo nel 1954 ma ratificato Convenzione e protocolli solo nel 2017.\nLa ragione principale del lungo tempo intercorso tra la firma e la ratifica da parte degli Stati Uniti risiede nelle riserve del Dipartimento della Difesa statunitense durante la Guerra Fredda sul fatto che non sarebbero stati in grado di adempiere agli obblighi della Convenzione in caso di un possibile uso di armi nucleari. Il \"Joint Chiefs of Staff\", che comprende i comandanti in capo di tutte le unit\u00e0 delle forze armate americane, nel 1995 ha votato all'unanimit\u00e0 per l'adesione volontaria alla convenzione. Il 6 gennaio 1999, l'allora presidente degli Stati Uniti Bill Clinton raccomand\u00f2 al Senato degli Stati Uniti di ratificare entrambi gli accordi. A suo parere, questi erano coerenti con i principi e i metodi delle forze armate americane. Dopo che il Senato ha approvato l'adesione nel settembre 2008, l'ambasciatore americano presso l'UNESCO Stephen Engelken ha presentato il documento di ratifica a K\u014dichir\u014d Matsuura, Segretario generale dell'UNESCO, il 13 marzo 2009. Il 14 maggio 2004, in occasione del 50\u00ba anniversario della firma della Convenzione, il governo del Regno Unito ha annunciato la sua intenzione di diventare parte dell'accordo e di entrambi i protocolli. Il fattore decisivo in questo \u00e8 stata la stipula del secondo protocollo nel 1999, che, a parere del governo britannico, ha eliminato le principali ambiguit\u00e0 presenti nella Convenzione del 1954. Nel novembre del 2006 \u00e8 stato annunciato dal governo britannico un progetto di legge che, oltre a ratificare la Convenzione e i due protocolli, contiene anche corrispondenti disposizioni di diritto penale.\nLa pi\u00f9 importante istituzione internazionale nel campo della diffusione e dell'attuazione della protezione dei beni culturali in caso di conflitto armato \u00e8 l'Organizzazione delle Nazioni Unite per l'educazione, la scienza e la cultura (UNESCO), un'agenzia specializzata delle Nazioni Unite legalmente indipendente con sede a Parigi. Agisce come depositario della Convenzione dell'Aia del 1954 e dei suoi due protocolli e gestisce il \"Registro internazionale dei beni culturali sotto protezione speciale\".\nInoltre dal 1996 esiste l'organizzazione Blue Shield International (in precedenza \"International Committee of the Blue Shield\", ICBS, in francese \"Comit\u00e9 International du Bouclier Bleu\" CIBB). Il suo compito \u00e8 incentivare la cooperazione internazionale nel campo della protezione dei beni culturali e sostenere le attivit\u00e0 locali e regionali. Il secondo protocollo del 1999 menziona esplicitamente negli articoli 11 e 27 il ruolo consultivo del Comitato internazionale dello scudo blu nell'attuazione dell'accordo. Dalla fondazione del Comitato Internazionale nel 2017 e analogamente alla struttura della Croce Rossa e Mezzaluna Rossa Internazionale sono stati costituiti comitati nazionali dello Scudo Blu in Argentina, Australia, Belgio, Benin, Brasile, Cile, Cura\u00e7ao, Danimarca, Francia, Georgia, Gran Bretagna, Guatemala, Haiti, Irlanda, Israele, Italia, Madagascar, Paesi Bassi, Macedonia del Nord, Norvegia, Austria, Polonia, Romania, Senegal, Spagna, Repubblica Ceca, Ucraina e Stati Uniti. Queste associazioni nazionali supportano il lavoro del Comitato internazionale nei rispettivi paesi d'origine.\nMentre nel corso dei conflitti armati la libert\u00e0 di movimento del personale delle Nazioni Unite \u00e8 notevolmente limitata a causa di problemi di sicurezza, l'organizzazione Blue Shield \u00e8 considerata particolarmente adatta ad un'azione flessibile e autonoma nei conflitti armati. Nonostante l'assenza di strutture statali durante le guerre e i disordini in Iraq, Siria, Mali, Egitto e Libia, i dipendenti di Blue Shield o delle sue ramificazioni nazionali sono stati in grado di intervenire per la protezione dei beni culturali. Questo soprattutto nel contesto dell'inventariazione dei beni culturali da proteggere, e nella creazione di \"no-strike lists\" con informazioni sulle coordinate dei monumenti culturali significativi, nella collaborazione con esperti locali, nel collegamento con le strutture civili e militari e la formazione del personale militare locale in materia di protezione dei beni culturali.\nDal punto di vista di Blue Shield, non \u00e8 sufficiente aggiornare e adottare le norme giuridiche internazionali come il secondo Protocollo alla Convenzione dell'Aia per la protezione dei beni culturali in caso di conflitto armato o la Dichiarazione di Doha. \u00c8 necessario anche mettere in pratica questi standard a livello globale, prevenire il traffico di antichit\u00e0 e e il saccheggio di beni culturali per finanziare i conflitti militari. [29] In seguito alla distruzione di beni culturali durante i conflitti armati, guerre e disordini in Iraq, Siria, Mali o Afghanistan, ma anche in seguito ai terremoti di Haiti e del Nepal, vi \u00e8 stato uno sviluppo nella cooperazione tra Blue Shield e le forze armate nazionali."}
{"id": "6184282", "revid": "729019", "url": "https://it.wikipedia.org/wiki?curid=6184282", "title": "Stazione di Villarios-Palmas", "text": "La stazione di Villarios-Palmas, nota anche come \"stazione di Villarios\", era una fermata ferroviaria posta nel comune di Giba, lungo la linea Siliqua-San Giovanni Suergiu-Calasetta, al servizio degli abitati di Villarios e Palmas (quest'ultimo parte del comune di San Giovanni Suergiu).\nStoria.\nEdificata negli anni venti del Novecento, questa fermata venne costruita nell'ambito del progetto per la rete ferroviaria pubblica a scartamento ridotto del Sulcis-Iglesiente che in quel periodo fu realizzato per conto della Ferrovie Meridionali Sarde, che dell'impianto sar\u00e0 l'unico gestore nel corso della sua storia. La costruzione della fermata fu conseguenza di un cambio del percorso rispetto al tracciato inizialmente progettato per la ferrovia, che avrebbe previsto il passaggio dei binari parallelamente alla SS 195 e la realizzazione di un impianto comune per Palmas e per il comune di Tratalias. Data l'impossibilit\u00e0 per quest'ultimo ente di realizzare la necessaria strada di collegamento con la stazione, la ferrovia fu deviata verso Tratalias al cui servizio fu realizzato uno scalo ferroviario a s\u00e9 stante, mentre per gli abitanti di Palmas fu deciso di approntare comunque una fermata posta alcuni chilometri ad est del vecchio centro abitato e a nord-est dell'originario borgo di Villarios, con cui la struttura sarebbe stata condivisa. Il 13 maggio 1926 la fermata di Villarios-Palmas veniva inaugurata insieme alle due ferrovie realizzate dalle FMS; mentre l'attivit\u00e0 aveva inizio il successivo 23 maggio con l'avvio dell'esercizio ferroviario sulla rete.\nNel corso degli anni tuttavia la mole di traffico che interess\u00f2 l'impianto si rivel\u00f2 piuttosto ridotta, soprattutto a causa della sua collocazione: lo scalo si trovava infatti in aperta campagna ad alcuni chilometri di distanza dalle due frazioni che serviva, distanza che crebbe negli anni sessanta con l'abbandono dei centri originari di Palmas e Villarios (minati alle fondamenta da infiltrazioni di acqua proveniente dal vicino lago artificiale di Monte Pranu) ed il trasferimento degli abitanti negli omonimi borghi costruiti ex novo in aree pi\u00f9 lontane dalla fermata.\nL'impianto rimase in attivit\u00e0 sino al 1\u00ba settembre 1974, data di chiusura della rete ferroviaria FMS, il cui esercizio fu da allora sostituito da servizi di autocorse. Dopo la dismissione lo scalo venne disarmato e abbandonato.\nStrutture e impianti.\nDal 1974 lo scalo non \u00e8 pi\u00f9 attivo e l'infrastruttura ferroviaria in esso presente \u00e8 stata smantellata negli anni successivi.\nDurante l'attivit\u00e0 l'impianto presentava caratteristiche di fermata, essendo dotato di un unico binario passante, avente scartamento da 950\u00a0mm. Lo scalo era dotato inoltre di un fabbricato viaggiatori (ancora esistente seppure in stato di abbandono) avente pianta pressoch\u00e9 quadrata con estensione su due piani (pi\u00f9 tetto a falde in laterizi) e con due accessi sul lato binari.\nMovimento.\nNel periodo in cui fu attivo lo scalo era servito dai treni delle Ferrovie Meridionali Sarde, sebbene queste ultime utilizzarono l'impianto per buona parte della sua storia come fermata facoltativa per il proprio servizio viaggiatori."}
{"id": "6184283", "revid": "44876", "url": "https://it.wikipedia.org/wiki?curid=6184283", "title": "Montevarchi Calcio Aquila 1902 2004-2005", "text": "Questa pagina raccoglie le informazioni riguardanti il Montevarchi Calcio Aquila 1902 nelle competizioni ufficiali della stagione 2004-2005."}
{"id": "6184285", "revid": "121728969", "url": "https://it.wikipedia.org/wiki?curid=6184285", "title": "Sandrigo Hockey", "text": "Il Sandrigo Hockey \u00e8 una societ\u00e0 italiana di hockey su pista con sede a Sandrigo. I suoi colori sociali sono l'azzurro e il bianco.\nStatistiche.\nPartecipazioni ai campionati.\n\"Nella presente tabella sono riportati esclusivamente i campionati menzionati nella sezione cronologia.\"\nOrganico.\nGiocatori.\n\"Dati tratti dal sito internet ufficiale della Federazione Italiana Sport Rotellistici.\""}
{"id": "6184287", "revid": "599013", "url": "https://it.wikipedia.org/wiki?curid=6184287", "title": "Francesco Vicari", "text": "Caratteristiche tecniche.\n\u00c8 un difensore centrale abile nel gioco aereo, attento e pulito negli interventi.\nCarriera.\nClub.\nNovara.\nNell'estate del 2012 il lo acquista dal ; nella stagione 2012-2013 gioca nel Campionato Primavera con la squadra piemontese, che, dopo l'esordio in Serie B nella parte finale del campionato, a partire dalla stagione 2013-2014 lo aggrega stabilmente alla prima squadra. In questa stagione Vicari totalizza 24 presenze nel campionato di Serie B pi\u00f9 un'ulteriore presenza nei play-out, persi contro il . Nella stagione 2014-2015, giocata in Lega Pro dopo la retrocessione dell'anno precedente, gioca invece una partita in Coppa Italia, 24 partite in campionato (competizione nella quale segna anche il suo primo gol da professionista in carriera, il 6 dicembre 2014 nella vittoria per 2-1 sul campo della ) e 2 partite nella Supercoppa di Lega Pro, a cui il Novara ha partecipato in seguito alla vittoria del campionato. Rimane a Novara anche nella stagione 2015-2016, nella quale gioca una partita in Coppa Italia, 14 partite nel campionato di Serie B ed una partita nei play-off.\nS.P.A.L.\nNell'estate del 2016 viene ceduto a titolo definitivo alla , neopromossa in Serie B. Al termine della stagione contribuir\u00e0 a riportare la societ\u00e0 ferrarese in massima divisione dopo un'assenza di 49 anni.\nDopo avere contribuito alla salvezza della squadra al primo anno, l'anno successivo segna la sua prima rete in A il 31 marzo 2019, nella vittoria esterna per 1-0 contro il .\nNazionale.\nHa esordito in Under-20 il 5 marzo 2014, e tra il 2014 ed il 2015 ha giocato complessivamente 5 partite con questa Nazionale. Il 12 agosto 2015 ha esordito in Under-21, giocando nella partita amichevole pareggiata per 0-0 contro i pari et\u00e0 dell'Ungheria.\nStatistiche.\nPresenze e reti nei club.\n\"Statistiche aggiornate al 29 novembre 2021.\""}
{"id": "6184289", "revid": "889014", "url": "https://it.wikipedia.org/wiki?curid=6184289", "title": "SLAX", "text": ""}
{"id": "6184296", "revid": "2015336", "url": "https://it.wikipedia.org/wiki?curid=6184296", "title": "Loreto Mattei", "text": "Fu esponente della cultura controriformista e pioniere della poesia dialettale.\nBiografia.\nNato dai nobili Pietro Paolo e Orinzia Pennicchi, fu istruito da un precettore per poi intraprendere gli studi di umanit\u00e0 e retorica presso il collegio pubblico di Rieti. Nel 1641 si spos\u00f2 con la nobile reatina Porzia Cerroni. Le sue opere giovanili, prevalentemente di carattere religioso, riscossero un certo successo anche fuori citt\u00e0.\nInsegn\u00f2 alla scuola di eloquenza e filosofia di Rieti. Negli anni quaranta del Seicento fu segretario dell'Accademia letteraria del Tizzone e partecip\u00f2 attivamente alla vita pubblica della citt\u00e0. Nel 1650 fu tra i membri della commissione incaricata di erigere, nel duomo di Rieti, una cappella dedicata alla patrona della citt\u00e0 Santa Barbara; la commissione riusc\u00ec ad ingaggiare per il progetto della cappella Gian Lorenzo Bernini, il quale si trovava in citt\u00e0 per visitare le sue tre nipoti, monache nel convento di Santa Lucia. Il Mattei fu gonfaloniere di Rieti nel 1651 e nel 1656. Il 16 marzo 1659 fu eletto podest\u00e0 e pretore.\nDopo la morte improvvisa della moglie (avvenuta il 10 luglio 1661), dalla quale aveva avuto nove figli, il Mattei decise di farsi prete ed inizi\u00f2 lo studio della teologia. Da questo studio nacque l'idea di tradurre in italiano i centocinquanta \"Salmi\", nella forma di metri lirici, traduzione che dopo nove anni di lavoro fu pubblicata con il titolo di \"Il Salmista toscano\". Grazie all'intervento del conte Agostino Fontana, che la diffuse nelle corti di tutta Italia, quest'opera riscosse un grande successo; il Mattei ricevette numerose lettere di elogio da personalit\u00e0 importanti, tra cui quella dell'imperatrice Eleonora Gonzaga-Nevers, la quale divent\u00f2 un'ammiratrice del Mattei e continu\u00f2 a leggere le sue opere successive.\nSuccessivamente il vescovo reatino Ippolito Vincentini lo nomin\u00f2 esaminatore sinodale, un ruolo di primo piano all'interno del Seminario di Rieti. In questo periodo lavor\u00f2 alla parafrasi dei canti biblici e continu\u00f2 a proporre le sue opere all'imperatrice d'Austria, con la quale rimase in stretti rapporti fino alla morte di lei.\nIl 2 febbraio 1692 entr\u00f2 a far parte dell'Accademia dell'Arcadia, con il nome di Laurindo Acidonio.\nMor\u00ec nel 1705 in seguito ad una caduta accidentale dalle scale di casa.\nOpere.\nIl \"Salmista toscano\".\n\u00c8 l'opera pi\u00f9 famosa del Mattei, tanto che se ne pubblicarono numerose edizioni nel giro di pochi anni. Dedicata al patriarca d'Alessandria, monsignor Alessandro Crescenzi, fa parte del filone della poesia davidica ispirata dalla cultura tridentina. L'edizione di Bologna del 1679 raccoglie le numerose lettere encomiastiche ricevute dall'autore.\nNel 1681 Domenico Bartoli, firmandosi con l'anagramma Nicodemo Librato, scrisse al Mattei per contestargli alcune licenze e imperfezioni grammaticali nella traduzione del Salmista. La risposta del Mattei, che si firm\u00f2 con l'anagramma Orelto Tameti, fece nascere una controversia erudita tra i due intellettuali, che dur\u00f2 fino all'anno seguente. In difesa da queste accuse, il Mattei scrisse un'opera intitolata \"Scudo di Pallante\", che tuttavia venne accantonata quando la contesa tra i due si risolse positivamente e anzi si tramut\u00f2 in amicizia. Dall'esperienza di questa \u00abamichevole zuffa\u00bb nacque qualche anno pi\u00f9 tardi \"L\u2019asta d\u2019Achille, che ferisce, per sanare il Salmista toscano\".\nSu richiesta dell'imperatrice d'Austria, nel 1687 il Mattei inizi\u00f2 a lavorare alla parafrasi di altre scritture sacre, che dovevano essere pubblicate in una ristampa del Salmista a Vienna, ma a causa della morte dell'imperatrice fu eseguita a Bologna nel 1688.\nL'\"Erario reatino\".\nIn quest'opera, rimasta incompiuta per via della sua morte, il Mattei torna ad occuparsi di storia locale (come aveva gi\u00e0 fatto nella \"Patria difesa dalle ingiurie del Tempo\"). \u00c8 rimasta a lungo inedita, ed \u00e8 stata pubblicata solo nel 1995 sulla rivista reatina \"Il Territorio\".\nL'opera \u00e8 dominata dalla mentalit\u00e0 tridentina, che rifiuta i classici greci e latini e accetta come unica fonte certa la Sacra Scrittura. Per questo motivo la prima parte dell'opera ricostruisce le origini di Rieti in modo piuttosto stravagante; al contrario \u00e8 molto interessante la parte in cui descrive in dettaglio la Rieti del suo tempo, con gli edifici, la vita politica e le tradizioni religiose. L'\"Erario reatino\" costituisce ancora oggi un'importante fonte per la storia della citt\u00e0, insieme al \"De antiquitatibus Italiae et urbis Reatis\" di Mariano Vittori (1566) e alla \"Descrittione della citt\u00e0 di Rieti\" di Pompeo Angelotti (1635) dei quali costituisce un ideale completamento.\nI \"Sonetti\".\nAccanto alla sua produzione \"ufficiale\", tipica dell'intellettuale pontificio dell'epoca (controriformista e ligio alla dottrina), esiste una parte della sua produzione poetica rimasta a lungo inedita, la cui importanza \u00e8 stata rivalutata solo di recente. Si tratta dei \"Sonetti\" in vernacolo reatino, nei quali il poeta esibisce stili e contenuti stravaganti e trasgressivi, che anticiparono di oltre un secolo l'apparizione delle prime raccolte di poesia dialettale come quelle del Belli o di Carlo Porta. Lo stesso Gioachino Belli conosceva i sonetti del Mattei e molto probabilmente ne trasse ispirazione.\nI \"Sonetti\" del Mattei circolarono per molto tempo in modo non ufficiale, e furono probabilmente trasmessi anche in modo orale. La loro prima apparizione a stampa si ebbe solo nel 1829, editi a Rieti a cura di E. Valentini e con prefazione di Angelo Maria Ricci, ma non prima che quest'ultimo, di parte papalina, si curasse di rimuovere i sonetti pi\u00f9 sconvenienti e di modificare non pochi versi. Una riedizione critica dei \"Sonetti\", curata da Gianfranco Formichetti, \u00e8 stata pubblicata nel 1997 in un numero monografico della rivista \"Il Territorio\"."}
{"id": "6184300", "revid": "123530480", "url": "https://it.wikipedia.org/wiki?curid=6184300", "title": "Schleswig-Holstein-Sonderburg-Gl\u00fccksburg (Danimarca)", "text": "Stemma.\nBlasonatura.\nDiviso per la croce rossa e argento dell'Ordine di Danneborg. Inquartato: nel I \"\"d'oro, a nove cuori di rosso, posati in tre pali, a tre leoni passanti d'azzurro, coronati e armati del campo, lampassati di rosso\" (Casata di Danimarca); nel II \"d'oro, a due leoni passanti d'azzurro, armati del campo e lampassati di rosso\" (Casata di Schleswig); nel III tripartito: nel capo (1\u00b0) \"d'azzurro, a tre corone reali d'oro\"(Svezia); nel 2\u00b0 \"d'azzurro, all'ariete passante, cornato e squillato d'oro, lampassato di rosso\"\" (Isole F\u00e6r \u00d8er); nel 3\u00b0 \"d'azzurro, a un orso polare d'argento, lampassato di rosso\" (Groenlandia); nel IV troncato: nel capo (1\u00b0) \"\"d'oro, a un leone d'azzurro passante sopra nove cuori di rosso del re dei Goti\"; nel 2\u00b0 \"di rosso, a un lindworm d'oro coronato dello stesso\"; sul tutto lo stemma del Casato di Schleswig-Holstein-Sonderburg-Gl\u00fccksburg, inquartato: nel I \"di rosso, una foglia d'ortica d'argento\"; nel II \"di rosso, un cigno d'argento dal volo spiegato, imbeccato, armato e collarinato d'oro\"; nel III \"di rosso, un cavallo al galoppo d'argento, sellato d'azzurro e d'oro, brigliato d'oro, al cavaliere d'oro, una spada d'argento con l'elsa d'oro sopra la sua testa oscilla, e uno scudo d'azzurro alla croce d'oro, bordato d'oro regge nell'altra mano\"; nel IV \"di rosso, una testa recisa di cavallo d'oro\"; sul tutto lo stemma partito nel 1\u00b0 \"fasciato d'oro e di rosso di cinque pezzi\" (Casato degli Oldenburg), nel 2\u00b0 \"d'azzurro, alla croce patt\u00e9e d'oro\"\"."}
{"id": "6184301", "revid": "729019", "url": "https://it.wikipedia.org/wiki?curid=6184301", "title": "Niccol\u00f2 II da Correggio", "text": "Fu signore e conte di Correggio.\nBiografia.\nSoprannominato \"il Postumo\", fu figlio di Niccol\u00f2 I da Correggio, signore di Correggio e di Beatrice d'Este, figlia di Niccol\u00f2 III d'Este.\nVenne decorato a Ferrara del cingolo militare all'et\u00e0 di due anni dall'imperatore Federico III d'Asburgo, in occasione dell'elevazione a duca di Modena e Reggio di suo zio Borso d'Este e lo accompagn\u00f2 a Roma quando, il 14 aprile 1471, papa Paolo II lo nomin\u00f2 duca di Ferrara.\nFu tra gli ambasciatori di Ercole I d'Este che nel 1473 si recarono a Napoli a ricevere la futura sposa Eleonora d'Aragona. Nel 1475 come condottiero fu al servizio della Repubblica di Venezia e quindi di Galeazzo Maria Sforza. Nel 1479 pass\u00f2 agli Estensi, che lo impiegarono in aiuto di Lorenzo il Magnifico contro papa Sisto IV, rimanendo prigioniero.\nPer i suoi meriti, nel 1481 Ludovico il Moro gli concesse in feudo Castellazzo nell'Alessandrino (gli venne tolta nel 1494) e lo autorizz\u00f2 ad affiancare al proprio cognome quello dei Visconti. Combatt\u00e9 per il duca di Milano contro i Veneziani nel 1482; fu fatto prigioniero ad Argenta, condotto a Venezia e liberato l'anno successivo. Si rec\u00f2 a Lione per conto di Ludovico Sforza ad omaggiare il re di Francia Carlo VIII al momento del suo intervento in Italia. Quando nel 1499 lo Sforza fu cacciato da Milano, Niccol\u00f2 da Correggio fece ritorno a Ferrara. Nel 1501 fu ambasciatore a Roma per condurre a Ferrara Lucrezia Borgia, futura sposa di Alfonso I d'Este. Mor\u00ec a Ferrara il 1\u00b0 dicembre 1508.\nFond\u00f2 a Correggio tre monasteri: il monastero delle Clarisse (assieme alla moglie Cassandra), il monastero di San Domenico e nel 1502 il convento dei Domenicani.\nOpere.\nLe opere di Niccol\u00f2 da Correggio sono state pubblicate da Antonia Tissoni Benvenuti.\nDiscendenza.\nNiccol\u00f2 spos\u00f2 nel 1472 Cassandra Colleoni, figlia del condottiero Bartolomeo Colleoni ed ebbero quattro figli:\nUna quinta figlia, Cornelia, spos\u00f2 il condottiero Ettore Gonzaga."}
{"id": "6184309", "revid": "1543377", "url": "https://it.wikipedia.org/wiki?curid=6184309", "title": "Haemorhous cassinii", "text": "Il carpodaco di Cassin (Haemorhous cassinii ()) \u00e8 un uccello passeriforme della famiglia dei fringillidi.\nEtimologia.\nIl nome scientifico della specie, \"cassinii\", venne scelto in omaggio all'illustre ornitologo John Cassin.\nDescrizione.\nDimensioni.\nMisura 14,5-16,5\u00a0cm di lunghezza, per 20,4-37,8 g di peso.\nAspetto.\nSi tratta di uccelli dall'aspetto robusto, muniti di testa rotonda con becco robusto, grandi occhi, ali allungate e coda dalla punta lievemente forcuta.\nIl piumaggio presenta dimorfismo sessuale piuttosto ben evidente: nei maschi la testa \u00e8 rossa su fronte e vertice, rosa su sopracciglio e mustacchio, rosso-bruno fra becco, occhi, orecchie e ai lati del collo, mentre anche codione e petto sono rosati, il dorso \u00e8 di colore bruno (con ali e coda pi\u00f9 scure e in generale penne dall'orlo pi\u00f9 chiaro) ed il ventre \u00e8 grigiastro, con spruzzate di bruno appena accennate.&lt;br&gt;\nNelle femmine, invece, il colore rosso cefalotoracico manca del tutto, sostituito dal bruno su fronte e vertice, dal nocciola sulle guance, dal biancastro su sopracciglio e mustacchi, mentre l'area dorsale \u00e8 bruna come nel maschio (sebbene meno caldo, pur conservando il \"pattern\" con penne orlate di colore pi\u00f9 chiaro) e petto e ventre sono biancastri picchiettati di bruno.&lt;br&gt;\nIn ambedue i sessi, gli occhi sono di colore bruno scuro, il becco \u00e8 di colore carnicino (con linea nera sul vertice superiore) e le zampe sono anch'esse di color carnicino.\nBiologia.\nI carpodachi di Cassin sono uccelletti molto vispi ed allegri, dalle abitudini diurne, che si muovono perlopi\u00f9 fra le fronde degli alberi e i cespugli alla ricerca di cibo: all'infuori del periodo riproduttivo, questi uccelli vivono in gruppetti o in stormi anche di una certa consistenza, mentre durante l'estate le coppie si isolano e divengono territoriali.\nIl canto del carpodaco di Cassin consiste in una serie flautata di note corte: talvolta, i maschi possono incorporare nelle proprie melodie anche imitazioni del richiamo di altri uccelli, fra cui la cincia delle Montagne Rocciose, il pettirosso americano, la piranga testarossa, il picchio muratore pettobianco e il solitario di Townsend.\nAlimentazione.\nLa dieta di questi uccelli \u00e8 in massima parte granivora, componendosi di semi, pinoli e granaglie di vario tipo, prelevati principalmente da alberi e cespugli e raramente anche al suolo: oltre ai semi, i carpodachi di Cassin si nutrono anche di altro materiale di origine vegetale, come germogli, foglioline (soprattutto di pioppo tremulo americano), bacche e boccioli, oltre che, soprattutto durante il periodo estivo e sporadicamente, di insetti ed altri piccoli invertebrati.\nRiproduzione.\nIl periodo riproduttivo va da aprile a luglio: si tratta di uccelli monogami, con le coppie che durante la stagione degli amori si isolano e divengono molto territoriali nei confronti degli intrusi.\nIl nido, a forma di coppa, viene costruito dalla sola femmina fra i rami di un albero (solitamente una vecchia conifera), utilizzando allo scopo fili d'erba, radichette e fibre vegetali e foderando l'interno con pelame, piumino e muschio. Al suo interno, vengono deposte 3-6 uova azzurro-verdastre con maculature bruno-nerastre specialmente ai due poli, che la femmina provvede a covare da sola, col maschio che staziona di guardia nei pressi del nido e si occupa di reperire il cibo per s\u00e9 e per la compagna: la cova dura circa due settimane, al termine delle quali schiudono \"pulli\" ciechi ed implumi, che vengono imbeccati da ambedue i genitori con semi e insetti rigurgitati e sono in grado d'involarsi attorno alla seconda settimana di vita.\nDistribuzione e habitat.\nIl carpodaco di Cassin occupa una buona porzione del Nordamerica centro-occidentale, occupando un'area che va dalle propaggini canadesi delle Montagne Rocciose (Columbia Britannica meridionale ed estremo lembo sud-occidentale dell'Alberta) alla Baja California nord-occidentale: le popolazioni pi\u00f9 settentrionali tendono a migrare al sud durante l'inverno, quelle della parte centrale dell'areale sono solitamente stanziali (scendendo di quota durante i mesi invernali per sfuggire all'accessivo rigore del clima), quelle centro-meridionali possono migrare a sud per svernare, spingendosi in Messico centro-occidentale (stati compresi fra Coahuila e Michoac\u00e1n).\nL\"'habitat\" di questi uccelli \u00e8 rappresentato dalle zone di foresta, pineta (soprattutto a prevalenza di pino contorto) e boscaglia montana e submontana, a carattere secco o semiarido, con presenza di radure o aree di vegetazione meno densa.\nSistematica.\nLa specie veniva in passato (e talvolta lo \u00e8 ancora) ascritta al genere \"Carpodacus\" col nome di \"C. cassinii\", tuttavia recenti analisi genetiche hanno dimostrato che essa forma un clade con le altre specie di carpodachi nordamericani, corrispondente al genere \"Haemorhous\"."}
{"id": "6184311", "revid": "266224", "url": "https://it.wikipedia.org/wiki?curid=6184311", "title": "Il salmista toscano", "text": ""}
{"id": "6184313", "revid": "122315", "url": "https://it.wikipedia.org/wiki?curid=6184313", "title": "Carpodacus cassinii", "text": ""}
{"id": "6184337", "revid": "124123", "url": "https://it.wikipedia.org/wiki?curid=6184337", "title": "Evelyn Lear", "text": "Biografia.\nNata come Evelyn Shulman compie gli studi musicali al Hunter College di Manhattan, alla New York University ed alla Juilliard School studiando canto, pianoforte, corno e composizione e sposa prima Walter Lear e nel 1955 il baritono Thomas Stewart che aveva conosciuto alla Juilliard School.\nGrazie al Programma Fulbright si perfeziona al Universit\u00e4t der K\u00fcnste Berlin.\nIl 24 maggio 1960 \u00e8 la protagonista in Lulu (opera) in concerto con Ram\u00f3n Vinay al Sadler's Wells Theatre di Londra ed in ottobre debutta al Wiener Staatsoper come Ein junges M\u00e4dchen in Moses und Aron con Josef Greindl e Stewart.\nNel 1961 canta nella prima assoluta di \"Elegie f\u00fcr junge Liebende\" di Hans Werner Henze con Dietrich Fischer-Dieskau a Schwetzingen e la protagonista della prima assoluta di \"Alkmene\" di Giselher Klebe al Deutsche Oper Berlin con Stewart.\nNel 1962 a Vienna \u00e8 Fiordiligi in Cos\u00ec fan tutte con Anton Dermota e Paul Sch\u00f6ffler, debutta al Festival di Salisburgo come Cherubino ne Le nozze di Figaro con i Wiener Philharmoniker, Sena Jurinac, Graziella Sciutti e Fischer-Dieskau ed ancora a Vienna Octavian in Der Rosenkavalier diretta da Joseph Keilberth con Teresa Stich-Randall e Der Komponist in Ariadne auf Naxos con Erich Kunz e Gerhard Stolze.\nNel 1963 debutta al Grand Th\u00e9\u00e2tre de Monte Carlo come Sophie in \"Le chevalier \u00e0 la rose\" (\"Der Rosenkavalier\") con R\u00e9gine Crespin, Anneliese Rothenberger ed Kunz, Jeanne nella prima assoluta di \"Die Verlobung in San Domingo\" di Werner Egk con Fritz Wunderlich al Bayerische Staatsoper ed a Vienna Cherubino ne \"Le nozze di Figaro\" con la Sciutti e Kunz e Des Bauern Tochter in Die Kluge con Stewart e Kunz.\nAncora a Salisburgo nel 1964 tiene un recital e nel 1965 \u00e8 Fiordiligi in \"Cos\u00ec fan tutte\" diretta da Karl B\u00f6hm con la Sciutti e Hermann Prey e tiene un recital.\nNel 1965 debutta al Royal Opera House, Covent Garden di Londra come Donna Elvira in Don Giovanni (opera) diretta da Rudolf Kempe con Pilar Lorengar, Eberhard Waechter e Wunderlich ed al San Francisco Opera come \"Lulu\" con Vinay.\nNel 1966 a Vienna \u00e8 Donna Elvira in \"Don Giovanni\" con Stewart, Gottlob Frick, Wunderlich, Kunz e la Rothenberger ed all'Opera di Chicago Poppea ne L'incoronazione di Poppea diretta da Bruno Bartoletti con Teresa Berganza e Oralia Dom\u00ednguez.\nNel 1967 debutta al Metropolitan Opera House di New York come Lavinia nella prima assoluta di \"Mourning Becomes Electra\" di Marvin David Levy diretta da Zubin Mehta con Sherrill Milnes e nel 1968 a San Francisco \u00e8 Marie in Wozzeck.\nNel 1969 al Metropolitan \u00e8 Octavian in \"Der Rosenkavalier\" diretta da B\u00f6hm con Christa Ludwig e Walter Berry seguita da Marie in \"Wozzeck\" con Colin Davis (direttore d'orchestra).\nNel 1970 al Met \u00e8 The Composer in \"Ariadne auf Naxos\" diretta da B\u00f6hm con Leonie Rysanek, James King (tenore), Reri Grist, Berry, Paul Plishka e Charles Anthony Caruso e Cherubino ne \"Le nozze di Figaro\" diretta da Josef Krips con Justino D\u00edaz, Teresa Stratas, Tom Krause e Plishka ed a Vienna Marie in \"Wozzeck\" con Stolze arrivando a 30 recite viennesi complessive fino al 1971.\nNel 1971 debutta al Teatro alla Scala di Milano come Marie nella prima di \"Wozzeck\" diretta da Claudio Abbado con Mirto Picchi e Paolo Montarsolo ed a San Francisco Tatyana in Evgenij Onegin (opera) diretta da Charles Mackerras con Stewart.\nAncora per il Met nel 1972 \u00e8 la protagonista in Tosca (opera) in concerto con Richard Tucker e nel 1973 Dido in Dido and Aeneas con Stewart.\nNel 1973 a San Francisco \u00e8 Marina Mnishek in Boris Godunov (opera) con Martti Talvela e Fiordiligi in \"Cos\u00ec fan tutte\" con John Pritchard (direttore d'orchestra) con la von Stade.\nNel 1974 \u00e8 Irina Arkadina nella prima assoluta di \"The Seagull\" di Thomas Pasatieri con la Stade allo Houston Grand Opera, all'Op\u00e9ra National de Paris la contessa di Almaviva ne \"Le nozze di Figaro\" con Tom Krause e Michel S\u00e9n\u00e9chal, Didon in Les Troyens al Grand Th\u00e9\u00e2tre di Ginevra ed al Met Donna Elvira in \"Don Giovanni\" diretta da Max Rudolf con Milnes, Edda Moser, Fernando Corena e Frederica von Stade.\nNel 1975 al Met \u00e8 Alice Ford in Falstaff (Verdi) diretta da James Levine con Cornell MacNeil, Stewart e Fedora Barbieri e la contessa Almaviva ne \"Le nozze di Figaro\" con D\u00edaz, la Stade e Jean Kraft.\nAncora alla Scala nel 1976 \u00e8 La Marescialla nella prima di \"Il cavaliere della rosa\" diretta da Carlos Kleiber con Lucia Popp, Brigitte Fassbaender e Veriano Luchetti e nel 1977 tiene un concerto con Stewart.\nNel 1976 \u00e8 Nina Cavallini nel film Buffalo Bill e gli indiani.\nAncora per il Met nel 1980 \u00e8 Countess Geschwitz in \"Lulu\" diretta da Levine con la Stratas e nel 1982 Princess von Werdenberg in \"Der Rosenkavalier\" diretta da Levine con Tatiana Troyanos e Kurt Moll cantando al Met fino al 1985 in 93 recite.\nNel 1981 a Chicago \u00e8 Hanna Glawari in Die lustige Witwe, nel 1983 a San Francisco Marfa Kabanova in K\u00e1t'a Kabanov\u00e1 diretta da Christoph von Dohn\u00e1nyi con Gregory Kunde ed Anja Silja, nel 1984 \u00e8 Ljubow Andrejewna Ranewskaja nella prima assoluta di \"Der Kirschgarten\" di Rudolf Kelterborn al Opernhaus Z\u00fcrich, nel 1985 Gr\u00e4fin Geschwitz in \"Lulu\" al Teatro Comunale di Firenze diretta da Bartoletti con Ugo Benelli e Franco Calabrese, nel 1987 a Chicago Countess Geschwitz in \"Lulu\" con Catherine Malfitano cantata anche nel 1989 a San Francisco con Hans Hotter.\nNel 1999 \u00e8 m.me Arnfeldt in A Little Night Music con la Stade e Thomas Allen a Houston."}
{"id": "6184340", "revid": "599013", "url": "https://it.wikipedia.org/wiki?curid=6184340", "title": "Kouassi Eboue", "text": "Caratteristiche tecniche.\nCentrocampista grintoso e duttile, inizia la carriera come mediano di interdizione davanti alla difesa, quindi in seguito \u00e8 schierato da mezzala sinistra in un centrocampo a tre. In questa posizione ha potuto avvicinarsi maggiormente in area avversaria e si \u00e8 dimostrato in grado di leggere le azioni e dotato di ottimo tempismo.\nCarriera.\nClub.\nEsordisce nella massima serie del campionato russo con il Krasnodar nella stagione 2015-2016, disputando una partita. Gioca pi\u00f9 volte titolare, invece, nella stagione successiva, in cui debutta in UEFA Europa League. Il 12 gennaio 2017 viene ufficializzato il suo trasferimento al Celtic a titolo definitivo.\nRimane in Scozia (senza trovare molto spazio) fino al 23 gennaio 2020, giorno in cui viene ceduto in prestito al Genk. Il 25 maggio seguente viene riscattato dal club belga, firmando un quadriennale.\nNazionale.\nNel novembre 2016 viene convocato per la prima volta dalla nazionale maggiore ivoriana, senza tuttavia venire impiegato.\nStatistiche.\nPresenze e reti nei club.\n\"Statistiche aggiornate al 29 maggio 2020.\""}
{"id": "6184347", "revid": "46291", "url": "https://it.wikipedia.org/wiki?curid=6184347", "title": "Acer maximowiczianum", "text": "Acer maximowiczianum (sinonimo: \"A. nikoense\" Maxim.) \u00e8 una specie di acero largamente diffuso in Cina (Anhui, Hubei, Hunan, Jiangxi, Sichuan, Zhejiang) e in Giappone (Honsh\u016b, Ky\u016bsh\u016b, Shikoku).\nDescrizione.\n\u00c8 un albero deciduo slanciato, che pu\u00f2 raggiungere un'altezza dal suolo anche da 15 a 20\u00a0m ma solitamente \u00e8 pi\u00f9 basso. Si tratta di un acero trifoliate come alter specie quali l'\"Acer triflorum\" e l'\"Acer griseum\", ma ha una corteccia nerastra diversa da quella sfogliante di entrambe le altre due.\nLe foglie hanno un picciolo da 3 a 5\u00a0cm e tre foglioline, lunghe da 3 a 6\u00a0cm e larghe da 3 a 6\u00a0cm, con densa e soffice pubescenza e margini lisci. I duri e orizzontalmente estendentisi frutti sono lunghi da 3,5 a 6\u00a0cm e larghi 1,2\u00a0cm e hanno le stesse tendenze partenocarpe di quelli dell'\"A. griseum\".\nClassificazione.\nLe popolazioni cinesi sono spesso trattate come sottospecie \"A. maximowiczianum\" subsp. \"megalocarpum\" (Rehder) A.E. Murray, ma ci\u00f2 non \u00e8 riconosciuto come distinto da parte di \"Flora of China\".\nMolti testi fanno riferimento a questa specie con il sinonimo \"A. nikoense\" Maxim., ma siccome Maksimovi\u010d ne ha anche citato come sinonimo il nome \"Negundo nikoense\" Miq., il suo nome doveva essere visto come il medesimo sotto lo ICBN. Miquel ha sottolineato che il suo \"Negundo nikoense\" era in realt\u00e0 una pianta diversa da quella di cui Maximowicz aveva inteso descrivere e quindi le aveva dato un nuovo nome in onore di Maximowicz.\nColtivazione.\nL'\"Acer maximowiczianum\" fu coltivato per la prima volta nel 1881, allorch\u00e9 i semi vennero importati dal vivaio Veitch in Inghilterra, dopo chef u scoperto da Charles Maries nelle foreste dell'Hokkaid\u014d."}
{"id": "6184350", "revid": "106456", "url": "https://it.wikipedia.org/wiki?curid=6184350", "title": "Acer nikoense", "text": ""}
{"id": "6184355", "revid": "599013", "url": "https://it.wikipedia.org/wiki?curid=6184355", "title": "Mahir Emreli", "text": "Biografia.\nHa cambiato il suo cognome nel maggio 2019 disapprovando il nuovo matrimonio del padre.\nCarriera.\nClub.\nHa esordito nella massima serie del campionato azero con il Baku nella stagione 2014-2015. Gioca nella medesima categoria anche dopo il trasferimento al Qaraba\u011f.\nNazionale.\nHa giocato con la nazionale Under-17, Under-19 e Under-21. Con quest'ultima ha disputato incontri valevoli per le qualificazioni agli Europei Under-21."}
{"id": "6184356", "revid": "486946", "url": "https://it.wikipedia.org/wiki?curid=6184356", "title": "Mahir Madatov", "text": ""}
{"id": "6184360", "revid": "599013", "url": "https://it.wikipedia.org/wiki?curid=6184360", "title": "Shqiprim Taipi", "text": "Biografia.\nHa un fratello pi\u00f9 grande, Gjelbrim, anch'egli calciatore, che gioca nel suo stesso club, il .\nCarriera.\nClub.\nFa il suo esordio nella massima serie del campionato macedone con la maglia del nella stagione 2015-2016, disputando 21 partite in totale in campionato. Nella stagione successiva torna per fine prestito allo , con cui gioca 2 partite in campionato e 7 in Europa League, prima di infortunarsi al legamento crociato il 5 settembre 2016.\nStatistiche.\nPresenze e reti nei club.\n\"Statistiche aggiornate al 7 dicembre 2021.\""}
{"id": "6184361", "revid": "287204", "url": "https://it.wikipedia.org/wiki?curid=6184361", "title": "Randon Gruninger", "text": ""}
{"id": "6184365", "revid": "1711941", "url": "https://it.wikipedia.org/wiki?curid=6184365", "title": "Allal al-Fasi", "text": "Biografia.\nMu\u1e25ammad \u02bfAll\u0101l al-F\u0101s\u012b nacque a F\u00e8s il 10 gennaio 1910 figlio di un'antica famiglia di dotti religiosi di origine morisca, giunta a F\u00e8s da al-Andalus nel XVII secolo per sfuggire all'Inquisizione spagnola. Era unico figlio di R\u0101diya Msefer e \u02bfAbd al-W\u0101\u1e25id al-F\u0101s\u012b. Ha studiato presso l'Universit\u00e0 al-Qarawiyyin (dove insegnava suo padre, che ne era il rettore) nella sua stessa citt\u00e0 natale. \nPer molti anni il suo maestro e mentore \u00e8 stato \u02bfAbd al-Sal\u0101m Serghin\u012b. Fu uno dei fondatori del partito nazionalista dell'Istiql\u0101l, partito che fu particolarmente attivo con la causa dell'indipendenza del Marocco. Nel 1950 arriva la rottura con questo che lo porta a schierarsi con i rivoluzionari armati, che portano avanti varie guerriglie urbane, nonostante la maggior parte degli indipendentisti fosse disposta a ottenere l'indipendenza tramite trattative. \nNel 1956 il Marocco ottenne l'indipendenza e \u02bfAll\u0101l al-F\u0101s\u012b rientr\u00f2 nel partito di cui era stato uno dei fondatori, esprimendo tra l'altro pubblicamente l'intento di riprendere i territori che un tempo facevano parte del Marocco.\nNel 1962, ha brevemente servito come ministro degli Affari islamici del Marocco. \u00c8 stato eletto al Parlamento del Marocco nel 1963. Ha poi continuato la sua attivit\u00e0, diventando leader principale all'interno dell'opposizione durante gli anni Sessanta e l'inizio del 1970. Chiese apertamente che Tindouf e il Sahara Spagnolo fossero riconquistati, ma non riusc\u00ec a vedere i risultati, in quanto mor\u00ec d'infarto nel 1974, durante una visita in Romania dove era stato previsto un incontro con Nicolae Ceau\u0219escu."}
{"id": "6184366", "revid": "1592097", "url": "https://it.wikipedia.org/wiki?curid=6184366", "title": "Tale e Quale Show", "text": ""}
{"id": "6184368", "revid": "767487", "url": "https://it.wikipedia.org/wiki?curid=6184368", "title": "Olavi Litmanen", "text": "Biografia.\nAnche suo figlio Jari \u00e8 stato un calciatore.\nCarriera.\nClub.\nHa giocato nella massima serie finlandese con il Reipas.\nNazionale.\nHa collezionato 5 presenze con la propria Nazionale dal 1970 al 1972."}
{"id": "6184369", "revid": "287204", "url": "https://it.wikipedia.org/wiki?curid=6184369", "title": "Jeremy Jaunin", "text": ""}
{"id": "6184370", "revid": "76963", "url": "https://it.wikipedia.org/wiki?curid=6184370", "title": "Harry Taylor", "text": ""}
{"id": "6184373", "revid": "599013", "url": "https://it.wikipedia.org/wiki?curid=6184373", "title": "Dzintar Klavan", "text": "Anche suo figlio Ragnar \u00e8 un calciatore.\nCarriera.\nClub.\nHa esordito nella massima serie estone con il Tulevik Viljandi, con il quale ha trascorso gran parte della carriera.\nI maggiori successi sono venuti nei due anni di permanenza al Flora Tallinn, con il quale ha vinto due campionati e una coppa nazionale.\nNazionale.\nHa debuttato con la maglia della nazionale estone il 21 febbraio 1993 nella gara contro la , entrando nella ripresa al posto di Aleksandr Olerski; ha giocato 19 partite in nazionale tra il 1993 e il 1995."}
{"id": "6184374", "revid": "287204", "url": "https://it.wikipedia.org/wiki?curid=6184374", "title": "Cubo 8x8x8", "text": ""}
{"id": "6184392", "revid": "76963", "url": "https://it.wikipedia.org/wiki?curid=6184392", "title": "Futarchia", "text": "Futarchia \u00e8 un meccanismo di governo originariamente proposto da Robin Hanson per la gestione delle organizzazioni politiche, ma che in realt\u00e0 \u00e8 estremamente applicabile anche alle DO (distributed organization) e DAO (distributed autonomous organization): il meccanismo che governa le previsioni di mercato.\nIn sostanza, si scelgono alcune metriche di successo (KPI) facilmente misurabili, e vengono rilasciati dei gettoni, che saranno pagati dopo un intervallo di tempo in futuro (ad es. Dopo 1 anno) a seconda dei valori di queste metriche di successo.\nSi rilascia uno di questi gettoni per ogni possibile azione da intraprendere.\nCiascuno di questi gettoni vengono scambiati contro una corrispondente gettone Euro, che paga esattamente \u20ac 1 se il KPI corrispondente \u00e8 raggiunto (se il KPI corrispondente non \u00e8 raggiunto, entrambi i tipi di gettoni pagano \u20ac 0, quindi la probabilit\u00e0 dell'azione effettivamente adottata non influenza il prezzo).\nL'azione che il mercato prevede avr\u00e0 i migliori risultati, come osservabile dal prezzo elevato del gettone sul suo mercato, \u00e8 l'azione che verr\u00e0 intrapresa.\nQuesto fornisce un altro, autonomo, meccanismo per la selezione e allo stesso tempo per premiare l\u2019opinione degli esperti."}
{"id": "6184393", "revid": "84717023", "url": "https://it.wikipedia.org/wiki?curid=6184393", "title": "Festival della canzone albanese", "text": ""}
{"id": "6184398", "revid": "666668", "url": "https://it.wikipedia.org/wiki?curid=6184398", "title": "Meelis Rooba", "text": "Biografia.\nAnche suo fratello Urmas \u00e8 stato un calciatore.\nCarriera.\nClub.\nDopo aver esordito in seconda serie con il Lelle, ha giocato gran parte della carriera con il Flora, con cui ha conquistato ben quattro campionati. Ha chiuso la carriera nel Paide.\nNazionale.\nHa esordito in nazionale, insieme al fratello, il 7 luglio 1996, giocando titolare la partita contro la valida per la Coppa del Baltico 1996. Il 30 ottobre 1996 ha messo a segno la sua prima rete in nazionale, nel corso dell'amichevole contro la Ha giocato 49 partite con la nazionale estone, mettendo a segno 4 reti."}
{"id": "6184403", "revid": "1340213", "url": "https://it.wikipedia.org/wiki?curid=6184403", "title": "Episodi di The Librarians (serie televisiva 2014) (terza stagione)", "text": "La terza stagione della serie televisiva The Librarians, composta da 10 episodi, \u00e8 stata trasmessa negli Stati Uniti dal 20 novembre 2016 al 22 gennaio 2017, sul canale TNT.\nIn Italia la stagione \u00e8 andata in onda dal 23 febbraio al 23 marzo 2017, su Paramount Channel.\n\"... e l'ascesa del caos\".\nTrama.\nIl dio egizio del caos, Apopi, viene liberato dalla sua prigionia nella Piramide di Cheope da Barry, un inconsapevole veterano di guerra che stava visitando una mostra al museo, il quale viene successivamente posseduto dal dio. I Bibliotecari rintracciano quest'ultimo al museo delle scienze di Boston, dove il dio vuole utilizzare un vecchio sottomarino esposto per aprire la via per un antico santuario, dove si trova il portale del male assoluto. Quando il gruppo arriva al santuario per fermarlo, Apopi, con i suoi poteri, mette ognuno di loro contro l'altro, ma i Bibliotecari, cantando tutti insieme in armonia, riescono a evitare gli effetti della sua magia. Poco dopo, gli agenti del D.O.S.A. (Dipartimento Osservazioni Statisticamente Anomale) arrivano sul luogo e dichiarano i Bibliotecari in arresto. Apopi per\u00f2 riesce a gettare il caos tra di loro, dando la possibilit\u00e0 ai Bibliotecari di fuggire via con l'artefatto magico della divinit\u00e0. Al termine dell'episodio, il generale del D.O.S.A., Cynthia Rockwell, interroga Barry, ora non pi\u00f9 sotto il controllo di Apopi, che non ricorda nulla di ci\u00f2 che gli \u00e8 accaduto.\n\"... e le fauci della morte\".\nTrama.\nDopo aver fatto un sogno sulla fine del mondo, Flynn parte, insieme a Eve, alla ricerca di Charlene, la quale \u00e8 andata in pensione e si \u00e8 ritirata in un remoto tempio inca. Una volta trovata e dopo averle spiegato che Apopi \u00e8 tornato, Charlene prende la decisione di partire insieme a loro il giorno seguente. Il mattino seguente per\u00f2, Eve e Flynn si risvegliano e trovano tutti i servitori di Charlene uccisi e la donna scomparsa. Utilizzando il ciondolo, regalato a Charlene da Flynn, che la donna non si toglie mai, la squadra la rintraccia in Alberta, in un laboratorio militare con un acceleratore di particelle. Qui un esperimento fallito ha permesso ad Apopi di evocare il dio Anubi, il quale ha trasformato gran parte dei lavoratori dell'impianto in lupi mannari. Mentre Flynn, Jacob, Cassandra, Ezekiel e i lavoratori superstiti cercano di sopravvivere e di chiudere il portale da dove \u00e8 uscito Anubi, Jenkins ed Eve incontrano Apopi, ora nel corpo di una sergente a guardia del perimetro. Con l'aiuto di Ezekiel che si sta trasformando in lupo mannaro, dopo essere stato morso, Flynn, Stone e Cassandra riescono a sigillare il portale, non prima per\u00f2 che Anubi e tutti i lupi mannari siano risucchiati al suo interno. Dopo che Jenkins riesce a guarire Ezekiel e tutto viene riportato alla normalit\u00e0, Flynn, una volta scoperto che Charlene non era stata coinvolta nell'incidente dell'acceleratore, abbandona nuovamente la squadra, per mettersi alla sua ricerca.\n\"... e il raduno malefico\".\nTrama.\nCassandra e Jacob vengono inviati a recuperare un cristallo magico in una caverna di ghiaccio in Svezia. Qui per\u00f2 trovano un losco individuo che vuole anch'egli impossessarsi del cristallo e Jacob, dopo averlo affrontato, lo mette in fuga. Cassandra intanto, nonostante il parere contrario di Stone, per liberare il cristallo dal blocco di ghiaccio in cui \u00e8 intrappolato, utilizza una formula magica che per\u00f2 trasporta il cristallo all'interno del suo corpo. Una volta usciti dalla grotta, i due trovano riparo in un rifugio, dove si sta tenendo un raduno privato. Nel frattempo, in Biblioteca, Eve tenta di far assumere le proprie responsabilit\u00e0 a Ezekiel, affidandogli l'uovo del mostro di Loch Ness. Cassandra e Jacob successivamente scoprono che il raduno \u00e8 in realt\u00e0 un summit di pace dei giganti di ghiaccio, delle divinit\u00e0 nordiche maligne che traggono piacere dalle miserie umane, che intendono festeggiare assorbendo l'energia dal cristallo magico che \u00e8 adesso all'interno di Cassandra. Nonostante Jacob fingesse di essere un gigante di nome Finklestein, che si riveler\u00e0 essere l'uomo che li ha aggrediti nella grotta, lui e Cassandra vengono smascherati e imprigionati dai giganti. I due riescono per\u00f2 a scappare, grazie all'aiuto della magia e dei loro compagni e a tornare cos\u00ec nella Biblioteca, dopo aver nuovamente fatto scoppiare la guerra tra i giganti di ghiaccio. Al termine dell'episodio Ezekiel viene riconosciuto come la propria madre dal cucciolo di Nessie, appena uscito dall'uovo.\n\"... e la profezia autoadempiente\".\nTrama.\nEve, Jacob ed Ezekiel si risvegliano, inzuppati d'acqua, in una strana stanza con dei simboli greci alle pareti, senza ricordare nulla di come siano finiti qui. Insieme a loro ci sono inoltre uno studente, il preside e la donna delle pulizie di una scuola superiore di Seattle. Dopo aver indagato, i tre si ricordano di essere andati nella scuola di Seattle, dopo aver scoperto una profezia sulla morte di Eve, all'interno della Biblioteca, per mano del Mietitore, un sicario immortale che uccide le sue vittime dopo un determinato lasso di tempo. Alla fine i Bibliotecari scoprono che la squadra di nuoto della scuola, sulla quale indagavano, \u00e8 stata incredibilmente fortunata, dopo essere venuta a contatto con l'acqua magica all'interno della piscina, senza sapere che quell'acqua permette all'Oracolo di Delfi, trasformata nella donna delle pulizie, di evitare la sua personale profezia di morte. L'Oracolo spiega che ha avuto una visione della sua morte e che per evitarla una volta per tutte ha deciso di incaricare il Mietitore di uccidere la Custode, il cui destino avrebbe cambiato la storia della Biblioteca nei secoli a venire. Usando il codice morse, grazie a uno specchietto regalatole dalla Biblioteca stessa, per\u00f2, Eve avvisa Jenkins di lanciare il cubo, in cui il gruppo \u00e8 intrappolato, in Australia, per rompere definitivamente la profezia. Il Mietitore uccide cos\u00ec l'Oracolo e informa Eve di essere libera dal suo destino.\n\"... e le lacrime di un clown\".\nTrama.\nNonostante Eve gli abbia lasciato un avvertimento di non recarsi dove si trovano lei e i Bibliotecari, Jenkins va lo stesso in un luna park in Iowa, controllato da dei clown, dove accadono fatti misteriosi. Qui trova i Bibliotecari trasformati in fenomeni da circo e deve per questo liberarli dal sortilegio e riportarli in Biblioteca. Dopo essere stati liberati dall'incantesimo e aver recuperato i propri ricordi, i Bibliotecari affermano di essersi recati in quel luna park per indagare sulla scomparsa di alcune persone e sugli strani avvenimenti che accadevano nel parco. I Bibliotecari prendono cos\u00ec la decisione di tornare al luna park di nascosto, travestiti da clown. Qui scoprono che il proprietario, il mago Kirby, controlla magicamente le menti di tutte le persone che lavorano al parco, grazie all'utilizzo di un nuovo e sconosciuto reperto magico. L'uomo ha infatti ricreato questo parco con la sua magia per fare colpo su Charlotte, una sua vecchia amica con cui ha trascorso una giornata al luna park venti anni prima. Kirby ora, dopo averla trovata dopo vari tentativi, tiene la donna imprigionata, per poter trascorrere insieme a lei tutta la sua vita in un'altra dimensione. I Bibliotecari liberano per\u00f2 Charlotte che, con l'inganno, ruba al mago il suo reperto magico, che Jacob aveva scoperto essere il fiore giocattolo che l'uomo portava sempre con s\u00e9. I Bibliotecari riescono cos\u00ec a sconfiggere Kirby e a eliminare per sempre l'esistenza del luna park da lui creato. Al termine dell'episodio si vede il D.O.S.A. indagare sugli strani avvenimenti avvenuti al luna park scomparso.\n\"... e la prova del triangolo\".\nTrama.\nEve e i Bibliotecari, dopo averlo catturato, cercano di far ragionare Flynn, il quale, secondo loro, dopo la scomparsa di Charlene, \u00e8 sempre pi\u00f9 ossessionato dalla ricerca dell'occhio di Ra (l'unico reperto in grado di sconfiggere Apopi) e non presta pi\u00f9 attenzione a tutti loro. Successivamente, con l'aiuto dei Bibliotecari, Flynn scopre che l'occhio \u00e8 scomparso nel triangolo delle Bermuda nel 1886, insieme alla Tibbar, la nave che lo trasportava, su cui c'era Teddy Chislington, il Bibliotecario del tempo, incaricato di proteggere l'occhio. La squadra, dopo essere stata avvertita dall'album dei ritagli e aver trovato una strana connessione tra le sparizioni nel triangolo e Lewis Carroll, s'imbarca cos\u00ec su un volo venezuelano che sorvola il triangolo delle Bermuda. Una volta sopra il triangolo, le persone sull'aereo e l'aereo stesso iniziano a scomparire e i Bibliotecari devono per questo far evacuare le persone rimaste con la porta magica: riescono cos\u00ec tutti a salvarsi, tranne Flynn che, dopo aver mangiato una mentina magica, decide di rimanere a bordo, per capire il segreto del triangolo. Quest'ultimo scopre cos\u00ec, dopo aver affrontato varie prove, che il triangolo non \u00e8 altro che un luogo creato da Teddy Chislington, per proteggere l'occhio di Ra, ispirato alle storie di Lewis Carroll. Teddy d\u00e0 cos\u00ec l'occhio a Flynn, affermando che perch\u00e9 la sua magia abbia effetto c'\u00e8 bisogno del sacrificio di una persona. Al termine dell'episodio un agente del D.O.S.A., salvato dai Bibliotecari sull'aereo, viene ipnotizzato e rispedito al suo quartier generale, dove Cynthia Rockwell medita vendetta contro i Bibliotecari.\n\"... e la maledizione di Cindy\".\nTrama.\nFlynn, Eve e i Bibliotecari devono indagare su un misterioso culto religioso incentrato su Cindy, una ragazza espulsa malamente da un reality show, che vuole obbligare le persone a essere sue amiche. Dopo che Flynn e Jacob rimangono anche loro infatuati della ragazza, Jenkins deduce che Cindy controlla le persone e le rende succubi di lei, attraverso un potente filtro d'amore fatto con le sue lacrime, basato su un'antica ricetta della dea Afrodite. Inoltre, con l'aiuto di alcuni agenti del D.O.S.A., la ragazza vuole lanciare un missile carico del filtro d'amore per portare milioni di persone sotto la sua influenza. Ezekiel che \u00e8 immune al filtro, essendo realmente innamorato di Cindy, convince la ragazza a fermare tutto ci\u00f2, ma Agnes, l'assistente di Cindy e creatrice della pozione, ora sostituitasi a Cindy, vuole portare lei stessa avanti il piano del lancio del missile. Cassandra ed Eve riescono per\u00f2 a fermarla e successivamente arriva Jenkins con l'antidoto per riportare tutti alla normalit\u00e0. Si scopre cos\u00ec che Agnes era sotto il controllo di Apopi che successivamente fugge. Infine Ezekiel si bacia con Cindy, mentre Apopi si rifugia nel proprio sarcofago che si scopre essere custodito dal D.O.S.A.\n\"... e l'eterno quesito\".\nTrama.\nIn Carolina del Sud un giocatore di golf e sua moglie muoiono misteriosamente di autocombustione spontanea. Ezekiel, Jacob e Cassandra vanno per questo a indagare in un miracoloso stabilimento termale a gestione familiare, dove marito e moglie erano stati una settimana prima di morire. Intanto Eve e Flynn partono per una \"missione segreta\" che si riveler\u00e0 essere un appuntamento romantico, organizzato da Flynn per Eve. Nella Spa i tre scoprono che tutti i dipendenti sono in realt\u00e0 vampiri che si sono trasferiti da Valencia e che, non allontanandosi dalla Spa, riescono a sopravvivere anche durante il giorno.\nCassandra che ha recentemente scoperto che, a causa del tumore, le restano pochi giorni di vita, fa amicizia con una dei vampiri, Estrella, la figlia della proprietaria, che le offre invano l'immortalit\u00e0. Nel frattempo, Stone ed Ezekiel scoprono che la Spa \u00e8 stata costruita su un terreno pieno di frammenti di meteorite che Tomas, il fratello di Estrella, intende usare per rendere i vampiri per sempre immuni al Sole e potere cacciare in libert\u00e0: il golfista e sua moglie non erano altro che un esperimento per comprendere il potenziale delle pietre. Con l'aiuto di Jenkins ed Estrella, i Bibliotecari riescono per\u00f2 a sconfiggere lui e tutti i suoi seguaci. Poco dopo Cassandra collassa e viene portata in ospedale. Dopo molte ore di intervento i medici riescono a salvarla e cos\u00ec la ragazza scopre che non ha perso le sue capacit\u00e0 matematiche, come pensava, ma che inoltre ha acquisito l'abilit\u00e0 di comunicare con il pensiero. Al termine dell'episodio Estrella e Cassandra si scambiano un bacio, con la speranza di rivedersi un giorno.\n\"... e l'inevitabile separazione\".\nTrama.\nMentre Jacob si trova a Shangri-La per allenarsi con il Re delle scimmie, la citt\u00e0 magica viene saccheggiata dal collezionista di reperti magici, Sterling Lam, che vuole rubare e tenere per s\u00e9 il magico bastone del Re delle scimmie. Jacob \u00e8 per questo obbligato a fuggire, in modo da poter avvisare i suoi compagni del pericolo imminente. I Bibliotecari decidono cos\u00ec di tornare a Shangri-La: mentre Ezekiel e Cassandra si fingono dei trafficanti di reperti per ingannare Lam, gli altri, nascostisi nel baule portato dai due, cercano di riprendere il bastone. I quattro vengono per\u00f2 scoperti, a causa del Re delle scimmie, ora sotto il controllo di Lam e, mentre Cassandra ed Ezekiel seguono Eve per poterla liberare, Flynn e Jacob, fuggiti dopo essere stati catturati, ritrovano Charlene. La donna dice loro di essersi fatta catturare di proposito da Lam, per non essere trovata da Apopi, e che intende rompere il suo legame con la Biblioteca e perdere la sua immortalit\u00e0, per salvare tutti loro. Eve intanto incontra la sua mentore, Cynthia Rockwell, che le spiega che lei \u00e8 dal principio un'agente dormiente del D.O.S.A. Con l'aiuto di Charlene, Flynn riesce a sconfiggere Lam e a passare in tempo il bastone a Stone, il quale lo restituisce al Re delle scimmie che cos\u00ec si libera dal controllo di Lam. Riconoscente, il Re dona a Jacob un potere magico, il \"dono dell'anima profonda\", in grado di \"portare luce laddove regna l'ombra\". Tornati tutti alla Biblioteca, Jenkins dichiara il suo amore a Charlene, prima di inviare la donna in una dimensione alternativa, per ricongiungersi a Judson.\n\"... e la furia del caos\".\nTrama.\nIl colonnello Baird d\u00e0 l'accesso alla Biblioteca a Cynthia Rockwell e al D.O.S.A., facendo loro promettere di lasciare liberi tutti i suoi compagni. La missione di recupero di un acchiappasogni mistico, all'interno del Monte Rushmore, si rivela cos\u00ec essere solamente un diversivo per tenere occupati Jacob, Ezekiel e Cassandra, mentre Eve conduce il D.O.S.A. alla stanza dei reperti, dove il generale Rockwell trasforma Jenkins in pietra con la testa di Medusa, per poi catturarlo. Flynn manda i tre Bibliotecari a salvarlo, mentre lui tenta di sabotare gli sforzi degli agenti D.O.S.A dall'interno. I tre riescono a rintracciare Jenkins e a liberarlo, ma intanto Apopi riesce nell'intento di fuggire, impossessandosi del corpo di Cynthia Rockwell. Eve successivamente rivela ai Bibliotecari che non li ha traditi per davvero e che lei e Flynn hanno preso in giro il dio Apopi fin dall'inizio, in modo da poterlo sconfiggere con l'occhio di Ra. Intanto Apopi fa esplodere una bomba di pura malvagit\u00e0 all'interno delle catacombe della Biblioteca e assume la sua vera forma. Flynn per\u00f2 utilizza l'occhio di Ra, per assorbire il potere del dio, pronto a sacrificare la propria vita, ma Ezekiel, Cassandra e Jacob usano i loro doni magici per rendere Apopi mortale (Ezekiel usa la pozione d'amore per donargli un cuore, Cassandra trasferisce le suo conoscenze al Dio dandogli una mente e Jacob con il dono fattogli dal Re scimmia gli dona un'anime) e far diventare lui stesso il sacrificio che serve per attivare l'occhio. I Bibliotecari riescono cos\u00ec a sconfiggere il dio egizio e contemporaneamente a salvare la vita a Flynn. Infine il generale Rockwell, spaventata dagli enormi poteri che la magia comporta, decide di restituire tutti i reperti prelevati alla Biblioteca."}
{"id": "6184406", "revid": "648716", "url": "https://it.wikipedia.org/wiki?curid=6184406", "title": "Zona di frattura di Owen", "text": "La zona di frattura di Owen \u00e8 una zona di frattura situata sul fondo dell'Oceano Indiano occidentale, che corre lungo il margine orientale della placca araba, separandola dalla placca indo-australiana per la maggior parte della sua estensione e dalla placca africana per una lunghezza pi\u00f9 breve.\nLa zona di frattura di Owen si estende verso nord-est dalla dorsale di Carlsberg, a sud, fino al punto di incontro con la dorsale di Sheba, a est della dorsale di Aden, per poi continuare fino ad incontrare la zona di convergenza della regione di confine Iran-Pakistan, dove la crosta continentale della placca araba si sta scontrando con quella della placca euroasiatica.\nIn alcuni casi con \"zona di frattura di Owen\" si vuole indicare soltanto la parte compresa tra la dorsale di Carlsberg e la dorsale di Sheba, sebbene quella sia in effetti una faglia trasforme che fa parte della zona di frattura. A volte inoltre, quest'area \u00e8 chiamata \"tripla giunzione di Aden-Owen-Carslberg\" nonostante l'estremit\u00e0 nordorientale della dorsale di Carlsberg sia piuttosto distante dal punto di incontro della faglia trasforme di cui sopra e della dorsale di Sheba.\nLa zona di frattura \u00e8 stata cos\u00ec battezzata in onore della nave di ricerca HMS \"Owen\" che la identific\u00f2 nell'aprile/maggio 1963.\nBatimetria e oceanografia.\nLa zona di frattura di Owen si estende per circa 800\u00a0km correndo, nella sua parte settentrionale, parallelamente alla dorsale di Owen che \u00e8 posizionata a ovest della zona di frattura e che, di fatto, risulta divisa in due. La parte meridionale della dorsale, lunga circa 300\u00a0km e larga al massimo 50, \u00e8 una formazione quasi lineare che, nella sua parte orientale, si innalza rapidamente fino a , con le cime pi\u00f9 alte formate da torbiditi formatesi tra l'Oligocene e il Miocene superiore e provenienite dalla conoide dell'Indo. La parte settentrionale, invece, risulta pi\u00f9 piatta, con un'altezza massima di e con le cime pi\u00f9 alte identificate nella montagna sottomarina Qalhat e nella cresta Murray.\nLa portata del passaggio di acqua profonda dal bacino Somalo al bacino Arabo attraverso la zona di frattura di Owen \u00e8 stimata in 2\u00a0Sv; una volta giunta nel bacino Arabo, la corrente si divide in due rami, uno settentrionale e uno meridionale, che fluiscono entrambi parallelamente alla dorsale di Carlsberg.\nTettonica delle placche.\nL'allargamento del fondale oceanico presso la dorsale di Sheba \u00e8 iniziato all'incirca 20 milioni di anni fa, mentre la subduzione nella fossa di Makran \u00e8 iniziata nel tardo Cretacico, con lo sviluppo di un prisma di accrezione formatosi dai 7,2 agli 11,6 milioni di anni fa. Trivellazioni effettuate negli anni 1970 e 1980 in entrambe le formazioni hanno rivelato una struttura oggi conosciuta come proto-dorsale di Owen risalente a 50-55 milioni di anni fa che \u00e8 stata re-innalzata e rinnovata nel Miocene, tra l'Aquitaniano e il Burdigaliano, ossia tra i 23 e 16 milioni di anni fa. Stando a una simulazione effettuata nel 1990, tra i 90 e i 60 milioni di anni fa, prima della nascita della dorsale di Carlsberg, il margine di placca tra le placche araba e indiana era situato al largo della costa dell'Oman, mentre tra il Madagascar e le Seychelles si apriva il bacino delle Mascarene, e, circa 20 milioni di anni fa, tale margine si sarebbe spostato nella sua attuale posizione, facendo emergere la dorsale di Owen.\nLe deviazioni di 10-12\u00a0km lungo la zona di frattura di Owen indicano la presenza di un movimento di scivolamento verso destra risalente a 3-6 milioni di anni fa, il quale per\u00f2, in base a ricostruzioni effettuate grazie allo studio delle anomalie magnetiche, pu\u00f2 essere datato fino a 20 milioni di anni fa, e ci\u00f2 coinciderebbe con una riorganizzazione generale delle placche continentali nell'oceano Indiano in risposta alla collisione tra la placca araba e la placca euroasiatica."}
{"id": "6184407", "revid": "1924342", "url": "https://it.wikipedia.org/wiki?curid=6184407", "title": "A Seat at the Table", "text": "A Seat at the Table \u00e8 il terzo album in studio della cantante statunitense Solange. \u00c8 stato pubblicato il 30 settembre 2016. L'album contiene la traccia \"Cranes in the Sky\", vincitrice del primo Grammy Award della carriera della cantante nella categoria \"Best R&amp;B Performance.\"\n\u00c8 stato inoltre il primo album della cantante a debuttare alla prima posizione della classifica statunitense \"Billboard 200\", stabilendo un record grazie all'album \"Lemonade\" della sorella Beyonc\u00e9 per essere le prime a debuttarvi nello stesso anno.\nDescrizione.\nIn una dichiarazione, Solange ha affermato che la realizzazione del progetto discografico inizi\u00f2 nel 2013 e ha descritto il nuovo album come \"un progetto sull'identit\u00e0, l'empowerment, l'indipendenza, il dolore e la guarigione\". Solange ha chiamato una variet\u00e0 di collaboratori tra cui i rapper Saba, Lil Wayne e Q-Tip; i cantautori The-Dream, BJ the Chicago Kid, Kelly Rowland e Tweet; e i musicisti Sampha, Kelela e David Longstreth.\nLa concezione iniziale dell'album \u00e8 avvenuta a Long Island e a New Orleans dove ha iniziato a collaborare su idee differenti con vari artisti. Solange ha dichiarato che durante queste fasi era solo un \"cantare una melodia\" o \"qualcuno che le suonava qualcosa che si sarebbe trasformato in un brano della durata di un'ora\". In seguito a queste sessioni, Solange si rec\u00f2 a New Iberia in Louisiana insieme ai brani della durata di un'ora. Solange \u00e8 andata l\u00ec con i suoi ingegneri e ha iniziato a creare le strutture delle canzoni, costruendo i suoni, scrivendo i testi e creando melodie. Alla fine, Solange port\u00f2 questi brani a Los Angeles per collaborare con Raphael Saadiq e Troy Johnson, affermando: \"\"Quando guardo indietro agli stadi iniziali, ricordo la potente energia che ha dato il tono, e che sono cos\u00ec grata di avermi seguito ovunque durante la creazione di questo disco\".\"\nIl rapper Master P ha lavorato sulla maggior parte degli interludes dell'album. Solange ha contattato il rapper e gli ha chiesto se avrebbe raccontato alcune delle canzoni dell'album: \"Gli interludes sono stati creati dalla conversazione sui problemi del mondo affrontati durante la creazione di questo disco\".\nTracce.\nTesti e musiche di Solange Piaget Knowles, eccetto dove indicato diversamente.\nAccoglienza.\nMetacritic da all'album una valutazione di 89 su 100 mentre BET descrive \"A Seat at the Table di Solange \u00e8 il diario che non abbiamo il tempo di scrivere, le conversazioni che non abbiamo e le esclamazioni che siamo troppo stanchi di ripetere\".\nRolling Stone, che gli conferisce un punteggio di 4 stelle su 5, lo definisce come un \"fantastico suono LP che prende spunti sonori da lati dell'anima pi\u00f9 nascosti mentre suona puntuale come un tweet appena inviato\". The Guardian lo acclama come \"\"un album che \u00e8 impregnato nella cultura nera, portando alla luce i problemi razziali ...Si pu\u00f2 dire che, sebbene la sorella maggiore Beyonc\u00e9 le sia stata vicina di recente, Solange \u00e8 ancora una volta la sorella pi\u00f9 intrigante delle Knowles\".\"\nRobert Christgau assume un atteggiamento differente dopo aver ripetutamente ascoltato l'album, scrivendo \"Presumo che la sua reputazione non sia solo un'illusione di massa, che c'\u00e8 qualcosa, e che abbia a che fare con l'identit\u00e0 femminile nera. Ma mi ha lasciato indifferente, anzi, intatto, e non mentir\u00f2 su questo fatto.\"\nSuccesso commerciale.\nCon 72.000 unit\u00e0 equivalenti all'album, \"A Seat at the Table\" \u00e8 stato il primo debutto della cantante alla prima posizione della classifica statunitense \"Billboard 200\", raggiungendo anche la prima posizione della Top R&amp;B/Hip-Hop Album statunitense. Grazie a ci\u00f2 Solange e Beyonc\u00e9 divennero le prime sorelle soliste a raggiungere il numero uno degli album della classifica nello stesso anno. Il 17 gennaio 2019, l'album \u00e8 stato certificato d'oro dalla Recording Industry Association of America per la vendita di oltre 500.000 unit\u00e0 negli Stati Uniti.\nNel Regno Unito ha raggiunto il numero 17 della UK Albums Chart e il numero due della UK R&amp;B Albums Chart, mentre entra nella Top10 del Canada. L'album debutta inoltre nelle Top20 di Danimarca, Austria e Australia, e nella Top30 di Svezia, Norvegia, Nuova Zelanda, Irlanda e Belgio."}
{"id": "6184411", "revid": "481666", "url": "https://it.wikipedia.org/wiki?curid=6184411", "title": "Flirting with Danger", "text": ""}
{"id": "6184413", "revid": "110157", "url": "https://it.wikipedia.org/wiki?curid=6184413", "title": "EuroLeague Women 2016-2017", "text": "L'Eurolega di pallacanestro femminile 2016-2017 \u00e8 stata la ventiseiesima edizione della massima competizione europea per club. Detentrici del trofeo sono le russe del UMMC Ekaterinburg. Il torneo \u00e8 iniziato il 26 ottobre 2016 e si \u00e8 concluso il 16 aprile 2017 con le Final Four al DIVS Sport Hall di Ekaterinburg. Il trofeo \u00e8 stato vinto dalle russe del Dinamo Kursk per la prima volta nella storia della competizione.\nRegolamento.\nLe 16 squadre partecipanti sono divise in due gironi da 8, con partite di andata e ritorno per un totale di 14 giornate.\nLe prime 4 di ogni girone si qualificano ai playoff dei quarti di finale che si disputano al meglio delle 3 partite; le quinte e seste classificate si qualificano ai quarti di finale di EuroCup Women. Le vincenti dei quarti di finale si qualificano per la \"final four\".\nSquadre partecipanti.\nIscritta anche la spagnola Club Baloncesto Conquero (terza nel proprio campionato) ha rinunciato al turno di qualificazione con la polacca CCC Polkowice, che accede direttamente al tabellone principale.\nRegular season.\nLe partite si sono disputate tra il 26 ottobre 2016 e il 22 febbraio 2017.\nGruppo A.\nClassifica.\nNota:\nGruppo B.\nClassifica.\nNota:\nFase a eliminazione diretta.\nQuarti di finale.\nLe partite si sono disputate il 7, 10 ed eventualmente il 15 marzo 2017.\nStatistiche individuali.\nFonte: "}
{"id": "6184430", "revid": "767487", "url": "https://it.wikipedia.org/wiki?curid=6184430", "title": "Chi \u00e8 Dayani Cristal?", "text": "Chi \u00e8 Dayani Cristal? (\"Who is Dayani Cristal?\") \u00e8 un docufilm del 2013 prodotto e interpretato da Gael Garc\u00eda Bernal per la regia d'esordio di Marc Silver. \u00c8 stato presentato in anteprima mondiale al Sundance Film Festival dove ha vinto il premio per la miglior fotografia. Nel 2014 l'Amnesty International lo ha eletto miglior documentario dell'anno.\nIl film affronta il tema dell'immigrazione negli Stati Uniti d'America e si articola su due indagini: l'analisi del processo con cui normalmente si arriva all\u2019identificazione di un cadavere di un clandestino ritrovato nel deserto, e il racconto pi\u00f9 intimistico e diretto della pericolosa traversata dei latinos, piena di sogni e di vite interrotte.\nTrama.\nNel Deserto di Sonora, la Polizia di Frontiera scopre il corpo di un uomo in decomposizione. Si tratta di un immigrato senza documenti il cui unico indizio per identificarlo \u00e8 un tatuaggio sul petto con la scritta \"Dayani Cristal\". Ad indagare sul suo caso \u00e8 il personale dell'obitorio di Pima County, che ogni anno raccoglie dalle sabbie del deserto almeno un centinaio di cadaveri. Mentre le ricerche proseguono, Gael Garc\u00eda Bernal ripercorre i passi di quest\u2019uomo, nel tentativo di capire cosa debba aver provato nel suo ultimo viaggio verso il sogno americano. Come se fosse un reporter in borghese, l'attore e attivista messicano segue e condivide le dolorose tappe dei migranti, dall'Honduras fino agli Stati Uniti d'America, attraverso il Guatemala e il Messico.\nProduzione.\nIl budget del film era molto basso perci\u00f2 le riprese sono state effettuate in due settimane con un team di otto persone e due automobili. Marc Silver e Gael Garc\u00eda Bernal prima di questo film avevano girato per Amnesty International una serie di cortometraggi dal titolo \"Los Invisibles\" sul tema dell'immigrazione in Messico.\nDistribuzione.\nIl film ha esordito il 17 gennaio 2013 al Sundance Film Festival. \u00c8 stato successivamente presentato in molti altri festival del cinema fra i quali il New York Film Festival, il Louisiana Film Festival, il Festival del cinema di Zurigo (Svizzera), e i Latin Beat Film Festival (Giappone).\nIn Italia \u00e8 stato presentato alla Festa del Cinema di Roma 2013 nella sezione \"Alice nella citt\u00e0\" dedicata alle nuove generazioni. Il 20 novembre 2014 \u00e8 uscito al cinema.\nProgetto di solidariet\u00e0.\nCinque anni prima della realizzazione del film il regista Marc Silver lanci\u00f2 un sito web dove le persone potevano condividere la loro personale storia di ingiustizia sociale. Molte di queste storie parlavano della perdita di un proprio caro durante il processo di immigrazione clandestina. Quindi inizi\u00f2 a fare delle ricerche a Tucson, sede del reparto di investigazione sulle morte dei migranti, fino a quando si imbatt\u00e9 del caso \"Dayani Cristal\".\nDopo il successo del film, gli autori hanno costruito una rete di solidariet\u00e0 per finanziare i rifugi che ospitano i clandestini (fra i quali il rifugio di Padre Solalinde che appare nel film) e per realizzare un database sui desaparecidos presso il centro medico di Pima County. Il sito internet di Marc Silver, ora \"whoisdayanicristal.com\", \u00e8 diventato uno spazio web dedicato ai migranti scomparsi e alle loro famiglie."}
{"id": "6184431", "revid": "76963", "url": "https://it.wikipedia.org/wiki?curid=6184431", "title": "Paul King (regista)", "text": "Biografia.\nKing si laure\u00f2 al St Catharine's College dell'universit\u00e0 di Cambridge nel 1999. A Cambridge conobbe Richard Ayoade, Matthew Holness e Alice Lowe, con cui collabor\u00f2 per gli spettacoli teatrali \"Garth Marenghi's FrightKnight\" e \"Netherhead\" e per la serie televisiva \"Garth Marenghi's Darkplace\" di Channel 4. Tra il 2004 e il 2007 cur\u00f2 la regia della serie televisiva \"The Mighty Boosh\". Nel 2009 scrisse e diresse il suo primo lungometraggio, \"Bunny and the Bull\". Tra il 2010 e il 2011 diresse il falso documentario \"Come Fly With Me\" con Matt Lucas e David Walliams. Nel 2014 co-scrisse e diresse il film \"Paddington\", per il quale fu candidato a due premi BAFTA. Nel 2017 ne diresse il sequel, \"Paddington 2\"."}
{"id": "6184436", "revid": "84184", "url": "https://it.wikipedia.org/wiki?curid=6184436", "title": "Giuramento dei Guardiani", "text": "Giuramento dei Guardiani \u00e8 un' del gioco di carte collezionabili \"\", edito da Wizards of the Coast. In vendita in tutto il mondo dal 22 gennaio 2016, \u00e8 il secondo e ultimo set del \"Blocco di Battaglia per Zendikar\", che comprende appunto anche l'espansione \"Battaglia per Zendikar\".\nAmbientazione.\nContinua il disperato tentativo da parte di un gruppetto di planeswalker di salvare il mondo di Zendikar dal completo annichilimento da parte degli eldrazi, immense mostruosit\u00e0 interplanari che vivono nella cieca eternit\u00e0 e si nutrono dell'essenza stessa degli universi.\nIl complesso piano di Jace per intrappolare il titano Ulamog, utilizzando la rete di edri di Zendikar per bloccarlo e renderlo innocuo, dopo averlo attirato a Portale Marino usando come esca un esercito capitanato da Gideon e formato dall'alleanza di tutti i popoli del mondo, sembra funzionare, sebbene al costo di innumerevoli vite sacrificate durante la battaglia. All'improvviso per\u00f2 tutta l'energia magica necessaria per consentire alla trappola di attivarsi viene dirottata dal demone Ob Nixilis, che riesce cos\u00ec a riaccendere la propria scintilla di planeswalker, che era stata sigillata secoli addietro da Nahiri, una viandante dimensionale kor autoproclamatasi guardiana di Zendikar. Questa inaspettata interferenza del demone libera nuovamente Ulamog e lascia ai sopravvissuti pochissime speranze di poterlo fermare nuovamente. Come se non bastasse un secondo titano eldrazi, Kozilek, emerge dalle profondit\u00e0 della terra sotto Portale Marino, attirato dalla concentrazione di vita radunata per attirare e fermare Ulamog. I planeswalker erano convinti che Kozilek avesse abbandonato il mondo di Zendikar, e la sua comparsa sembra mettere la parola fine al destino di questo piano dimensionale.\nPresa dalla disperazione, Nissa vede il proprio mondo condannato, e decide quindi di abbandonarsi alla vendetta nei confronti di Nixilis, seguita dai suoi compagni Jace e Gideon. I quattro planeswalker cos\u00ec si scontrano in una grotta nei pressi di Portale Marino, ma il demone sembra avere la meglio permettendo ad alcuni eldrazi minori di accanirsi sui suoi avversari. Improvvisamente per\u00f2 compare Chandra Nalaar, che dopo un periodo di titubanza ha deciso di rispondere alla chiamata di soccorso di Jace e Gideon ed \u00e8 giunta dal mondo di Regatha per dar loro una mano. Ob Nixilis decide allora di fuggire da Zendikar, convinto che la sua vendetta contro l'universo che \u00e8 stato per lui una progione sia ormai inevitabilmente compiuta.\nI quattro viandanti dimensionali allora ritrovano coraggio e Jace mette a punto un nuovo piano, questa volta per distruggere i due titani alieni invece che imprigionarli, nonostante gli avvertimenti ricevuti dall'antico drago Ugin.\nChandra e Gideon attirano Ulamog e Kozilek in un unico punto, mentre Jace e Nissa radunano le leyline del piano per legare i due titani in modo che la loro energia sia assorbita dalle leyline stesse. Ma la connessione tra Zendikar e i titani distorce la realt\u00e0, per cui i planeswalker capiscono che, se i titani cadessero, anche il piano verrebbe distrutto e decidono di distruggerli sfruttando le fiamme di Chandra.\nCaratteristiche.\n\"Giuramento dei Guardiani\" \u00e8 composta da 184 carte, stampate a bordo nero, cos\u00ec ripartite:\nL'espansione introduce un nuovo tipo di terra base, stampata in due versioni che differiscono per l'illustrazione. Come nel set precedente per\u00f2 ognuna delle terre base esiste con due layout diversi: quelle presenti nei mazzi tematici hanno il normale layout delle altre carte, ma quelle distribuite nelle bustine hanno l'illustrazione estesa a tutta la carta. Questo porta, da un punto di vista collezionistico, il numero totale delle carte nel set a 186.\nIl simbolo dell'espansione \u00e8 composto dalla forma stilizzata della \"corona\" di Kozilek, e si presenta nei consueti quattro colori a seconda della rarit\u00e0: nero per le comuni, argento per le non comuni, oro per le rare, e bronzo per le rare mitiche.\n\"Giuramento dei Guardiani\" \u00e8 disponibile in bustine da 15 carte casuali e in 5 mazzi tematici precostituiti da 60 carte ciascuno:\nCiascun mazzo contiene una carta con un'illustrazione alternativa rispetto alle carte che si potevano trovare nelle bustine. Ecco di seguito l'elenco:\nPrerelease.\n\"Giuramento dei Guardiani\" fu presentata in tutto il mondo durante i tornei di prerelease il 16 gennaio 2016.\nRistampe.\nNel set sono state ristampate le seguenti carte da precedenti:\nNovit\u00e0.\n\"Giuramento dei Guardiani\" introduce tre nuove abilit\u00e0 nel gioco, oltre a riprendere \"Vacuit\u00e0\" e \"Terraferma\" dal set precedente.\nNuovi Planeswalker.\nChandra, Evocatrice di Fiamme.\nChandra Nalaar, dopo aver rifiutato la richiesta di soccorso di Jace e Gideon che l'avevano raggiunta al monastero dove vive nel mondo di Regatha, ha un ripensamento, sentendosi in parte responsabile della liberazione degli eldrazi su Zendikar. Quando decide finalmente di raggiungere gli altri viandanti dimensionali non ha un piano, ma pu\u00f2 dare libero sfogo al suo potere di piromante che fra i monaci di Regatha ha in tutti questi anni solo tentato di tenere sotto controllo.\nNissa, Voce di Zendikar.\nDopo aver liberato il cuore Khalni dalla prigione di edri costruita da Ob Nixilis per incanalare l'energia di Zendikar e riaccendere la propria scintilla di planeswalker, Nissa ha finalmente riacquistato la sua connessione con l'anima del mondo. Ora \u00e8 nuovamente in grado di percepire Zendikar e le sue \"leyline\" di mana, e di evocare il suo amico elementale Ashaya, ed \u00e8 determinata a lottare per la salvezza del proprio mondo conscia che l'intero universo risponder\u00e0 al suo richiamo."}
{"id": "6184439", "revid": "89146", "url": "https://it.wikipedia.org/wiki?curid=6184439", "title": "Cesare Salvatore Pirisi", "text": ""}
{"id": "6184442", "revid": "287204", "url": "https://it.wikipedia.org/wiki?curid=6184442", "title": "John Ball", "text": ""}
{"id": "6184444", "revid": "767487", "url": "https://it.wikipedia.org/wiki?curid=6184444", "title": "Medwyn Goodall", "text": "Biografia.\nNato nello Yorkshire, vive con la moglie Wendy in Cornovaglia.\nGoodall ha cominciato a comporre brani originali da ragazzo, guadagnando notoriet\u00e0 con la sua band Trax. Polistrumentista, ha imparato a suonare una vasta gamma di strumenti, tra cui il mandolino, pianoforte, batteria, arpa, flauto, glockenspiel, flauto di Pan, vibrafono e sintetizzatore, e registr\u00f2 il suo primo album a 26 anni. Egli \u00e8 un compositore prolifico, avendo registrato oltre 75 album. \u00c8 andato in testa alle classifiche di musica del Regno Unito due volte e ha venduto oltre tre milioni di album. Il suo primo album \u00e8 stato \"Emergence\" (1987), pubblicato dalla New World Music. I suoi primi album sono stati pubblicati anche da Oreade Music. Medwyn Goodall ha poi creato la MG Music, una etichetta discografica specializzata in musica New Age.\nHa prodotto album su cui ha eseguito, mixato e masterizzato ogni canzone. Solo in due suoi album, \"OM\" (2006), prodotto insieme a Terry Oldfield e \"OM2\" (2010), prodotto insieme ad Aroshanti si \u00e8 avvalso della collaborazione di altri artisti.\nMolte delle recenti uscite di Goodall sono stati sotto lo pseudonimo di Midori. Egli spiega che ha scelto questo alias in modo da \"potrebbe registrare i progetti che erano pi\u00f9 etnico, orientale, o prodotto per le arti curative\" senza confondere i fan della sua altra musica.\nUna sua traccia, \"Free Spirit\" tratta da \"The Mind Body Soul Series: Meditation &amp; Visualization\" del 2001 presenta lo stesso campione dei Spectrasonics \"Distorted Reality\", presente nella musica \"Summer Forest\" nel videogioco \"\", composto da Stewart Copeland.\nDiscografia.\nQuesta \u00e8 una lista di album pubblicati come Medwyn Goodall, non contiene album pubblicati sotto il nome di Midori, alias con cui ha pubblicato la musica di guarigione."}
{"id": "6184445", "revid": "729019", "url": "https://it.wikipedia.org/wiki?curid=6184445", "title": "Pattinaggio di velocit\u00e0 ai IX Giochi olimpici invernali - 1000 m femminile", "text": "La competizione dei 1000 m femminile di pattinaggio di velocit\u00e0 ai IX Giochi olimpici invernali si \u00e8 svolta il giorno 1\u00ba febbraio 1964 sulla pista del \"Olympia Eisschnellaufbahn\" a Innsbruck."}
{"id": "6184446", "revid": "1305772", "url": "https://it.wikipedia.org/wiki?curid=6184446", "title": "Acido pinolenico", "text": " \nL'acido pinolenico \u00e8 un acido grasso polinsaturo con 18 atomi di carbonio, 3 doppi legami cis, in posizione 5=6, 9=10 e 12=13, con notazione delta 18:3\u03945c,9c,12c.\nContando gli atomi di carbonio partendo da quello del terminale metilico della molecola il doppio legame parte dal sesto atomo, quindi l'acido pinolenico appartiene al gruppo degli acidi omega-6.\nL'acido pinolenico \u00e8 un isomero dell'acido \u03b3-linolenico. Quando il doppio legame in posizione 5=6 \u00e8 in configurazione trans l'isomero \u00e8 chiamato acido columbinico o ranunculeico, 18:3\u03945t,9c,12c.\nViene biosintentizzato dall'acido linoleico per effetto della \u03945 desaturasi.\nIdentificato nel 1972 nelle foglie di conifere e nel 1974 nel tall oil finlandese \u00e8 presente nei gliceridi dell'olio di semi di molte \"Pinaceae \" e di alcune Taxaceae e Cupressaceae\nLa pi\u00f9 alta percentuale di acido pinolenico si trova negli oli di semi di \"Larix sibirica\" (\u224830%), \"Larix gmelinii\" (\u224828%), \"Larix leptolepis\" (\u224825%), pino siberiano(\u224818%) oltre che nel pino coreano (\"Pinus orientalis\") e pino marittimo (\"Pinus pinaster\"). Alcuni studi hanno concluso che gli oli di semi di \"Pinus orientalis\" e \"pinaster\" hanno propriet\u00e0 ipolipemizzanti. Una dieta contenente olio di semi di pino marittimo ha abbassato i livelli di HDL e ApoA1 nei topi transgenici che esprimono ApoA1 umano. \u00c8 stato scoperto che l'olio di semi di pino marittimo riduce l'efflusso di colesterolo in vitro. integratori di olio di semi di pino coreano possono aiutare nell'obesit\u00e0 riducendo l'appetito. Le persone che assumevano questo olio avevano un aumento degli ormoni della saziet\u00e0 CCK e GLP- 1 e un ridotto desiderio di mangiare. L'attivit\u00e0 dell'olio \u00e8 attribuita all'acido pinolenico. L'acido pinolenico non viene convertito metabolicamente in acido arachidonico e pu\u00f2 ridurre i livelli di acido arachidonico nella frazione fosfatidilinositolo delle cellule HepG2 dal 15,9% al 7,0%."}
{"id": "6184447", "revid": "767487", "url": "https://it.wikipedia.org/wiki?curid=6184447", "title": "Djalma Dias", "text": "Carriera.\nClub.\nHa sempre giocato in massima serie con Am\u00e9rica, Palmeiras, Atl\u00e9tico Mineiro, Santos e Botafogo.\nNazionale.\nHa giocato in Nazionale dal 1962 al 1969."}
{"id": "6184448", "revid": "1982", "url": "https://it.wikipedia.org/wiki?curid=6184448", "title": "Natalia Duc\u00f3", "text": ""}
{"id": "6184450", "revid": "1913206", "url": "https://it.wikipedia.org/wiki?curid=6184450", "title": "Silvio Laurenti Rosa", "text": "Biografia.\nDiplomato in elettrotecnica a Viterbo, si imbarca come mozzo su una nave per alcuni anni, nel tentativo di divenire ufficiale di Marina, successivamente a Roma, all'interno di una compagnia di prosa teatrale inizia la sua carriera di attore. Ma sar\u00e0 il mondo del cinema della capitale a impiegarlo come assistente alla regia e come aiuto produttore.\nNel 1915 parte volontario per la Grande Guerra dove svolger\u00e0 l'attivit\u00e0 di operatore cinematografico documentando le azioni dei combattimenti delle truppe italiane. Alla fine delle ostilit\u00e0 torna nel mondo del cinema muto sino a dirigere il suoi primi film nel 1920 tra cui \"Skeletros\" e \"Katiuscia\", \u00ab\"cinedramma antibolscevico\" realizzato con materiali presi in Russia dopo un soggiorno di alcuni mesi per conto dell' Unione cinematografica\u00bb ; poi come produttore, nel 1938 gira \"Naufraghi\" pellicola che avr\u00e0 scarso successo e circolazione, nel 1943 inizia \"E dirsi addio\" film che sar\u00e0 terminato solo nel dopoguerra."}
{"id": "6184452", "revid": "599013", "url": "https://it.wikipedia.org/wiki?curid=6184452", "title": "Joe Nagbe", "text": "Biografia.\nAnche suo figlio Darlington \u00e8 stato un calciatore professionista.\nCarriera.\nClub.\nHa giocato nella massima serie di Liberia, Camerun, Francia, Grecia, Emirati Arabi Uniti e Indonesia.\nNazionale.\nHa giocato con la nazionale liberiana dal 1988 al 2011, partecipando anche alla Coppa d'Africa 1996."}
{"id": "6184470", "revid": "599013", "url": "https://it.wikipedia.org/wiki?curid=6184470", "title": "Irfan Fandi", "text": "Anche il fratello minore Ikhsan Fandi \u00e8 un calciatore e il nonno Ahmad Wartam e il padre Fandi Ahmad sono stati calciatori.\nCarriera.\nClub.\nCresciuto in Cile, ha esordito nella massima serie singaporiana nel 2015 con il Young Lions. L'anno successivo si trasferisce all'Home United nel medesimo campionato.\nNazionale.\nHa esordito in nazionale l'11 ottobre 2016 nell'amichevole contro Hong Kong."}
{"id": "6184474", "revid": "1446659", "url": "https://it.wikipedia.org/wiki?curid=6184474", "title": "Victor Mendieta", "text": ""}
{"id": "6184475", "revid": "110157", "url": "https://it.wikipedia.org/wiki?curid=6184475", "title": "Chiesa di San Cassiano (Bergamo)", "text": "La chiesa di San Cassiano era un edificio religioso che si trovava in colle del Gromo poi via Gaetano Donizetti, posta sullo spazio che \u00e8 piazzetta Zavadini di fronte a casa Fogaccia, un tempo chiamata piazzetta \"del Lino\" perch\u00e9 vi si faceva il mercato del lino. Era preceduta da un grande arco che la divideva dalla vita pubblica cittadina. La chiesa fu chiusa con decreto del 10 gennaio 1806. \nStoria.\nLa chiesa di San Cassiano, dedicata al santo di Imola fu nominata la prima volta nell'897 dal vescovo Adalberto quando istitu\u00ec la canonica della chiesa di San Vincenzo, venne citata come incaricata di mantenerne le spese: la \"basilica Beati Cassiani martyris Christi\".\nRisulta nell'elenco delle 22 vicinie del 1251 la vicinia di san Cassiano e successivamente per la nomina del rappresentante della chiesa, nel sinodo del 1304 \" pre Bontempus presbiter Sancti Cassiani\". Alla fine del Duecento conservata in prossimit\u00e0 il magazzino delle riserve di vino della fondazione MIA.\nCon la costruzione delle mura venete era avvenuta la demolizione della vicina chiesa di San Giacomo, vennero quindi inglobate le due chiese da San Carlo Borromeo durante la visita del 1575. In un registro del 1577 risultano infatti divisi i fedeli delle chiese soppresse di Santo Stefano e di San Giacomo alla Porta, e assegnati alle chiese di San Cassiano, sant'Alessandro in Colonna, e San Salvatore.\nNel verbale della visita pastorale del 1666 redatto dal rappresentante del vescovo, il cancelliere Marenzi, risulteranno presenti le scuole del Santissimo Sacramento, delle Cinque Piaghe di Nostro Signore Ges\u00f9 Cristo, del Suffragio per le anime dei Morti, e della Dottrina cristiana.\nLa chiesa venne soppressa nel 1802 e accorpata al Duomo con decreto del 22 maggio 1802. Nel XIX secolo i locali vennero adibiti a magazzino militare, e successivamente in un teatro dedicato a Johann Simon Mayr. In un piano edilizio di riorganizzazione della citt\u00e0 i locali sono successivamente stati smantellati.\nDescrizione.\nDella chiesa sono rimaste poche tracce causa la demolizione del 1937 voluta dall'amministrazione comunale, per una riorganizzazione della parte alta della citt\u00e0 di Bergamo. La sua posizione in prossimit\u00e0 dell'antica piazza mercato del Pesce poi Reginaldo Giuliani, la rendeva comoda e accessibile maggiormente dal suo ingresso laterale.\nLa piazzetta e le mura sulla piazzetta Zavadini in bugnato, ricavate dal recupero edilizio, sono la sola testimonianza. Sulla parte centrale del muro a cinque arcate vi \u00e8 un'epigrafe che recita: \"Su quest'area con annesso xenodochio \"la chiesa diaconale e poi vicinale di S.Cassiano gi\u00e0 ricordata nell'anno 897.Alterata nei secoli e perduta \"ogni traccia antica divenuta nel secolo XIX magazzino militare poi Teatro Simone Mayer fu demolita nel 1937.\"\nSul selciato in ciottoli della piazzetta, sono rimaste tracce di tre tombe terragne, testimonianza della parte interna della chiesa, che aveva pi\u00f9 di un altare, risultano infatti presenti quello della Santissima Vergine di Loreto, di San Giacomo e Nicol\u00f2 di Bari; la scuola del Santissimo Nome di Ges\u00f9, aveva l'altare dedicato.\nNella chiesa, l'8 novembre 1540, venne posta la tomba del giurista Benedetto Ghislandi che aveva abitato il palazzo Fogaccia posto di fronte."}
{"id": "6184476", "revid": "599013", "url": "https://it.wikipedia.org/wiki?curid=6184476", "title": "V\u00edctor Ren\u00e9 Mendieta Ocampo", "text": "Biografia.\nAnche suo figlio V\u00edctor Ren\u00e9 Mendieta S\u00e1enz \u00e8 stato un calciatore.\nCarriera.\nClub.\nHa giocato nella massima serie dei campionati messicano e panamense.\nNazionale.\nHa giocato con la nazionale panamense dal 1980 al 2000."}
{"id": "6184477", "revid": "92723", "url": "https://it.wikipedia.org/wiki?curid=6184477", "title": "Valent\u00ed F\u00e0brega", "text": "Biografia.\nNella suo percorso formativo come gesuita ha ricevuto una normale formazione in Discipline umanistiche, filosofia e teologia, e ha completato la carriera universitaria con studi biblici alla Facolt\u00e0 di Teologia Protestante dell'Universit\u00e0 di Heidelberg e conseguendo il dottorato nell'Universit\u00e0 Cattolica di Innsbruck (1969).\nDopo un breve periodo di docenza presso la Facolt\u00e0 di Teologia dei gesuiti a Sant Cugat del Vall\u00e8s e nella Universit\u00e0 Pontificia de Comillas di Madrid, egli ha lasciato la Compagnia di Ges\u00f9 e si \u00e8 trasferito a Colonia in Germania nel 1971. \nHa ricevuto una borsa di studio della Fondazione Alexander von Humboldt per una ricerca di due anni e ha terminato gli studi di filologia classica (latino). Nel 1971 si \u00e8 sposato con la teologa Inga Weyer, insegnante di liceo e membro del sinodo della Chiesa Evangelica Renana, ha ricevuto la cittadinanza tedesca nel 1975; per oltre vent'anni ha lavorato come insegnante di liceo di latino e religione cattolica. In seguito \u00e8 stato docente di Filologia romanza dell'Universit\u00e0 di Colonia nella Facolt\u00e0 di Lingua e Letteratura Spagnola. \nValenti F\u00e0brega \u00e8 andato in pensione nel 1996 e da allora prosegue nel suo lavoro di ricerca, soprattutto in Teologia, in particolare in Ecclesiologia e Escatologia."}
{"id": "6184478", "revid": "561987", "url": "https://it.wikipedia.org/wiki?curid=6184478", "title": "Stazione Vanda", "text": "La stazione Vanda (\"Vanda station\" in lingua inglese), era una base neozelandese di ricerca situata nella Terra della Regina Vittoria, nella Dipendenza di Ross nell'Antartide. Si trovava sulle sponde del lago Vanda, alla foce del fiume Onyx, nella valle di Wright.\nEra costituita da quattro edifici costruiti durante i mesi estivi delle estati australi del 1967\u20131968 e 1968\u20131969, e un team di quattro persone la occup\u00f2 da gennaio al 19 ottobre 1969. Nei successivi periodi invernali fu occupata nel 1970 e 1974. Durante la stagione estiva invece la stazione funzionava con uno staff completo di ricercatori. I programmi scientifici di ricerca comprendevano studi sulla meteorologia, idrologia, sismologia, correnti elettriche e magnetismo. La stazione era posta sotto l'amministrazione del \"Department of Scientific and Industrial Research\" (DSIR) della Nuova Zelanda e riceveva supporto logistico dalla base Scott, insediamento permanente neozelandese sull'isola di Ross.\nNel 1995 la stazione venne chiusa a causa della preoccupazione per gli aspetti ambientali. Infatti le varie attivit\u00e0 connesse con l'occupazione della base, incluse escavazioni nel terreno, costruzione di edifici, disturbi causati dal movimento dei veicoli, conservazione dei prodotti deperibili, eliminazione dei rifiuti e occasionali spargimenti di liquami, condussero alla decisione di chiudere la stazione. Dopo la cessazione delle attivit\u00e0 furono tuttavia condotte per alcuni anni analisi delle acque del lago Vanda e delle sue alghe per accertarsi che non fossero rimaste contaminate dalle acque di scarico.\nAttualmente nel sito della ex stazione \u00e8 stata installata una stazione meteorologica automatica ed \u00e8 presente un rifugio, chiamato \"Lake Vanda Hut\", che viene occupato solo durante i mesi estivi da un gruppo di 2-8 ricercatori neozelandesi. \nLa stazione Vanda \u00e8 la localit\u00e0 dove \u00e8 stata registrata la temperatura pi\u00f9 alta a sud del circolo polare antartico, 15\u00a0\u00b0C il 5 gennaio 1974."}
{"id": "6184479", "revid": "116588470", "url": "https://it.wikipedia.org/wiki?curid=6184479", "title": "Parco nazionale di Nagarhole", "text": "Il parco nazionale di Nagarhole, noto anche come parco nazionale Rajiv Gandhi, \u00e8 una riserva dell'India meridionale situata nello Stato del Karnataka. Si trova tra i Ghati occidentali e i monti Nilgiri e si estende su una superficie di circa 640\u00a0km\u00b2 nei distretti di Kodagu e Mysore. Assieme ai vicini parchi nazionali di Bandipur (circa 870\u00a0km\u00b2) e di Mudumalai (320\u00a0km\u00b2), forma il pi\u00f9 grande complesso di aree protette dell'India meridionale.\nLa vegetazione \u00e8 costituita principalmente da foreste tropicali, boscaglia e pascoli. Le zone nord-occidentali della riserva sono pi\u00f9 umide rispetto a quelle meridionali, confinanti con il parco nazionale di Bandipur.\nFauna.\nLa riserva offre rifugio a numerosi animali di grandi dimensioni, estinti altrove. Nagarhole ospita una popolazione relativamente numerosa di elefanti, che si riuniscono durante la stagione secca, soprattutto in prossimit\u00e0 degli specchi d'acqua di maggiori dimensioni. Tra i grandi predatori figurano tigri, leopardi, orsi labiati e cuon. Gli ungulati sono rappresentati da gaur, antilopi quadricorne, sambar, cervi pomellati, muntjac, traguli indiani e cinghiali. Sono presenti anche macachi dal berretto indiani, entelli e sileni. Sulle montagne della parte interna del parco vivono il tahr del Nilgiri e il langur del Nilgiri."}
{"id": "6184481", "revid": "767487", "url": "https://it.wikipedia.org/wiki?curid=6184481", "title": "V\u00edctor Ren\u00e9 Mendieta S\u00e1enz", "text": "Anche suo padre V\u00edctor Ren\u00e9 Mendieta Ocampo \u00e8 stato un calciatore.\nCarriera.\nClub.\nHa giocato nella massima serie dei campionati panamense e colombiano.\nNazionale.\nHa esordito con la Nazionale panamense nel 2003, disputando la Coppa delle nazioni UNCAF 2003."}
{"id": "6184487", "revid": "599013", "url": "https://it.wikipedia.org/wiki?curid=6184487", "title": "Fl\u00f3ri\u00e1n Albert (1967)", "text": "Biografia.\nAnche il suo omonimo padre \u00e8 stato un calciatore professionista.\nCarriera.\nClub.\nHa giocato nella massima serie del campionato ungherese e israeliano, oltre che nella seconda divisione francese.\nNel corso degli anni ha segnato complessivamente 4 reti in 20 presenze nelle competizioni UEFA per club, tutte con la maglia del (in particolare, ha totalizzato 11 presenze e 2 gol in Coppa delle Coppe, 2 presenze in Coppa UEFA e 5 presenze, una delle quali nei turni preliminari, con 2 reti in Champions League).\nNazionale.\nHa giocato 6 partite in nazionale, dal 1993 al 1996."}
{"id": "6184492", "revid": "1573940", "url": "https://it.wikipedia.org/wiki?curid=6184492", "title": "Phelsuma andamanense", "text": "Phelsuma andamanense \u00e8 un piccolo sauro della famiglia Gekkonidae, endemico delle isole Andamane e Nicobare.\nDescrizione.\nQuesto geco pu\u00f2 raggiungere la lunghezza di 14\u00a0cm. Ha una livrea di colore verde brillante, con punteggiature rosso-brune.\nBiologia.\nHa abitudini diurne e arboricole.\nSi nutre prevalentemente di insetti, ma anche di nettare e frutti.\n\u00c8 una specie ovipara.\nDistribuzione e habitat.\n\u00c8 una specie abbastanza comune nelle isole Andamane e Nicobare.\nVive su palme e banani, spesso anche all'interno di coltivazioni e insediamenti umani.\nConservazione.\nLa \"IUCN Red List\" classifica \"P. andamanense\" come specie a basso rischio (\"Least Concern\")."}
{"id": "6184493", "revid": "599013", "url": "https://it.wikipedia.org/wiki?curid=6184493", "title": "G\u00e9za M\u00e9sz\u00f6ly", "text": "Anche suo padre K\u00e1lm\u00e1n \u00e8 stato un calciatore.\nCarriera.\nClub.\nHa giocato nella massima serie del campionato ungherese, sudcoreano, francese, cipriota e israeliano.\nNazionale.\nHa giocato 18 partite in Nazionale, dal 1988 al 1995."}
{"id": "6184495", "revid": "2519", "url": "https://it.wikipedia.org/wiki?curid=6184495", "title": "Manuel Silvela", "text": ""}
{"id": "6184498", "revid": "1005847", "url": "https://it.wikipedia.org/wiki?curid=6184498", "title": "Elezioni parlamentari in Romania del 2016", "text": "Le elezioni parlamentari in Romania del 2016 si tennero l'11 dicembre per il rinnovo della Camera dei deputati e del Senato.\nLe elezioni si svolsero secondo i criteri fissati dalla nuova legge elettorale, approvata nel 2015. La normativa prevede il ritorno al voto di lista, gi\u00e0 utilizzato fino alle elezioni del 2004. La nuova legge elettorale prevede una norma di rappresentanza di un deputato ogni 73.000 abitanti e un senatore ogni 168.000 abitanti, il che comporter\u00e0 una diminuzione del numero di parlamentari: da 588 seggi complessivi a 466 seggi parlamentari (di cui 308 deputati, 18 deputati di minoranza e 134 senatori). I cittadini romeni residenti all'estero (\"diaspora\") saranno ulteriormente rappresentati da quattro deputati e due senatori, eletti per la prima volta anche con il voto per corrispondenza che si aggiunge ai 417 seggi elettorali allestiti nelle ambasciate e consolati all'estero, di cui 73 seggi in Italia (paese con pi\u00f9 seggi).\nTra le novit\u00e0 introdotte vi \u00e8 anche la videosorveglianza nei seggi elettorali per vigilare sui brogli elettorali.\nContesto.\nIl governo romeno di Victor Ponta (Partito Socialdemocratico) eletto nel 2012 \u00e8 stato accusato di corruzione, evasione fiscale, riciclaggio di denaro e conflitto d'interessi, tanto che il premier \u00e8 stato indagato a partire dal mese di giugno 2015. Dopo le proteste di massa, innescate da un incendio in una discoteca di Bucarest che caus\u00f2 molte vittime, Ponta si \u00e8 dimesso nel novembre 2015, sostituito dal governo tecnico guidato da Dacian Ciolo\u0219, sostenuto dal PNL."}
{"id": "6184516", "revid": "300067", "url": "https://it.wikipedia.org/wiki?curid=6184516", "title": "Evald Mikson", "text": "Biografia.\nMikson \u00e8 il capostipite di una famiglia di calciatori, dato che anche i suoi figli Atli e J\u00f3hannes E\u00f0valdsson e i suoi nipoti Emil Atlason e Sif Atlad\u00f3ttir erano o sono stati calciatori.\nDurante la guerra fu vice-capo della Sicherheitspolizei nel distretto di Tallinn-Harju e secondo quanto appurato dal Simon Wiesenthal Center fu coinvolto attivamente nella persecuzione e nell'uccisione degli ebrei in Estonia durante la seconda guerra mondiale.\nCarriera.\nClub.\nHa giocato nella massima serie estone con l' con cui vinse cinque campionati.\nNazionale.\nHa giocato 6 partite con la nazionale estone dal 1934 al 1939."}
{"id": "6184519", "revid": "599013", "url": "https://it.wikipedia.org/wiki?curid=6184519", "title": "Tiberiu Lung", "text": "Anche suo padre Silviu Lung e suo fratello Silviu Lung Jr. sono o sono stati calciatori.\nCarriera.\nClub.\nHa giocato nella massima serie dei campionati rumeno, cipriota e sudafricano.\nNazionale.\nDopo aver preso parte agli Europei Under-21 del 1998, ha giocato la sua unica partita in Nazionale maggiore il 3 marzo 1999, nell'amichevole vinta contro l', entrando nei minuti finali al posto di Bogdan Lobon\u021b."}
{"id": "6184520", "revid": "122752378", "url": "https://it.wikipedia.org/wiki?curid=6184520", "title": "Pennaraptora", "text": "Pennaraptora (dal latino; \"penna\" ossia \"piuma di uccello\" e \"rapere\" ossia \"strappare\", il che fa riferimento ad un uccello predatore piumato) \u00e8 un \"clade\" definito come \"il pi\u00f9 recente antenato comune di \"Oviraptor philoceratops\", \"Deinonychus antirrhopus\" e \"Passer domesticus\" (il passero domestico), e tutti i loro discendenti\", da Foth \"et al.\", 2014. Il pi\u00f9 antico membro noto di questo \"clade\" \u00e8 \"Anchiornis\", dal Giurassico superiore della Cina, circa 160 milioni di anni fa.\nIl clade \"Aviremigia\" \u00e8 stata condizionalmente proposto insieme a diversi altri cladi apomorfi a base relativo agli uccelli da Jacques Gauthier e Kevin de Queiroz in un documento del 2001. La loro definizione proposta per il gruppo era \"un clade derivante dal primo panaviano con ... penne remiganti e timoniere, cio\u00e8, ingrandite, con barbule a cuscinetto agganciato distalmente al pennulae e piume pennacee derivate dagli arti anteriori distali e dalla coda\"."}
{"id": "6184521", "revid": "104458", "url": "https://it.wikipedia.org/wiki?curid=6184521", "title": "La Scheulte", "text": ""}
{"id": "6184522", "revid": "104458", "url": "https://it.wikipedia.org/wiki?curid=6184522", "title": "Scheulte", "text": ""}
{"id": "6184523", "revid": "297059", "url": "https://it.wikipedia.org/wiki?curid=6184523", "title": "Antinomie", "text": ""}
{"id": "6184524", "revid": "599013", "url": "https://it.wikipedia.org/wiki?curid=6184524", "title": "Gordon Braun", "text": "Anche suo padre Nico \u00e8 stato un calciatore.\nCarriera.\nNazionale.\nHa giocato 34 partite con la nazionale lussemburghese, dal 1998 al 2004."}
{"id": "6184529", "revid": "1446659", "url": "https://it.wikipedia.org/wiki?curid=6184529", "title": "Alexander Bunbury", "text": ""}
{"id": "6184530", "revid": "599013", "url": "https://it.wikipedia.org/wiki?curid=6184530", "title": "Frank Deville", "text": "Anche suo figlio Maurice \u00e8 un calciatore.\nCarriera.\nClub.\nIn patria ha sempre giocato in massima serie con varie squadre; in Germania ha giocato nella terza e quarta serie.\nNazionale.\nConta 33 presenze in nazionale, dal 1995 al 2002."}
{"id": "6184531", "revid": "481666", "url": "https://it.wikipedia.org/wiki?curid=6184531", "title": "Edward Kennedy (attore)", "text": ""}
{"id": "6184532", "revid": "1100311", "url": "https://it.wikipedia.org/wiki?curid=6184532", "title": "Damion Lowe", "text": "Biografia.\n\u00c8 il figlio di Onandi Lowe, anch'egli calciatore.\nCarriera.\nClub.\nLowe ha giocato nelle giovanili dell'Harbour View, nella natia Giamaica. Si \u00e8 poi trasferito negli Stati Uniti, dove ha giocato per gli Hartford Hawks prima e nel Reading United poi, disputando la PDL con quest'ultima compagine.\nNel 2014, Lowe \u00e8 passato ai Seattle Sounders, per cui ha giocato per\u00f2 principalmente con la squadra riserve, in USL. Ha debuttato quindi il 25 agosto dello stesso anno, nella vittoria per 5-1 sull'Arizona United. Il 22 maggio ha trovato la prima rete, nello 0-2 in casa dei Portland Timbers II.\nIl 6 giugno 2015 si \u00e8 accomodato in panchina in occasione della sfida valida per la Major League Soccer contro lo Sporting Kansas City: Lowe non \u00e8 stato impiegato. Il 26 agosto successivo \u00e8 rimasto ancora in panchina in occasione della sfida valida per la Champions League contro l'Olimpia.\nIn vista della stagione 2016, Lowe \u00e8 passato al Minnesota United con la formula del prestito. Ha debuttato con questa maglia il 2 aprile, nella sconfitta per 2-1 maturata sul campo dei Carolina RailHawks. Il 16 aprile successivo ha siglato la prima marcatura, nel 3-0 inflitto ai Fort Lauderdale Strikers. Tornato a Seattle per fine prestito, in data 12 dicembre 2016 la franchigia ha manifestato la volont\u00e0 di non prolungare il contratto del calciatore, in scadenza alla fine del mese.\nIl 16 gennaio 2017, i Tampa Bay Rowdies hanno annunciato l'ingaggio di Lowe. Ha esordito in squadra in data 25 marzo, schierato titolare nella vittoria casalinga per 1-0 sull'Orlando City B. Il 1\u00ba aprile ha trovato la prima rete in squadra, con cui ha contribuito al successo per 4-0 su Toronto II. Rimasto in squadra fino al mese di agosto 2017, ha totalizzato 18 presenze tra campionato e coppa, mettendo a referto soltanto la marcatura sopracitata.\nIl 16 agosto 2017, i norvegesi dello Start \u2013 militanti in 1. divisjon, secondo livello del campionato \u2013 hanno ufficializzato l'ingaggio di Lowe, che si \u00e8 legato al nuovo club fino al 31 dicembre 2020. I termini dell'accordo tra i due club sono rimasti privati. Ha scelto la maglia numero 31. Ha esordito in squadra il 12 settembre, schierato titolare nel pareggio casalingo per 2-2 contro il Bod\u00f8/Glimt. Al termine della stagione, lo Start ha centrato la promozione in Eliteserien.\nIl 15 maggio 2020 ha rescisso il contratto che lo legava al club norvegese.\nNazionale.\nConvocato per il Campionato nordamericano di calcio Under-20 2013, ha esordito in Nazionale maggiore nel 2016. Il 29 giugno 2017 \u00e8 stato scelto tra i convocati per l'imminente edizione della Gold Cup, che la Giamaica ha chiuso al secondo posto finale.\nStatistiche.\nPresenze e reti nei club.\n\"Statistiche aggiornate al 15 maggio 2020.\""}
{"id": "6184533", "revid": "287204", "url": "https://it.wikipedia.org/wiki?curid=6184533", "title": "William Willett", "text": "Biografia.\nWillett nacque a Farnham, Surrey, nel Regno Unito e studi\u00f2 alla Philological School. Dopo qualche esperienza commerciale, entr\u00f2 nell'azienda edile del padre, la Willett Building Services. I due si guadagnarono la reputazione per le case di qualit\u00e0 di \"costruzione Willett\" in parti scelte di Londra e del sud dell'Inghilterra quali Chelsea e Hove, tra cui la Derwent House. Visse gran parte della sua vita a Chislehurst nel Kent dove si dice che gli venne per la prima volta l'idea dell'ora legale dopo una cavalcata una mattina d'estate in Petts Wood mentre era vicino a casa, notando quante tende fossero ancora chiuse. \nNon si trattava comunque della prima volta che l'idea di ricorrere all'ora legale veniva avanzata. Era una pratica comune nel mondo antico e il saggio di Benjamin Franklin del 1784 ne risuscit\u00f2 l'idea. Sebbene Franklin nel suo saggio suggeriva semplicemente di obbligare la gente ad alzarsi presto d'estate per risparmiare sull'uso delle candele, gli \u00e8 stata erroneamente attribuita l'invenzione dell'ora legale a scapito di Willett. La moderna ora legale fu comunque per prima avanzata dall'entomologo neozelandese George Vernon Hudson, anche se molte pubblicazioni erroneamente la attribuiscono allo stesso Willett.\nUtilizzando le sue risorse finanziarie, nel 1907 Willet pubblic\u00f2 un opuscolo, \"The Waste of Daylight\" (Lo spreco della luce del giorno), in cui propose che gli orologi venissero avanzati complessivamente di 80 minuti in quattro passi durante il mese di aprile e fatto altrettanto alla rovescia in settembre. I pomeriggi avrebbero avuto luce pi\u00f9 a lungo aumentando il tempo libero e facendo risparmiare 2,5 milioni di sterline per l'illuminazione. Willett sugger\u00ec che gli orologi venissero avanzati di 20 minuti alla volta alle 2 di notte nelle domeniche di aprile e riportati indietro allo stesso modo nelle domeniche di settembre.\nPromotore di una energica campagna, nel 1908 Willett era riuscito a guadagnarsi il sostegno di un membro del parlamento, Robert Pearce, che fece molti tentativi non riusciti di far passare la legge sull'ora legale. Anche il giovane Winston Churchill la promosse per qualche tempo e l'idea fu esaminata nuovamente da un comitato parlamentare nel 1909 senza per\u00f2 alcun seguito. Lo scoppio della prima guerra mondiale rese la questione importante soprattutto a causa della necessit\u00e0 di risparmiare carbone. La Germania l'aveva gi\u00e0 introdotta quando la legge fu finalmente approvata in Gran Bretagna il 17 maggio 1916 con gli orologi che furono avanzati di un'ora la seguente domenica del 21 maggio, varata come un dispositivo teso ad incrementare la produttivit\u00e0 in tempo di guerra all'interno della legge Defence of the Realm Act. Fu successivamente adottata da molte altre nazioni.\nWilliam Willett mor\u00ec di influenza nel 1915 all'et\u00e0 di 58 anni prima che l'ora legale diventasse legge. Viene ricordato in Petts Wood da una meridiana commemorativa impostata permanentemente sull'ora legale. Il pub The Daylight Inn in Petts Wood porta il suo nome cos\u00ec come la strada Willett Way. La sua casa in Bromley \u00e8 contrassegnata da una targa blu. \u00c8 sepolto nel cimitero di St Nicholas' Churchyard, Chislehurst, sebbene un memoriale alla sua famiglia si trovi nel cimitero della chiesa di St Wulfran's, Ovingdean, a Brighton &amp; Hove.\nFamiglia.\nWilliam Willett si \u00e8 sposato due volte.\nIn prime nozze nel 1879 nel Sussex con Maria Mills (1858\u20131905), con la quale ha avuto i seguenti figli:\nIn seconde nozze nel 1910 a Christchurch con Florence Mary A. Strickland (nata Florence Rose Stickland , Fishbourne, Isola di Wight 1883\u2013), con la quale ha avuto la seguente figlia:\nWillett \u00e8 il trisavolo del cantante dei Coldplay, Chris Martin."}
{"id": "6184549", "revid": "767487", "url": "https://it.wikipedia.org/wiki?curid=6184549", "title": "The Huntsman (film 1920)", "text": "The Huntsman \u00e8 un cortometraggio muto del 1920 diretto da John G. Blystone.\nProduzione.\nIl film fu prodotto dalla Fox Film Corporation.\nDistribuzione.\nDistribuito dalla Fox Film Corporation, il film - un cortometraggio in due bobine - usc\u00ec nelle sale cinematografiche USA il 7 novembre 1920."}
{"id": "6184550", "revid": "767487", "url": "https://it.wikipedia.org/wiki?curid=6184550", "title": "Th\u00e9o Malget", "text": "Anche suo figlio Kevin \u00e8 stato un calciatore.\nCarriera.\nClub.\nHa giocato nella massima serie con Wiltz 71 e Avenir Beggen.\nNazionale.\nHa giocato 45 partite con la Nazionale lussemburghese."}
{"id": "6184552", "revid": "767487", "url": "https://it.wikipedia.org/wiki?curid=6184552", "title": "Sven Di Domenico", "text": "Anche suo padre Marcel \u00e8 stato un calciatore.\nCarriera.\nClub.\nHa giocato in massima serie con Swift Hesperange, Grevenmacher e Hamm Benfica.\nNazionale.\nHa esordito con la Nazionale lussemburghese nel 2002."}
{"id": "6184555", "revid": "767487", "url": "https://it.wikipedia.org/wiki?curid=6184555", "title": "Marcel Di Domenico", "text": "Anche suo figlio Sven \u00e8 stato un calciatore.\nCarriera.\nClub.\nHa giocato in massima serie con il Red Boys Differdange.\nNazionale.\nConta 30 presenze con la Nazionale lussemburghese."}
{"id": "6184558", "revid": "481666", "url": "https://it.wikipedia.org/wiki?curid=6184558", "title": "Through the Keyhole", "text": ""}
{"id": "6184559", "revid": "188116", "url": "https://it.wikipedia.org/wiki?curid=6184559", "title": "Aragona Caldare", "text": ""}
{"id": "6184562", "revid": "599013", "url": "https://it.wikipedia.org/wiki?curid=6184562", "title": "L\u00e1rus Orri Sigur\u00f0sson", "text": "Anche suo padre Sigur\u00f0ur L\u00e1russon \u00e8 stato un calciatore.\nCarriera.\nClub.\nHa giocato nelle prime due serie di Islanda e Inghilterra.\nNazionale.\nConta 42 partite con la Nazionale islandese."}
{"id": "6184565", "revid": "104458", "url": "https://it.wikipedia.org/wiki?curid=6184565", "title": "Dipartimento dell'Aisne", "text": ""}
{"id": "6184566", "revid": "486946", "url": "https://it.wikipedia.org/wiki?curid=6184566", "title": "Dipartimento dell'Aube", "text": ""}
{"id": "6184567", "revid": "767487", "url": "https://it.wikipedia.org/wiki?curid=6184567", "title": "Sigur\u00f0ur L\u00e1russon", "text": "Anche suo figlio L\u00e1rus Orri Sigur\u00f0sson \u00e8 stato un calciatore.\nCarriera.\nClub.\nHa sempre giocato in patria.\nNazionale.\nConta 11 partite con la Nazionale islandese."}
{"id": "6184569", "revid": "1446659", "url": "https://it.wikipedia.org/wiki?curid=6184569", "title": "Omar Arellano River\u00f3n", "text": ""}
{"id": "6184572", "revid": "599013", "url": "https://it.wikipedia.org/wiki?curid=6184572", "title": "Omar Arellano Nu\u00f1o", "text": "Biografia.\nAnche suo figlio Omar Arellano River\u00f3n \u00e8 stato un calciatore.\nCarriera.\nClub.\nHa giocato nella prima divisione messicana.\nNazionale.\nNel 1989 ha giocato la sua unica partita in nazionale."}
{"id": "6184577", "revid": "1573940", "url": "https://it.wikipedia.org/wiki?curid=6184577", "title": "Acanthopteroctetes tripunctata", "text": "Acanthopteroctetes tripunctata \u00e8 un lepidottero appartenente alla famiglia Acanthopteroctetidae, endemico degli Stati Uniti d'America.\nEtimologia.\nL'epiteto specifico deriva dai termini latini \"tr\u00efa\" (tre) e \"punctum\" (macchiolina), con riferimento alle tre macchie visibili sull'ala anteriore del lepidottero.\nDescrizione.\nSi tratta di una piccola falena dall'aspetto apparentemente simile a quello di un micropterigide, oppure di un tineide.\nAdulto.\nCapo.\nSono presenti robuste scaglie piliformi bruno-rossastre sulla capsula cranica. Gli occhi sono relativamente grandi e sporgenti lateralmente. Gli ocelli sono assenti come pure i \"chaetosemata\", e le mandibole sono fortemente vestigiali, quasi assenti; il \"labrum\" \u00e8 stretto e allungato; l'epifaringe \u00e8 piccola, triangolare e membranosa; i lobi piliferi sono assenti; i palpi mascellari presentano cinque segmenti, il penultimo dei quali \u00e8 il pi\u00f9 lungo, mentre quelli labiali sono molto corti, bisegmentati e rivolti verso l'esterno, con un colore marroncino e sfumature dorate. Gli apici dei rami dorsali del tentorio sono fusi con la capsula cranica. La spirotromba \u00e8 presente, ma appare corta (circa la met\u00e0 della lunghezza dei palpi mascellari) e priva di muscoli interni.\nLe antenne sono nerastre, con una lunghezza pari ai quattro-quinti della costa; sono filiformi e rivestite di piccolissime scaglie, un po' pi\u00f9 chiare in prossimit\u00e0 della base. Lo scapo \u00e8 leggermente ipertrofico e privo di \"pecten\".\nTorace.\nLe zampe sono brunastre; l'epifisi \u00e8 assente, mentre gli speroni tibiali nel secondo paio di zampe sono singoli anzich\u00e9 doppi, e alquanto allungati.\nL'accoppiamento alare \u00e8 di tipo jugato, ed \u00e8 presente l'apparato di connessione tra ala anteriore e metatorace (spinarea).\nLe ali anteriori sono marroncine, strette e lanceolate, con la zona basale lievemente pi\u00f9 pallida e lievi riflessi dorati e porpora; 2A e 3A sono separate e distinte fino al margine; Cu e 1A sono coalescenti alla base; Cu e Cu corrono distanti l'una dall'altra; M \u00e8 unita con R+R; Sc non \u00e8 ramificata e rivela una sorta di sperone basale, mentre \u00e8 presente la nervatura omerale. La cellula discale \u00e8 stretta e allungata. Si notano una macchia giallina nella zona discale, a un terzo della lunghezza dell'ala, e altre due macchie dello stesso colore a tre quinti della lunghezza, una prossimale alla costa e l'altra in posizione pi\u00f9 caudale.\nL'ala posteriore \u00e8 pure lanceolata, un po' pi\u00f9 scura e arrotondata di quella anteriore, priva di \"frenulum\" ma provvista di una serie di spinule costali; la venulazione \u00e8 affine a quella dell'ala anteriore, tranne per l'anastomosi di 1A e 2A in prossimit\u00e0 della base, per l'assenza della nervatura trasversale tra Cu e M, e per il fatto che R qui non \u00e8 ramificata.\nL'apertura alare \u00e8 di circa 11\u00a0mm.\nAddome.\nL'addome \u00e8 marrone scuro, con una linea mediana pi\u00f9 chiara.\nIl margine anteriore del II sternite addominale appare completamente disgiunto dal resto dello stesso sclerite, e associato al I sternite.\nL'apparato riproduttore maschile \u00e8 caratterizzato dalla presenza di \"transtilla\" molto sviluppati, ossia processi laterali delle valve. L\"'uncus\" \u00e8 lievemente bifido. \"Tegumen\" e \"vinculum\" sono allargati e fusi a formare una sorta di breve cilindro; il margine caudale del \"vinculum\" risulta concavo e i \"socii\" sono assenti, mentre la \"juxta\" \u00e8 solo lievemente sclerificata e assume la forma di una sottile piastra allungata. L'edeago presenta una \"vesica\" membranosa, provvista di \"cornuti\" laterali.\nNel genitale femminile, le pareti dell\"'ostium bursae\", qui alquanto ridotto, del \"ductus bursae\" e della \"bursa copulatrix\" sono inspessite e sclerificate. L'ovopositore \u00e8 modificato in maniera tale da permettere l'inserimento delle uova all'interno dei tessuti fogliari della pianta ospite.\nLarva.\nLa larva di questa specie non \u00e8 stata ancora descritta.\nPupa.\nLa pupa di questa specie non \u00e8 stata ancora descritta.\nBiologia.\nLa biologia di questa specie non \u00e8 stata ancora completamente descritta. Gli adulti volano in luglio e presumibilmente la specie \u00e8 univoltina.\nDistribuzione e habitat.\nLa specie rappresenta un endemismo dello Stato del Montana (USA), essendo stata rinvenuta esclusivamente nel Glacier National Park.\nTassonomia.\nAcanthopteroctetes tripunctata - \"Proc. Acad. Nat. Sci. Phil.\" 73 (1): 23 - \"locus typicus\": Canyon Creek (1.676\u00a0m s.l.m.), Glacier National Park, Montana - Diffusa soltanto nel Glacier National Park\nSottospecie.\nNon sono stati individuate sottospecie.\nSinonimi.\n\u00c8 noto un solo sinonimo, frutto di errore ortografico:\nConservazione.\nLa specie non \u00e8 inserita nella Lista rossa IUCN."}
{"id": "6184578", "revid": "606039", "url": "https://it.wikipedia.org/wiki?curid=6184578", "title": "Acanthopteroctetes tripunctella", "text": ""}
{"id": "6184579", "revid": "599013", "url": "https://it.wikipedia.org/wiki?curid=6184579", "title": "J\u00f3hannes E\u00f0valdsson", "text": "Anche suo padre Evald Mikson, suo fratello Atli E\u00f0valdsson e i suoi nipoti Emil Atlason e Sif Atlad\u00f3ttir sono stati calciatori.\n\u00c8 scomparso nel gennaio 2021 all'et\u00e0 di 70 anni per complicazioni da COVID-19.\nCarriera.\nClub.\nGioc\u00f2 nella massima serie di Islanda, Sudafrica, Danimarca, Scozia e Stati Uniti d'America.\nNazionale.\nContava 34 partite con la nazionale islandese."}
{"id": "6184593", "revid": "253269", "url": "https://it.wikipedia.org/wiki?curid=6184593", "title": "Eddie Quillan", "text": "Nato a Filadelfia in una famiglia di attori di vaudeville, Quillan fece il suo debutto sul palcoscenico a sette anni recitando a fianco dei genitori, Joseph e Sara, e ai suoi fratelli. All'inizio degli anni venti, fu chiamato per un provino da Mack Sennett che, nel 1922, lo mise sotto contratto per i Mack Sennett Studios."}
{"id": "6184596", "revid": "1870933", "url": "https://it.wikipedia.org/wiki?curid=6184596", "title": "Emil Atlason", "text": "Biografia.\nAnche suo nonno Evald Mikson, suo padre Atli E\u00f0valdsson e suo zio J\u00f3hannes E\u00f0valdsson sono stati calciatori.\nCarriera.\nClub.\nHa sempre giocato nella massima serie islandese con KR Reykjav\u00edk, Valur e \u00der\u00f3ttur, tranne un'esperienza in prestito ai tedeschi del Preu\u00dfen M\u00fcnster in terza serie.\nNazionale.\nDal 2012 al 2014 ha fatto parte della nazionale Under-21 islandese, con cui ha preso parte alle qualificazioni per gli Europei Under-21."}
{"id": "6184599", "revid": "344974", "url": "https://it.wikipedia.org/wiki?curid=6184599", "title": "Abraham L\u00f6kin", "text": ""}
{"id": "6184600", "revid": "124123", "url": "https://it.wikipedia.org/wiki?curid=6184600", "title": "Tony Rohr", "text": ""}
{"id": "6184609", "revid": "767487", "url": "https://it.wikipedia.org/wiki?curid=6184609", "title": "Jo Kwon", "text": "\u00c8 il leader del gruppo musicale sudcoreano 2AM."}
{"id": "6184628", "revid": "1123217", "url": "https://it.wikipedia.org/wiki?curid=6184628", "title": "Kuaizi", "text": ""}
{"id": "6184645", "revid": "481666", "url": "https://it.wikipedia.org/wiki?curid=6184645", "title": "London by Night", "text": ""}
{"id": "6184650", "revid": "767487", "url": "https://it.wikipedia.org/wiki?curid=6184650", "title": "Robert Spano", "text": "Sino dal 2001 \u00e8 stato direttore musicale della Atlanta Symphony Orchestra (ASO), e ha lavorato come Direttore Musicale della Brooklyn Philharmonic dal 1996 al 2004. \u00c8 il direttore musicale della Aspen Music Festival and School, iniziando le sue responsabilit\u00e0 a tempo pieno nella la stagione 2012.\nSpano ha guadagnato importanza nazionale ed internazionale, negli ultimi anni, apparendo con importanti orchestre e compagnie d'opera in tutti gli Stati Uniti e in Europa. \u00c8 considerato un sostenitore dei compositori contemporanei e si \u00e8 guadagnato una reputazione per la programmazione e presentazione orchestrale ambiziosa e avventurosa.\nOltre a rafforzare il suo profilo con, ad esempio, apparizioni sul Late Show con David Letterman, Spano ha fatto diverse registrazioni di rilievo con la ASO, che hanno ottenuto numerosi premi Grammy. Spano ha anche ottenuto il favore di molti importanti critici musicali ed \u00e8 spesso indicato come candidato a guidare una delle orchestre pi\u00f9 importanti negli Stati Uniti.\nVita e carriera.\nI primi anni.\nSpano \u00e8 cresciuto in una famiglia di musicisti a Elkhart, Indiana. Il padre, Tony Spano, era un costruttore di flauti ed un riparatore di strumenti ed anche clarinettista. Spano inizi\u00f2 molto presto a far musica, studiando pianoforte, flauto e violino. All'et\u00e0 di 14 anni diresse una propria composizione con l'orchestra locale.\nDopo la laurea alla Elkhart Central High School, studi\u00f2 al Conservatorio di Oberlin, dove consegu\u00ec una laurea in pianoforte, continuando nel contempo con il violino e la composizione e studiando direzione d'orchestra con Robert Baustian. Dopo l'Oberlin continu\u00f2 al Curtis Institute of Music di Filadelfia per perfezionarsi con Max Rudolf.\nNel 1985 lasci\u00f2 il Curtis per prendere il suo primo incarico professionale, Direttore delle Attivit\u00e0 Orchestrali, alla Bowling Green State University di Bowling Green, Ohio, dove per qualche tempo consider\u00f2 di prendere una laurea in filosofia. Nel 1989 torn\u00f2 a Oberlin, ora come membro della facolt\u00e0, dirigendo il programma Opera Theater. Ha mantenuto almeno un'affiliazione ufficiale con la Oberlin da allora, nonostante la separazione fisica forzata dalla sua carriera di interprete internazionale.\nIl successo.\nNel 1990 Spano fu nominato direttore assistente della Boston Symphony Orchestra, sotto Seiji Ozawa. Il profilo di Spano and\u00f2 costantemente aumentando mentre era a Boston. Da quando lasci\u00f2 la carica nel 1993 \u00e8 stato direttore ospite con la Boston Symphony e docente presso il Tanglewood Music Center nel periodo estivo. A Tanglewood ha diretto il programma di formazione in direzione orchestrale dal 1998 al 2002 e ha diretto il Festival di Musica Contemporanea nel 2003 e 2004.\nDal 1993 al 1996 ha viaggiato il mondo senza sosta, dirigendo concerti e opere, per un certo tempo senza avere nemmeno un indirizzo di casa. Alla fine i suoi viaggi lo avrebbero fatto collaborare con le orchestre di Chicago, Cleveland, Philadelphia, New York, Los Angeles e di altre citt\u00e0 in tutto il Nord America e all'estero, da Amsterdam a Zurigo. Ha diretto opere presso la Royal Opera House al Covent Garden di Londra (Billy Budd (opera) con John Tomlinson nel 1995), l'Opera nazionale gallese e nei teatri dell'Opera di Chicago (Ariadne auf Naxos con Susan Graham, Deborah Voigt e John Osborn nel 1998 e \"Doctor Atomic\" di John Adams (compositore) nel 2007), Brooklyn (\"Powder Her Face\" di Thomas Ad\u00e8s nel 1998), Houston, Santa Fe e Seattle (quest'ultimo pi\u00f9 in particolare nel 2005 e di nuovo nel 2009, quando diresse cicli del \"L'anello del Nibelungo\" di Wagner con il plauso generale).\nNel 1995 Spano fu annunciato per la prima volta direttore musicale della Brooklyn Philharmonic. Inizi\u00f2 il suo mandato nell'autunno del 1996 e rapidamente ottenne consensi. Nel corso degli anni successivi, nonostante le molteplici crisi finanziarie, Spano e l'orchestra hanno guadagnato un ardente seguito nella comunit\u00e0 musicale di New York e nella stampa. Lavorando con il direttore esecutivo Joseph Horowitz, Spano svilupp\u00f2 programmi innovativi organizzati intorno a temi intellettuali, drammatici, o storici e spesso con stridenti accostamenti stilistici con opere sconosciute al fianco del repertorio standard. Egli ha anche esplorato l'uso di elementi visuali nei suoi programmi per aumentare l'esperienza del concerto orchestrale standard.\nAtlanta.\nNel 2002, Spano ha annunciato la sua intenzione di dimettersi dalla carica nella Brooklyn alla fine della stagione 2003/04, rimanendo in qualit\u00e0 di consulente e poi direttore ospite principale, fino al 2007. Da allora Spano aveva gi\u00e0 assunto la sua nuova posizione, come direttore musicale della Atlanta Symphony Orchestra. Quando la sua nomina fu annunciata la prima volta nel febbraio del 2000, fu ampiamente considerata, ad Atlanta e in campo nazionale, come un colpo di fortuna per l'orchestra.\nCome segno di una leadership collaborativa in quella che \u00e8 tradizionalmente una cultura autocratica, Spano fu assunto in concomitanza con il Direttore Ospite Principale Donald Runnicles (allora direttore musicale della San Francisco Opera), ed fu annunciato che avrebbero avuto \"responsabilit\u00e0 condivise\", tra cui la programmazione, con l'allora presidente ASO Allison Vulgamore, che avrebbe agito come \"facilitatore\". Entrambi i loro contratti furono rinnovati e successivamente estesi fino alla stagione 2008/09. Nel marzo 2008 l'orchestra e Spano annunciarono l'estensione del suo contratto come direttore musicale per tutta la stagione 2013/2014.\nSpano, tuttavia rimane il volto dell'organizzazione e il suo profilo \u00e8 continuato ad aumentare. Dopo alcuni anni difficili per l'orchestra nel 1990 e nonostante il fatto che il suo desiderato esordio di gala come direttore musicale sia stato segnato dagli attentati dell'11 settembre 2001 appena quattro giorni prima, i pi\u00f9 giudicarono che il mandato di Spano abbia notevolmente rafforzato il morale dell'orchestra e mantenuto degli standard artistici. La ASO riport\u00f2 anche un aumento delle vendite dei biglietti e delle donazioni durante il mandato di Spano.\nSpano, il cui lavoro non era stato rappresentato nelle registrazioni prima di venire ad Atlanta, ha particolarmente beneficiato della relazione preesistente dell'orchestra con la Telarc Records, che risale agli anni della ASO con Robert Shaw. Spano e la ASO hanno pubblicato diversi CD con etichetta Telarc, che vanno dalle opere nuove al repertorio standard, che furono ben accolti e vinsero numerosi premi (vedi sotto). Pi\u00f9 di recente hanno anche inciso per la Deutsche Grammophon.\nSpano si \u00e8 impegnato ad Atlanta in un interessante progetto che prevede di forgiare relazioni a lungo termine con diversi compositori viventi, le commissioni che li incorporano, spettacoli multipli e registrazioni. Questa \"lista fluida\" comprende i compositori Osvaldo Golijov, Jennifer Higdon, Christopher Theofanidis, Michael Gandolfi, e Adam Schoenberg ed \u00e8 stata soprannominata dalla Spano e l'ASO l'\"Atlanta School\" (il nome si riferisce al patrocinio dell'orchestra stessa - solo la Higdon viene da Atlanta e nessuno dei compositori della \"Scuola\" ha sede l\u00ec).\nOltre alla sua carriera di direttore, Spano rimane attivo come pianista, esibendosi spesso come musicista da camera - spesso con i suoi colleghi di Atlanta, Brooklyn, Boston ed altre orchestre. Continua anche a comporre la propria musica, anche se solo nel tempo al di fuori della sua carriera artistica.\nElogi della critica e premi.\nNominato da Musical America \"Conductor of the Year\" nel 2008, Spano ha ottenuto elogi da una serie dei principali critici musicali, come ad esempio Justin Davidson di \"Newsday\", Pierre Ruhe dell\"'Atlanta Journal-Constitution\", Bernard Holland del \"New York Times\", e Richard Dyer del \"Boston Globe\". Spano \u00e8 stato riconosciuto con il Seaver/National Endowment per l'Arts Conductors Award nel 1994. Ha anche ricevuto lauree honoris causa dalla Bowling Green State University e dal Curtis Institute of Music e le sue registrazioni hanno vinto diversi Grammy Awards (vedi sotto). Inoltre ha ricevuto il Ditson Conductor's Award nel 2008.\nAffiliazioni.\nSi tratta di un elenco riepilogativo delle organizzazioni con le quali Spano ha avuto un'affiliazione come personale. Non compaiono le apparizioni come direttore ospite, l'affiliazione di facolt\u00e0 visitate, ecc. Per un elenco pi\u00f9 completo di questi si prega di vedere la sua biografia ufficiale (descritto nei Collegamenti esterni pi\u00f9 sotto).\nPer le fonti riguardanti le affiliazioni elencate qui, vedere Vita e carriera sopra.\nRegistrazioni.\nTutte le registrazioni presentano Spano che dirige l'Atlanta Symphony Orchestra e il Coro ASO (a seconda dei casi). Ulteriori solisti presenti sono indicati."}
{"id": "6184658", "revid": "344974", "url": "https://it.wikipedia.org/wiki?curid=6184658", "title": "\u00c1braham L\u00f8kin Hansen", "text": ""}
{"id": "6184667", "revid": "1776051", "url": "https://it.wikipedia.org/wiki?curid=6184667", "title": "Collegio elettorale di Annecy (Regno di Sardegna)", "text": "Il collegio elettorale di Annecy \u00e8 stato un collegio elettorale uninominale del Regno di Sardegna.\nCronologia.\nNel collegio si svolsero votazioni per sette legislature.\nIn seguito alla cessione della Savoia nel 1860, il collegio cess\u00f2 di far parte del Regno."}
{"id": "6184669", "revid": "1776051", "url": "https://it.wikipedia.org/wiki?curid=6184669", "title": "Collegio elettorale di Annemasse (Regno di Sardegna)", "text": "Il collegio elettorale di Annemasse \u00e8 stato un collegio elettorale uninominale del Regno di Sardegna.\nCronologia.\nNel collegio si svolsero votazioni per sei legislature.\nDivenne poi parte del collegio elettorale di Saint-Jeoire e del collegio elettorale di Bonneville."}
{"id": "6184670", "revid": "122880", "url": "https://it.wikipedia.org/wiki?curid=6184670", "title": "Oreste Marchesi", "text": "Biografia.\nAutore di scritti futuristi (quasi tutti confluiti in \"Fra verde e stelle: confetti e fiori a pi\u00f9 colori\", con prefazione di Filippo Tommaso Marinetti, Ferrara, STET, 1934), si dedic\u00f2 successivamente alla pittura e alla musica. Le sue opere pittoriche sopravvissute alla dispersione sono state donate al Comune di Copparo ed esposte in alcune mostre. Nel paese natale gli sono stati dedicati una scuola, una piazzetta e una \"Corale\". Per qualche anno \u00e8 stata intestata a lui anche la galleria civica d'arte di Copparo, diretta prima dal critico d'arte Gilberto Pellizzola, poi dal pittore Otello Ceccato."}
{"id": "6184671", "revid": "1776051", "url": "https://it.wikipedia.org/wiki?curid=6184671", "title": "Collegio elettorale di Bonneville (Regno di Sardegna)", "text": "Il collegio elettorale di Bonneville \u00e8 stato un collegio elettorale uninominale del Regno di Sardegna.\nCronologia.\nNel collegio si svolsero votazioni per sette legislature.\nIn seguito alla cessione della Savoia nel 1860, il collegio cess\u00f2 di far parte del Regno."}
{"id": "6184673", "revid": "1178575", "url": "https://it.wikipedia.org/wiki?curid=6184673", "title": "Queen's Park FC", "text": ""}
{"id": "6184674", "revid": "1728", "url": "https://it.wikipedia.org/wiki?curid=6184674", "title": "Collegio elettorale di Bourg Saint-Maurice (Regno di Sardegna)", "text": "Il collegio elettorale di Bourg Saint-Maurice \u00e8 stato un collegio elettorale uninominale del Regno di Sardegna.\nCronologia.\nNel collegio si svolsero votazioni per sei legislature.\nIn seguito divenne parte del collegio elettorale di Moutiers."}
{"id": "6184675", "revid": "1776051", "url": "https://it.wikipedia.org/wiki?curid=6184675", "title": "Collegio elettorale di Chamb\u00e9ry (Regno di Sardegna)", "text": "Il collegio elettorale di Chamb\u00e9ry \u00e8 stato un collegio elettorale uninominale del Regno di Sardegna.\nCronologia.\nNel collegio si svolsero votazioni per sette legislature.\nIn seguito alla cessione della Savoia nel 1860, il collegio cess\u00f2 di far parte del Regno."}
{"id": "6184676", "revid": "1776051", "url": "https://it.wikipedia.org/wiki?curid=6184676", "title": "Collegio elettorale di Cluses (Regno di Sardegna)", "text": "Il collegio elettorale di Cluses \u00e8 stato un collegio elettorale uninominale del Regno di Sardegna.\nCronologia.\nNel collegio si svolsero votazioni per la sola VII legislatura.\nIn seguito alla cessione della Savoia nel 1860, il collegio cess\u00f2 di far parte del Regno."}
{"id": "6184677", "revid": "1776051", "url": "https://it.wikipedia.org/wiki?curid=6184677", "title": "Collegio elettorale di Duingt (Regno di Sardegna)", "text": "Il collegio elettorale di Duingt \u00e8 stato un collegio elettorale uninominale del Regno di Sardegna.\nCronologia.\nNel collegio si svolsero votazioni per sei legislature.\nIn seguito divenne parte del collegio elettorale di Rumilly e del collegio elettorale di Annecy."}
{"id": "6184679", "revid": "1338143", "url": "https://it.wikipedia.org/wiki?curid=6184679", "title": "Aston Martin Vanquish Zagato", "text": "La Aston Martin Vanquish Zagato \u00e8 un'autovettura gran turismo prodotta in edizione limitata dalla casa automobilistica britannica Aston Martin, in collaborazione con la carrozzeria Zagato, presentata nel 2016 con previste consegne dal 2017.\nTecnica.\nLa \"Vanquish Zagato\" si basa sulla Aston Martin Vanquish del 2012. Il corpo vettura \u00e8 composto da plastica rinforzata con fibra di carbonio, ma \u00e8 stato modificato rispetto alla sportiva britannica da cui deriva. Cos\u00ec \u00e8 stata rivista anche la calandra che \u00e8 stata allargata, composta da una trama a \"Z\" con dei fendinebbia circolari a LED integrati; inoltre \u00e8 dotata di uno spoiler retrattile posteriore e il tettuccio, chiamato \"Zagato\" \"Double Bubbles\", presenta le due classiche gobbe del carrozziere milanese. Il posteriore richiama la V12 Zagato, con una coda stile \"fastback\" e dei fari posteriori circolari tridimensionali.\nUlteriori elementi di design sono stati ripresi dalla One-77 e dalla DB11. All'interno \u00e8 presente un abitacolo in pelle con i loghi \"Z Z\" applicati a vari componenti degli interni. Le prestazioni del motore V12 5.9 litri sono state aumentate a 441\u00a0kW (600\u00a0CV); la vettura accelera in 3,5 secondi da 0 a 60\u00a0mph (0-96\u00a0km/h)."}
{"id": "6184685", "revid": "536103", "url": "https://it.wikipedia.org/wiki?curid=6184685", "title": "Rolls-Royce Wraith (2013)", "text": "La Rolls-Royce Wraith \u00e8 un'autovettura di lusso prodotta dalla casa automobilistica britannica Rolls-Royce Motor Cars dal 2013.\nNome.\nIl nome \"Wraith\" deriva da un'antica parola scozzese, che significa e identifica l'immagine di un fantasma o uno spirito, il cui nome \u00e8 ripreso e condiviso con l'omonimo modello del 1938.\nProfilo.\nLa casa britannica ha presentato il modello al pubblico per la prima volta al salone dell'automobile di Ginevra del 2013. La coup\u00e9 pu\u00f2 ospitare quattro persone, con la particolarit\u00e0 di avere le porte incernierate contro vento. \u00c8 alimentato da un motore biturbo V12 da 6592\u00a0cm\u00b3 di cilindrata e 465\u00a0kW (632\u00a0CV) di potenza. La velocit\u00e0 massima \u00e8 di 250\u00a0km/h. Il veicolo ha un passo di 3.112 millimetri, una lunghezza di 5.269 millimetri, una larghezza di 1.947\u00a0mm ed \u00e8 alta 1.507 millimetri. Il bagagliaio pu\u00f2 contenere 470 litri. Il peso a vuoto \u00e8 indicato in 2.435\u00a0kg.\nUna peculiarit\u00e0 riguarda il cambio, un automatico a 8 rapporti che tenendo in considerazione i dati GPS, seleziona la marcia ottimale per l'avanzamento su strada."}
{"id": "6184686", "revid": "1776051", "url": "https://it.wikipedia.org/wiki?curid=6184686", "title": "Collegio elettorale di Evian (Regno di Sardegna)", "text": "Il collegio elettorale di Evian \u00e8 stato un collegio elettorale uninominale del Regno di Sardegna.\nCronologia.\nNel collegio si svolsero votazioni per sette legislature.\nIn seguito alla cessione della Savoia nel 1860, il collegio cess\u00f2 di far parte del Regno."}
{"id": "6184687", "revid": "1776051", "url": "https://it.wikipedia.org/wiki?curid=6184687", "title": "Collegio elettorale di Yenne (Regno di Sardegna)", "text": "Il collegio elettorale di Jenne \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per la sola VII legislatura.\nIn seguito alla cessione della Savoia nel 1860, il collegio cess\u00f2 di far parte del Regno."}
{"id": "6184688", "revid": "729019", "url": "https://it.wikipedia.org/wiki?curid=6184688", "title": "Rolls-Royce Dawn", "text": "La Rolls-Royce Dawn \u00e8 un'autovettura di lusso prodotta dalla casa automobilistica britannica Rolls-Royce Motor Cars dal 2015.\nProfilo.\nNome.\nIl nome \"Dawn\", che in \"inglese\" significa \"alba\", richiama una delle pi\u00f9 famose auto prodotte dalla casa britannica, la Silver Dawn.\nTecnica.\nIl motore \u00e8 un twin-turbo da 6.6 litri V12 con una potenza di 570 CV erogati a 5.250 giri con una coppia di e 780 Nm di coppia a partire da 1.500 giri. La vettura ha una velocit\u00e0 massima limitata di 250\u00a0km/h ed un peso di 2560\u00a0kg. Accelera da 0 a 100\u00a0km all'ora in 4,9 secondi. Il consumo di carburante combinato \u00e8 di 14,2 litro per 100\u00a0km.\nCirca l'80% dei pannelli della carrozzeria sono nuovi rispetto alla Wraith.\nDesign.\nLa griglia anteriore possiede un disegno incavo leggermente differente rispetto alla Wraith. Il paraurti anteriore \u00e8 stato esteso di 53 millimetri. Inoltre, la cabriolet inglese ha dei cerchi in lega da 21 pollici."}
{"id": "6184689", "revid": "1776051", "url": "https://it.wikipedia.org/wiki?curid=6184689", "title": "Collegio elettorale di La Chambre (Regno di Sardegna)", "text": "Il collegio elettorale di La Chambre \u00e8 stato un collegio elettorale uninominale del Regno di Sardegna.\nCronologia.\nNel collegio si svolsero votazioni per sei legislature.\nIn seguito divenne parte del collegio elettorale di Aiguebelle."}
{"id": "6184691", "revid": "1776051", "url": "https://it.wikipedia.org/wiki?curid=6184691", "title": "Collegio elettorale di La Motte Servolex (Regno di Sardegna)", "text": "Il collegio elettorale di La Motte Servolex \u00e8 stato un collegio elettorale uninominale del Regno di Sardegna.\nCronologia.\nNel collegio si svolsero votazioni per sei legislature.\nIn seguito divenne parte del collegio elettorale di Yenne."}
{"id": "6184692", "revid": "1776051", "url": "https://it.wikipedia.org/wiki?curid=6184692", "title": "Collegio elettorale di Montmeillan (Regno di Sardegna)", "text": "Il collegio elettorale di Montmeillan \u00e8 stato un collegio elettorale uninominale del Regno di Sardegna.\nCronologia.\nNel collegio si svolsero votazioni per sei legislature.\nIn seguito divenne parte del collegio elettorale di Saint-Pierre d'Albigny."}
{"id": "6184693", "revid": "69794", "url": "https://it.wikipedia.org/wiki?curid=6184693", "title": "Collegio elettorale di Mo\u00fbtiers (Regno di Sardegna)", "text": "Il collegio elettorale di Moutiers \u00e8 stato un collegio elettorale uninominale del Regno di Sardegna.\nCronologia.\nNel collegio si svolsero votazioni per sette legislature.\nIn seguito alla cessione della Savoia nel 1860, il collegio cess\u00f2 di far parte del Regno."}
{"id": "6184694", "revid": "1776051", "url": "https://it.wikipedia.org/wiki?curid=6184694", "title": "Collegio elettorale di Nizza Marittima I", "text": "Il collegio elettorale di Nizza Marittima I \u00e8 stato un collegio elettorale uninominale del Regno di Sardegna.\nCronologia.\nNel collegio si svolsero votazioni per sette legislature.\nIn seguito alla cessione di Nizza nel 1860, il collegio cess\u00f2 di far parte del Regno. L\u2019ultimo eletto, proprio nel 1860, fu Giuseppe Garibaldi."}
{"id": "6184695", "revid": "1776051", "url": "https://it.wikipedia.org/wiki?curid=6184695", "title": "Collegio elettorale di Nizza Marittima II", "text": "Il collegio elettorale di Nizza Marittima II \u00e8 stato un collegio elettorale uninominale del Regno di Sardegna.\nCronologia.\nNel collegio si svolsero votazioni per sette legislature.\nIn seguito alla cessione di Nizza nel 1860, il collegio cess\u00f2 di far parte del Regno."}
{"id": "6184696", "revid": "1776051", "url": "https://it.wikipedia.org/wiki?curid=6184696", "title": "Collegio elettorale di Pont Beauvoisin (Regno di Sardegna)", "text": "Il collegio elettorale di Pont Beauvoisin \u00e8 stato un collegio elettorale uninominale del Regno di Sardegna.\nCronologia.\nNel collegio si svolsero votazioni per sette legislature.\nIn seguito alla cessione della Savoia nel 1860, il collegio cess\u00f2 di far parte del Regno."}
{"id": "6184699", "revid": "1776051", "url": "https://it.wikipedia.org/wiki?curid=6184699", "title": "Collegio elettorale di Poggetto Tenieri", "text": "Il collegio elettorale di Poggetto Tenieri \u00e8 stato un collegio elettorale uninominale del Regno di Sardegna.\nCronologia.\nNel collegio si svolsero votazioni per sei legislature.\nIn seguito divenne parte del collegio elettorale di Utelle."}
{"id": "6184700", "revid": "1776051", "url": "https://it.wikipedia.org/wiki?curid=6184700", "title": "Collegio elettorale di Rumilly (Regno di Sardegna)", "text": "Il collegio elettorale di Rumilly \u00e8 stato un collegio elettorale uninominale del Regno di Sardegna.\nCronologia.\nNel collegio si svolsero votazioni per sette legislature.\nIn seguito alla cessione della Savoia nel 1860, il collegio cess\u00f2 di far parte del Regno."}
{"id": "6184702", "revid": "1776051", "url": "https://it.wikipedia.org/wiki?curid=6184702", "title": "Collegio elettorale di Saint-Jean de Maurienne (Regno di Sardegna)", "text": "Il collegio elettorale di Saint-Jean de Maurienne \u00e8 stato un collegio elettorale uninominale del Regno di Sardegna.\nCronologia.\nNel collegio si svolsero votazioni per sette legislature.\nIn seguito alla cessione della Savoia nel 1860, il collegio cess\u00f2 di far parte del Regno."}
{"id": "6184703", "revid": "1776051", "url": "https://it.wikipedia.org/wiki?curid=6184703", "title": "Collegio elettorale di Saint-Jeoire (Regno di Sardegna)", "text": "Il collegio elettorale di Saint-Jeoire \u00e8 stato un collegio elettorale uninominale del Regno di Sardegna.\nCronologia.\nNel collegio si svolsero votazioni per la sola VII legislatura.\nIn seguito alla cessione della Savoia nel 1860, il collegio cess\u00f2 di far parte del Regno."}
{"id": "6184704", "revid": "1568601", "url": "https://it.wikipedia.org/wiki?curid=6184704", "title": "Dorsale di Gorda", "text": "La dorsale di Gorda \u00e8 una dorsale oceanica, un margine divergente di placche tettoniche, situata sul fondo dell'Oceano Pacifico nordorientale, al largo della costa dell'Oregon e della California settentrionale, a nord di capo Mendocino. La dorsale si estende verso nord-est partendo dalla zona di frattura di Mendocino fino ad arrivare ad un altro magine trasforme, la zona di faglia di Blanco (talvolta impropriamente chiamata \"zona di frattura di Blanco\").\nLa dorsale di Gorda \u00e8 parte del margine di placca che separa la placca pacifica, a ovest, dalla placca di Gorda, a est. Quest'ultima, assieme alla placca di Juan de Fuca e alla placca Explorer, a nord, costituisce quello che rimane della grande placca Farallon la cui maggior parte ha, nel tempo, subdotto sotto la placca nordamericana.\nCos\u00ec come le pi\u00f9 settentrionali dorsale di Juan de Fuca e dorsale Explorer, la dorsale di Gorda fa parte di quello che rimane della dorsale pacifica di Farallon nel Pacifico nordorientale.\nImportanza per la geologia.\nGrazie alla loro vicinanza alla crosta continentale e alla terraferma, la dorsale di Gorda e la depressione di Escanaba, presente nella parte pi\u00f9 meridionale della dorsale, sono di estrema importanza per la ricerca geologica. \nLa depressione di Escanaba d\u00e0 infatti ai ricercatori la possibilita di osservare parecchi dettagli riguardo alla tettonica delle placche, al vulcanismo, alla formazione di minerali e all'attivit\u00e0 biologica in questi ambienti che non sono normalmente visibili nelle comuni dorsali oceaniche."}
{"id": "6184705", "revid": "287204", "url": "https://it.wikipedia.org/wiki?curid=6184705", "title": "Associazione Calcio Sansovino 2004-2005", "text": "Questa pagina raccoglie le informazioni riguardanti l'Associazione Calcio Sansovino nelle competizioni ufficiali della stagione 2004-2005."}
{"id": "6184720", "revid": "1776051", "url": "https://it.wikipedia.org/wiki?curid=6184720", "title": "Collegio elettorale di Saint-Julien (Regno di Sardegna)", "text": "Il collegio elettorale di Saint-Julien \u00e8 stato un collegio elettorale uninominale del Regno di Sardegna.\nCronologia.\nNel collegio si svolsero votazioni per sette legislature.\nIn seguito alla cessione della Savoia nel 1860, il collegio cess\u00f2 di far parte del Regno."}
{"id": "6184721", "revid": "287204", "url": "https://it.wikipedia.org/wiki?curid=6184721", "title": "Fotografie (album)", "text": ""}
{"id": "6184723", "revid": "1776051", "url": "https://it.wikipedia.org/wiki?curid=6184723", "title": "Collegio elettorale di Saint-Pierre d'Albigny (Regno di Sardegna)", "text": "Il collegio elettorale di Saint-Pierre d'Albigny \u00e8 stato un collegio elettorale uninominale del Regno di Sardegna.\nCronologia.\nNel collegio si svolsero votazioni per sette legislature.\nIn seguito alla cessione della Savoia nel 1860, il collegio cess\u00f2 di far parte del Regno."}
{"id": "6184728", "revid": "69794", "url": "https://it.wikipedia.org/wiki?curid=6184728", "title": "Collegio elettorale di Sallanches (Regno di Sardegna)", "text": "Il collegio elettorale di Sallanches \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sei legislature. Venne sempre eletto deputato Joseph-Agricola Chenal.\nIn seguito divenne parte del collegio elettorale di Cluses."}
{"id": "6184731", "revid": "1776051", "url": "https://it.wikipedia.org/wiki?curid=6184731", "title": "Collegio elettorale di Sospello", "text": "Il collegio elettorale di Sospello \u00e8 stato un collegio elettorale uninominale del Regno di Sardegna.\nCronologia.\nNel collegio si svolsero votazioni per sette legislature.\nIn seguito alla cessione di Nizza nel 1860, il collegio cess\u00f2 di far parte del Regno."}
{"id": "6184734", "revid": "124391665", "url": "https://it.wikipedia.org/wiki?curid=6184734", "title": "SAB Volley", "text": "La SAB Volley \u00e8 stata una societ\u00e0 pallavolistica femminile italiana con sede a Legnano.\nStoria.\nLa SAB Volley viene fondata nel 2015: ammessa in Serie B1, partecipa al campionato 2015-16. Nel giugno 2016 viene rifondata, spostando la propria sede da Castellanza a Legnano: grazie all'acquisto del titolo sportivo dal Neruda Volley ottiene il diritto di partecipazione alla Serie A2 per il campionato 2016-17, dove raggiunge, oltre alle semifinali nella Coppa Italia di categoria, la finale nei play-off promozione, che perde contro il Volley Pesaro.\nA causa delle defezioni di alcune squadre, nel luglio 2017, viene ripescata in Serie A1 per il campionato 2017-18: tuttavia al termine del campionato, complice l'ultimo posto in classifica, retrocede in Serie A2, campionato a cui non partecipa in quanto la societ\u00e0 annuncia il proprio ritiro dalle attivit\u00e0 agonistiche.\nColori e simboli.\nI colori sociali della SAB Volley Legnano sono il giallo e il nero. Come simbolo ha un'aquila, che compare stilizzata anche nello stemma della societ\u00e0.\nTifoseria.\nLa tifoseria della SAB Volley non \u00e8 organizzata n\u00e9 in club n\u00e9 in gruppi di ispirazione ultras. Molto sentito \u00e8 il derby con la Futura Volley Busto Arsizio, compagine sportiva della confinante Busto Arsizio. La rivalit\u00e0 tra Legnano e Busto Arsizio, che non \u00e8 solo sportiva, \u00e8 antica di secoli. Attriti tra le due comunit\u00e0 esistono infatti sin dal Medioevo. In questa epoca storica Busto Arsizio gravitava intorno al Seprio, mentre Legnano era legata al suo antagonista, ovvero Milano. Il borgo legnanese, infatti, rappresentava, per chi proveniva da nord, un facile accesso al contado milanese, dato che si trovava allo sbocco della Valle Olona, che termina a Castellanza; tale varco doveva essere quindi chiuso e strenuamente difeso per prevenire l'attacco a Milano, che era agevolato anche dalla presenza di un'importante strada che esisteva fin dall'epoca romana, la via Severiana Augusta, che congiungeva \"Mediolanum\" (la moderna a Milano) con il \"Verbannus Lacus\" (il Lago Verbano, ovvero il Lago Maggiore). Il suo percorso fu poi ripreso da Napoleone Bonaparte per realizzare la strada statale del Sempione. Il legame tra Milano e Legnano non fu solo militare, ma anche economico: infatti, Legnano e gli altri contadi che gravitavano intorno al capoluogo meneghino, fornivano a Milano anche parte delle derrate alimentari prodotte. A partire dal Medioevo sempre pi\u00f9 famiglie nobiliari milanesi iniziarono a soggiornare a Legnano in vari periodi dell'anno e ad acquistare immobili nel borgo legnanese. Questo ruolo acu\u00ec gli attriti con Busto Arsizio, che invece continu\u00f2 ad essere legata, come accennato, al Seprio, che fu poi annesso alla nascente Signoria di Milano nel 1339."}
{"id": "6184739", "revid": "1776051", "url": "https://it.wikipedia.org/wiki?curid=6184739", "title": "Collegio elettorale di Taninges (Regno di Sardegna)", "text": "Il collegio elettorale di Taninges \u00e8 stato un collegio elettorale uninominale del Regno di Sardegna.\nCronologia.\nNel collegio si svolsero votazioni per sei legislature.\nIn seguito divenne parte del collegio elettorale di Saint-Jeoire."}
{"id": "6184742", "revid": "144796", "url": "https://it.wikipedia.org/wiki?curid=6184742", "title": "Maria Amalia di Curlandia", "text": ""}
{"id": "6184745", "revid": "121573171", "url": "https://it.wikipedia.org/wiki?curid=6184745", "title": "Paul Arnold Wiegert", "text": " Lavora all'Universit\u00e0 dell'Ontario Occidentale.\nIl Minor Planet Center gli accredita la scoperta di ottantadue asteroidi, effettuate tra il 2003 e il 2008, in parte in collaborazione con Amanda Papadimos e la cosoperta della cometa periodica 351P/Wiegert-PANSTARRS.\nHa inoltre contribuito a determinare le orbite di 3753 Cruithne, il primo asteroide che fu accertato essere in risonanza orbitale con la Terra, di , il primo asteroide in risonanza orbitale con Venere, e di , il primo asteroide troiano della Terra.\nGli \u00e8 stato dedicato l'asteroide 15068 Wiegert."}
{"id": "6184746", "revid": "1776051", "url": "https://it.wikipedia.org/wiki?curid=6184746", "title": "Collegio elettorale di Thonon (Regno di Sardegna)", "text": "Il collegio elettorale di Thonon \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sette legislature.\nIn seguito alla cessione della Savoia nel 1860, il collegio cess\u00f2 di far parte del Regno."}
{"id": "6184747", "revid": "965985", "url": "https://it.wikipedia.org/wiki?curid=6184747", "title": "4 (Boozoo Bajou)", "text": "4 \u00e8 un album in studio del gruppo dub tedesco Boozoo Bajou, pubblicato nel 2014."}
{"id": "6184748", "revid": "1329076", "url": "https://it.wikipedia.org/wiki?curid=6184748", "title": "L'Impero a pezzi", "text": ""}
{"id": "6184749", "revid": "1776051", "url": "https://it.wikipedia.org/wiki?curid=6184749", "title": "Collegio elettorale di Ugine (Regno di Sardegna)", "text": "Il collegio elettorale di Ugine \u00e8 stato un collegio elettorale uninominale del Regno di Sardegna.\nCronologia.\nNel collegio si svolsero votazioni per sette legislature.\nIn seguito alla cessione della Savoia nel 1860, il collegio cess\u00f2 di far parte del Regno."}
{"id": "6184750", "revid": "481666", "url": "https://it.wikipedia.org/wiki?curid=6184750", "title": "Derelys Perdue", "text": "Biografia.\nInizi\u00f2 la sua carriera artistica come ballerina acquisendo notoriet\u00e0 nella rappresentazione della rivista teatrale \"Attila and the Huns\", con Ram\u00f3n Novarro nella parte di Attila. Con Novarro recit\u00f2 anche nel 1921 piccole parti nei film \"A Small Town Idol\" e \"Man-Woman-Marriage\".\nNel 1923 fu protagonista in una serie di film \u2013 \"The Bishop of the Ozarks\", \"Daytime Wives\" e \"Blow Your Own Horn\" \u2013 e fu scelta tra le promesse delle WAMPAS Baby Stars, ma la sua carriera declin\u00f2 rapidamente. Dal 1928 al 1929 dovette limitarsi a interpretare i cortometraggi della serie \"Newlyweds\" (i neo-sposi), al fianco di Jack Egan, e il western \"The Smiling Terror\" col quale concluse la sua esperienza cinematografica.\nLe cronache mondane della Hollywood degli anni Venti riportarono spesso il suo nome. Aveva sposato molto giovane il milionario Louis Feldman, da cui divorzi\u00f2 nel 1926. Derelys Perdue mor\u00ec a Los Angeles nel 1989 a 87 anni di et\u00e0."}
{"id": "6184751", "revid": "287204", "url": "https://it.wikipedia.org/wiki?curid=6184751", "title": "Unione Sportiva Tolentino 2004-2005", "text": "Questa pagina raccoglie le informazioni riguardanti l'Unione Sportiva Tolentino nelle competizioni ufficiali della stagione 2004-2005."}
{"id": "6184752", "revid": "122156638", "url": "https://it.wikipedia.org/wiki?curid=6184752", "title": "Daniele Altobelli", "text": "Caratteristiche tecniche.\nGioca in pi\u00f9 posizioni a centrocampo, in particolare come mezzala; \u00e8 inoltre dotato di un buon fisico grazie al quale riesce a farsi valere anche nel gioco aereo ed \u00e8 dotato di buona tecnica, caratteristica che gli consente di essere un buon costruttore di gioco.\nCarriera.\nClub.\nHa giocato nel settore giovanile del , con cui nella stagione 2009-2010 esordisce in Primavera a 16 anni e con cui nella stagione 2011-2012 ha vinto il Campionato Berretti nella squadra allenata da Roberto Stellone; l'anno seguente viene aggregato alla prima squadra ciociara, allenata dallo stesso Stellone: in questa stagione fa il suo esordio tra i professionisti, giocando 3 partite nel campionato di Lega Pro Prima Divisione ed una partita in Coppa Italia. Rimane in rosa anche per la stagione 2013-2014, nella quale viene impiegato con maggiore frequenza e contribuisce alla promozione in Serie B (la seconda nella storia del club) del Frosinone, segnando 3 reti in 25 presenze in campionato, oltre a 2 partite in Coppa Italia. Nella stagione 2014-2015 gioca altre 8 partite nel Frosinone, tutte nel campionato di Serie B, e nel gennaio del 2015 viene ceduto in prestito all' in Lega Pro, dove conclude la stagione giocando 6 partite nel campionato di terza serie ed una partita nei play-off. Viene riconfermato in prestito ai marchigiani, nel frattempo ripescati in Serie B, anche per la stagione 2015-2016, nel corso della quale segna un gol (il suo primo in carriera in seconda serie, realizzato il 16 aprile 2016 nella sfida persa per 4-3 sul campo del ) in 26 presenze nel campionato di Serie B.\nIl 26 luglio 2016 viene acquistato a titolo definitivo dalla , societ\u00e0 di Serie B, con la quale firma un contratto biennale e con cui disputa la stagione 2016-2017.\nIl 9 luglio 2018 viene acquistato a titolo definitivo dalla , con la quale firma un contratto triennale.\nIl 23 luglio 2018 viene ceduto in prestito alla .\nStatistiche.\nPresenze e reti nei club.\n\"Statistiche aggiornate al 30 giugno 2021.\""}
{"id": "6184753", "revid": "1776051", "url": "https://it.wikipedia.org/wiki?curid=6184753", "title": "Collegio elettorale di Utello", "text": "Il collegio elettorale di Utello \u00e8 stato un collegio elettorale uninominale del Regno di Sardegna.\nCronologia.\nNel collegio si svolsero votazioni per sette legislature.\nIn seguito alla cessione di Nizza nel 1860, il collegio cess\u00f2 di far parte del Regno."}
{"id": "6184754", "revid": "1543377", "url": "https://it.wikipedia.org/wiki?curid=6184754", "title": "Fritz M\u00fcller (glaciologo)", "text": "Biografia.\nGeologo specializzato in glaciologia, Fritz M\u00fcller nacque nel 1926 in un piccolo paese nel Canton Zurigo e si laure\u00f2 nel 1954 in geografia e geologia all'Universit\u00e0 di Zurigo, dedicando poi la sua attivit\u00e0 di ricerca alla Svizzera, alla Groenlandia, alla regione artica canadese, all'Antartide e all'Himalaya.\nDopo diverse spedizioni in Groenlandia e sull'Himalaya, e in particolare sul monte Everest, M\u00fcller si dedic\u00f2 all'idrologia delle regioni fredde. Nel 1959 divenne direttore scientifico di una spedizione di ricerca canadese sull'isola di Axel Heiberg organizzata dall'Universit\u00e0 McGill, ateneo in cui era diventato nel frattempo assistente alla cattedra di glaciologia. Nel 1970 pass\u00f2 al Politecnico federale di Zurigo, dove divenne direttore dell'Istituto di Geografia e inizi\u00f2 le sue ricerche sulla Polinia North Water nella baia di Baffin, in Canada. M\u00fcller lavor\u00f2 anche alla catalogazione dei ghiacciai delle Alpi svizzere e del mondo intero, divenendo direttore del World Glacier Monitoring Service.\nFritz M\u00fcller mor\u00ec nel 1980 a causa di un infarto che lo colse durante un'escursione a fini giornalistici sul ghiacciaio del Rodano, nel Canton Vallese, in Svizzera."}
{"id": "6184759", "revid": "69794", "url": "https://it.wikipedia.org/wiki?curid=6184759", "title": "Collegio elettorale di Alessandria II (Regno di Sardegna)", "text": "Il collegio elettorale di Alessandria II \u00e8 stato un collegio elettorale uninominale del Regno di Sardegna.\nCronologia.\nNel collegio si svolsero votazioni per sette legislature.\nDati elettorali.\nIV legislatura.\nIl deputato Novelli opt\u00f2 per il collegio di Felizzano il 2 gennaio 1850.\nVI legislatura.\nIl deputato Moia opt\u00f2 per il collegio di Cicagna il 19 gennaio 1858."}
{"id": "6184763", "revid": "86599", "url": "https://it.wikipedia.org/wiki?curid=6184763", "title": "292160 Davefask", "text": "292160 Davefask \u00e8 un asteroide della fascia principale. Scoperto nel 2006, presenta un'orbita caratterizzata da un semiasse maggiore pari a 2,5580819\u00a0UA e da un'eccentricit\u00e0 di 0,1160730, inclinata di 14,05723\u00b0 rispetto all'eclittica.\nL'asteroide \u00e8 dedicato al psicologo statunitense David Fask."}
{"id": "6184767", "revid": "1543377", "url": "https://it.wikipedia.org/wiki?curid=6184767", "title": "Mauro Bussani", "text": "Mauro Bussani (nato da Jolanda Evangelisti, una sarta, e Nereo \"Dino\" Bussani, un dipendente della Croce Rossa e sindacalista) \u00e8 professore di diritto comparato presso la Facolt\u00e0 di giurisprudenza dell\u2019Universit\u00e0 degli studi di Trieste, e \"adjunct professor\" alla Facolt\u00e0 di giurisprudenza dell\u2019Universit\u00e0 di Macao, Regione Autonoma Speciale (R.A.S.) della Repubblica Popolare Cinese. Nel 2019 \u00e8 stato insignito del titolo di Dottore di ricerca honoris causa da parte della Facolt\u00e0 di giurisprudenza dell\u2019Universit\u00e0 di Friburgo, in Svizzera.\nLa ricerca di Mauro Bussani si concentra, fra gli altri temi, su il diritto comparato dei contratti, della responsabilit\u00e0 civile e delle garanzie mobiliari, il diritto privato europeo e l\u2019armonizzazione giuridica, i diritti umani comparati, e la globalizzazione giuridica.\nBiografia.\nMauro Bussani si laurea nel 1982, a pieni voti con lode, presso la facolt\u00e0 di giurisprudenza dell\u2019Universit\u00e0 di Trieste. Ricercatore presso l\u2019ateneo triestino dal 1989, si trasferisce a Trento dove, nel 1995, diventa professore associato. Nel 2000 torna presso la Facolt\u00e0 di giurisprudenza di Trieste quale professore ordinario di diritto comparato.\nDurante la sua carriera, Mauro Bussani \u00e8 stato invitato a presentare i suoi lavori in universit\u00e0 e altre istituzioni accademiche del mondo, in molte delle quali ha ricoperto pure incarichi di insegnamento. \u00c8 attualmente membro dei consigli scientifici di riviste scientifiche di prestigio internazionale, oltre che membro di associazioni e istituzioni dedicate alla ricerca in ambito comparatistico.\nRiconoscimenti professionali.\nI lavori di Mauro Bussani sulla nozione e il ruolo della colpa soggettiva sono stati pubblicati in italiano, francese e inglese, e tradotti in portoghese, mentre gli studi da lui condotti assieme a Vernon Valentine Palmer (Tulane U., La.) sulla risarcibilit\u00e0 extracontrattuale dei danni puramente economici \u2013 uno dei quali \u00e8 stato tradotto in cinese dalla casa editrice di Pechino \"China Law Press\" \u2013 sono presenti in oltre mille biblioteche, sparse in tutte il mondo.\nUgualmente importante \u00e8 stata la sua contribuzione al diritto comparato delle garanzie mobiliari e al diritto comparato dei contratti, come \u00e8 dimostrato, fra l\u2019altro, dal fatto che Bussani \u00e8 stato invitato due volte a partecipare a progetti europei finanziati dalla Commissione Europea sull\u2019armonizzazione del diritto contrattuale.\nCon Ugo Mattei (UC Hastings, Ca., e U. di Torino), Bussani ha sviluppato una metodologia comparatistica, che fonde gli insegnamenti di due maestri del diritto comparato, Rudolf B. Schlesinger e Rodolfo Sacco. Questa nuova metodologia ha trovato espressione nel progetto \u2018Il Nucleo Comune del Diritto Privato Europeo / \"The Common Core of European Private Law\"\u2019, un progetto di ricerca il cui scopo \u00e8 di individuare, attraverso un approccio fondato sull\u2019uso di questionari fattuali, il nucleo comune (\"common core\") del diritto privato europeo, evidenziando quanto di comune, e di differente, esiste a livello operativo fra i sistemi giuridici europei. I risultati del progetto, cui partecipano pi\u00f9 di trecento giuristi, europei e non, sono pubblicati dalla casa editrice \"Cambridge University Press\" in una serie \"peer-reviewed\" intitolata \"\u201cThe Common Core Project of European Private Law\u201d\" e diretta dai Bussani e Ugo Mattei.\nNegli ultimi anni, Bussani ha rivolto la sua attenzione comparatistica a temi pi\u00f9 vicini al diritto pubblico internazionale, quali il diritto internazionale della finanza, i diritti umani comparati, e la globalizzazione giuridica.\nPrincipali pubblicazioni.\nQuale autore o co-autore, Mauro Bussani ha pubblicato in italiano, inglese e francese oltre venti volumi e pi\u00f9 di centoquaranta articoli, molti dei quali sono stati tradotti in portoghese, spagnolo, serbo, turco, cinese, giapponese, e coreano.\nQuanto segue \u00e8 una selezione delle principali pubblicazioni di Mauro Bussani."}
{"id": "6184769", "revid": "1776051", "url": "https://it.wikipedia.org/wiki?curid=6184769", "title": "Collegio elettorale di Andorno-Biella (Regno di Sardegna)", "text": "Il collegio elettorale di Andorno-Biella (o \"Biella-Andorno\") \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sei legislature e fu poi unito al collegio elettorale di Biella."}
{"id": "6184783", "revid": "965985", "url": "https://it.wikipedia.org/wiki?curid=6184783", "title": "7 (Sanna Nielsen)", "text": "7 \u00e8 l'ottavo album in studio della cantante svedese Sanna Nielsen, pubblicato nel 2014."}
{"id": "6184784", "revid": "1776051", "url": "https://it.wikipedia.org/wiki?curid=6184784", "title": "Collegio elettorale di Arona (Regno di Sardegna)", "text": "Il collegio elettorale di Arona \u00e8 stato un collegio elettorale uninominale del Regno di Sardegna.\nStoria.\nIl collegio fu uno dei collegi elettorali creati nel 1848 tramite la legge elettorale 17 marzo 1848.\nIl collegio venne riconfermato con la riforma del 1859.\nTerritorio.\nNel 1848 comprendeva i mandamenti di Arone e Borgo Ticino.\nNon fu modificato dalla riforma dei collegi del 1859.\nDati elettorali.\nNel collegio si svolsero votazioni per sette legislature e fu poi inserito nel nuovo collegio elettorale di Oleggio.\nI legislatura.\nIl 27 aprile 1848 fu eletto Pietro Albini (mancano i dati dell'elezione) che opt\u00f2 per il collegio di Garlasco e il collegio fu riconvocato. Nell'elezione suppletiva del 26 giugno 1848 fu eletto Ottavio Thaon di Revel (mancano i dati dell'elezione) che opt\u00f2 per il collegio di Utelle e il collegio fu nuovamente riconvocato.\nManzoni scrisse una lettera di dimissioni che venne letta in aula il 17 ottobre 1848; nonostante ci\u00f2 l'elezione venne approvata \u00abper acclamazione e salutata da vivi ed universali applausi\u00bb.\nIl 21 ottobre Manzoni invi\u00f2 altra lettera di dimissioni, che vennero accettate. Il collegio fu riconvocato il 6 novembre."}
{"id": "6184787", "revid": "400694", "url": "https://it.wikipedia.org/wiki?curid=6184787", "title": "16 b\u00e4sta", "text": "16 b\u00e4sta \u00e8 un album di raccolta della cantante svedese Sanna Nielsen, pubblicato nel 2014."}
{"id": "6184788", "revid": "1776051", "url": "https://it.wikipedia.org/wiki?curid=6184788", "title": "Collegio elettorale di Bioglio (Regno di Sardegna)", "text": "Il collegio elettorale di Bioglio \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sette legislature e fu poi unito al collegio elettorale di Cossato."}
{"id": "6184789", "revid": "295921", "url": "https://it.wikipedia.org/wiki?curid=6184789", "title": "Il Cartoccino dei Piccoli", "text": "Il cartoccino dei piccoli \u00e8 stata una rivista per bambini in et\u00e0 prescolare pubblicata in Italia dalla casa editrice Cartoccino (dal 1933 Cartoccio), da tempo specializzata in prodotti per l'infanzia; era composta da brevi racconti in prosa, fumetti in didascalia e soprattutto giochi di varia natura, tanto da essere definito un giornale-giocattolo.\nStoria editoriale.\nNata come rivista quindicinale, divenne settimanale nel 1931. La rivista fu diretta da Ettore Boschi e a partire dal 1934 da Rino Albertarelli ed ebbe l'apporto di prestigiosi collaboratori tra i quali Elsa Morante, Antonio Rubino, Antonio Canale, i fratelli Carlo e Vittorio Cossio, Attilio Mussino, Carlo Bisi, Nino Pagot, Antonio Maria Nardi, Enrico Castello, Giovanni Scolari, Vanni Pucci, Gian D\u00e0uli, Raoul Verdini, Amalia Guglielminetti, Trilussa. La produzione straniera era rappresentata da Felix the Cat (Mio Mao) e Just Kids di Ad Carter (Momoletto e Ravanello). \nNegli ultimi anni di pubblicazione, la rivista mut\u00f2 il suo design e cerc\u00f2 di adattare i suoi contenuti a un pubblico di et\u00e0 superiore. La testata chiuse nel maggio 1936, dopo oltre trecento numeri pubblicati."}
{"id": "6184791", "revid": "486946", "url": "https://it.wikipedia.org/wiki?curid=6184791", "title": "Cartoccino dei piccoli", "text": ""}
{"id": "6184792", "revid": "767487", "url": "https://it.wikipedia.org/wiki?curid=6184792", "title": "Min jul", "text": "Min jul \u00e8 un album in studio natalizio della cantante svedese Sanna Nielsen, pubblicato nel 2013."}
{"id": "6184794", "revid": "1728", "url": "https://it.wikipedia.org/wiki?curid=6184794", "title": "Collegio elettorale di Borgosesia (Regno di Sardegna)", "text": "Il collegio elettorale di Borgosesia \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sei legislature e fu poi unito al collegio elettorale di Varallo."}
{"id": "6184795", "revid": "599013", "url": "https://it.wikipedia.org/wiki?curid=6184795", "title": "Lamar Jackson", "text": " Nel 2016, con i Louisville Cardinals ha vinto l'Heisman Trophy, il massimo riconoscimento individuale nel football universitario, mentre nel 2019 \u00e8 stato nominato MVP della NFL.\nCarriera universitaria.\nNella sua prima stagione a Louisville nel 2015, Jackson disput\u00f2 12 partite, di cui otto come titolare, passando 1.840 yard, con 12 touchdown e 8 intercetti subiti, oltre a correre 960 yard e altri 11 touchdown. Fu premiato come miglior giocatore del Music City Bowl 2015 dopo avere passato 227 yard e 2 touchdown, oltre a correre un record dell'evento di 226 yard pi\u00f9 due marcature.\nNella prima gara della sua seconda stagione, contro UNC-Charlotte, Jackson stabil\u00ec il record scolastico per touchdown complessivi in un incontro, 8, tutti nel primo tempo. Contro Syracuse segn\u00f2 complessivamente altri 5 TD tutti nel primo tempo. Contro Florida State, numero 2 del tabellone, Jackson segn\u00f2 4 touchdown su corsa, divenendo uno dei favoriti per la vittoria dell'Heisman Trophy, portando i Cardinals al numero 3 del tabellone, il loro miglior risultato dal 2006. Contro Marshall fece registrare altri sette touchdown totali. L'8 dicembre, Jackson fu premiato con il Walter Camp Award e il Maxwell Award come giocatore universitario dell'anno.\nIl 10 dicembre 2016, fu premiato con l'Heisman Trophy 2016, superando la concorrenza di Deshaun Watson, Dede Westbrook, Jabrill Peppers e Baker Mayfield. Fu il primo vincitore della storia di Louisville e il pi\u00f9 giovane vincitore di sempre del trofeo.\nCarriera professionistica.\nStagione 2018.\nIl 26 aprile 2018 Jackson fu scelto come trentaduesimo assoluto nel Draft NFL 2018 dai Baltimore Ravens. Debutt\u00f2 come professionista subentrando nel secondo tempo al veterano Joe Flacco con la squadra in vantaggio per 40-0 contro i Buffalo Bills, passando 24 yard. Il 22 ottobre segn\u00f2 il primo touchdown su corsa nella NFL nella sconfitta per 24\u201323 con i New Orleans Saints. La settimana successiva invece pass\u00f2 il primo touchdown, con un passaggio da 26 yard per l'altro rookie Hayden Hurst, contro i Carolina Panthers. Nell'undicesimo turno, con Flacco infortunato, Jackson disput\u00f2 la prima gara come titolare guidando i Ravens alla vittoria sui Cincinnati Bengals. Le sue 117 yard corse furono un nuovo record NFL per un quarterback alla prima gara da partente, superando quello di Randall Cunningham stabilito nel 1985. Jackson vinse tutte le prime tre gare come titolare prima di una sconfitta in una gara equilibrata contro i Kansas City Chiefs. Alla fine di dicembre fu premiato come rookie offensivo del mese, durante il quale mantenne i Ravens imbattuti con 4 touchdown passati e 3 segnati di corsa. Baltimore vinse cos\u00ec la propria division e Jackson divenne il pi\u00f9 giovane quarterback della storia a partire come titolare in una gara di playoff.\nStagione 2019: MVP della NFL.\nNel primo turno della stagione 2019 Jackson lanci\u00f2 un nuovo primato personale di 5 touchdown, tanti quanti ne aveva passati nella stagione precedente, nella vittoria sui Miami Dolphins in cui i Ravens segnarono un record di franchigia di 59 punti. La sua partita termin\u00f2 con un passer rating perfetto di 158,3, il pi\u00f9 giovane giocatore della storia a riuscirvi superando il record di Jared Goff, venendo premiato come giocatore offensivo della AFC della settimana e come quarterback della settimana. Nel turno successivo, nella vittoria sugli Arizona Cardinals, divenne il primo giocatore della storia con almeno 250 yard passate e 120 corse nella stessa partita. Nella settimana 6 Jackson divenne il primo giocatore nella stagione regolare a passare 200 yard e correrne 150 nella stessa gara. In precedenza vi era riuscito solo Colin Kaepernick in una gara di playoff. Per quella prestazione fu premiato come miglior corridore della settimana.\nNel nono turno, Jackson e i Ravens inflissero la prima sconfitta agli imbattuti Patriots. La sua partita si chiuse con tre touchdown, uno passato e due su corsa, venendo premiato per la seconda volta in stagione come giocatore offensivo della AFC della settimana. Sette giorni dopo divenne il secondo giocatore della storia, dopo Ben Roethlisberger nel , a disputare due gare con un passer rating perfetto nella stessa stagione nella vittoria per 49-13 sui Cincinnati Bengals. Per il secondo turno consecutivo fu premiato come giocatore offensivo della settimana e come quarterback della settimana. Nella settimana 11 Jackson pass\u00f2 4 touchdown nella vittoria nella sfida tra squadre di alta classifica con gli Houston Texans. Nel Monday Night Football successivo Jackson pass\u00f2 altri 5 touchdown nella netta vittoria sui Los Angeles Rams, campioni in carica della NFC, venendo premiato per la quarta volta come giocatore offensivo della settimana e come quarterback della settimana. Alla fine di novembre vinse il titolo di miglior giocatore offensivo della AFC del mese in cui pass\u00f2 882 yard, 14 touchdown e nessun intercetto subito per un passer rating di 136,8, il migliore della lega.\nCon una vittoria sui Buffalo Bills nel quattordicesimo turno i Ravens ottennero la matematica qualificazione ai playoff. In quella partita Jackson divenne il secondo quarterback della storia a correre mille yard in una stagione dopo Michael Vick. Batt\u00e9 il record di Vick con 86 yard corse quattro giorni dopo nell'anticipo contro i New York Jets in cui pass\u00f2 per la terza volta in stagione 5 touchdown, dando ai Ravens la vittoria e il secondo titolo di division consecutivo, venendo ancora una volta premiato come giocatore offensivo della settimana. A fine stagione fu convocato per il suo primo Pro Bowl e inserito nel First-team All-Pro dopo avere guidato la NFL con 36 passaggi da touchdown. I Ravens terminarono con un record di 14-2, il migliore della NFL.\nLa stagione di Baltimore si chiuse inaspettatamente gi\u00e0 al divisional round dei playoff quando la squadra fu battuta in casa per 28-12 dai Tennessee Titans. Jackson divenne il primo giocatore della storia con 300 yard passate e 100 corse in una gara di playoff ma sub\u00ec anche 2 intercetti e 4 sack.\nIl 1\u00ba febbraio 2020, Jackson fu premiato come MVP della NFL, il secondo giocatore della storia con votazione unanime dopo Tom Brady nel .\nStagione 2020.\nJackson apr\u00ec la sua terza stagione con 275 yard passate e 3 touchdown nella vittoria sui Browns che gli valsero il premio di giocatore offensivo della AFC della settimana. Dopo una sconfitta con i Chiefs, nella settimana 4 effettu\u00f2 la corsa pi\u00f9 lunga della carriera con un touchdown da 50 yard nella vittoria sul Washington Football Team. Il 26 novembre Jackson risult\u00f2 positivo al COVID-19, venendo costretto a saltare la gara della settimana 12. Nel Monday Night Football della settimana 14 vinto contro i Browns fu premiato come giocatore offensivo della settimana grazie a 163 yard passate, 124 corse e tre touchdown totali, di cui due su corsa. La sua annata si chiuse con 2.757 yard passate, 26 touchdown, 9 intercetti e 7 touchdown su corsa, divenendo il primo quarterback della storia a correre 1.000 yard per due stagioni consecutive. I Ravens con un record di 11-5 si qualificarono ai playoff come wild card.\nNel turno delle wild card, Jackson vinse la sua prima gara di playoff in carriera battendo i Tennessee Titans nella rivincita della gara dell'anno precedente. Lanci\u00f2 per 179 yard e un intercetto e corse per 136 yard, incluso un touchdown da 48 yard, nella vittoria per 20-13. La settimana successiva fu costretto a lasciare la partita nel secondo tempo a causa di una commozione cerebrale subita, con i Ravens che furono eliminati dai Buffalo Bills per 17-3 in una battaglia difensiva. Poco prima di uscire, Jackson aveva subito un intercetto ritornato per 101 yard in touchdown.\nStagione 2021.\nNel Monday Night Football del quinto turno contro gli Indianapolis Colts, in svantaggio di 16 punti nel quarto periodo, Jackson guid\u00f2 i Ravens alla rimonta con un record di franchigia di 442 yard passate e 4 touchdown, venendo premiato come giocatore offensivo della AFC della settimana. Sette giorni dopo stabil\u00ec un record per un quarterback sotto i 25 anni con la 35\u00aa vittoria. Il vecchio primato di 34 era detenuto da Dan Marino. A fine stagione fu convocato per il suo secondo Pro Bowl.\nFamiglia.\nJackson \u00e8 il cugino del cornerback della NFL Trayvon Mullen."}
{"id": "6184799", "revid": "252732", "url": "https://it.wikipedia.org/wiki?curid=6184799", "title": "L4d", "text": ""}
{"id": "6184801", "revid": "252732", "url": "https://it.wikipedia.org/wiki?curid=6184801", "title": "L4d2", "text": ""}
{"id": "6184809", "revid": "1318658", "url": "https://it.wikipedia.org/wiki?curid=6184809", "title": "Christopher Theofanidis", "text": "Le sue opere sono state eseguite da importanti orchestre di tutto il mondo, tra cui la London Symphony, la Orchestra di Filadelfia, i Solisti di Mosca, la National, Atlanta, Baltimora, St. Louis, Detroit e molte altre. Ha partecipato al programma Young American Composer-in-Residence, con Barry Jekowsky e la California Symphony dal 1994 al 1996 e, pi\u00f9 recentemente, \u00e8 stato Compositore dell'Anno per la Orchestra Sinfonica di Pittsburgh durante la sua stagione 2006-2007, per la quale ha scritto un concerto per violino per Sarah Chang.\nBiografia.\nTheofanidis ha lauree alla Universit\u00e0 Yale, alla Eastman School of Music e all'Universit\u00e0 di Houston, ed \u00e8 stato il destinatario dell'International Masterprize (ospitato presso il Barbican Centre di Londra), il Rome Prize, il Guggenheim Fellowship, sei premi ASCAP Gould, una borsa di studio Fulbright per la Francia, un Tanglewood Fellowship, e un American Academy of Arts and Letters' Charles Ives Fellowship. Nel 2007 ha avuto la nomination per un Grammy per la migliore composizione per il suo coro e orchestra con l'opera \"The Here and Now\", basata sulla poesia di Rumi.\nTheofanidis ha recentemente scritto un balletto per l'American Ballet Theatre, un lavoro per la Orpheus Chamber Orchestra, come parte della sua serie \"New Brandenburg\" ed ha attualmente due incarichi di opere per le compagnie di San Francisco e Houston Grand Opera. Ha un rapporto di lunga data con l'Atlanta Symphony Orchestra e la sua prima sinfonia \u00e8 appena stata eseguita in anteprima e registrata con tale orchestra. \u00c8 stato delegato alla U.S.-Japan Foundation's Leadership Program ed \u00e8 un ex membro di facolt\u00e0 del Peabody Conservatory e della Juilliard School. Attualmente insegna presso la Yale School of Music."}
{"id": "6184823", "revid": "117845560", "url": "https://it.wikipedia.org/wiki?curid=6184823", "title": "Ivano Icardi", "text": "Biografia.\nNato nel 1975, inizia a suonare all'et\u00e0 di 5 anni, partecipando ben presto a diversi importanti concorsi nazionali per chitarristi. \nCome produttore ha partecipato a diversi \"Platinum Awards\" album e collabora attivamente con: Warner, Sony e Universal. \nCome compositore ha lavorato con le principali aziende televisive italiane: RAI, Mediaset, La7, MTV, Sky, Magnolia, Walt Disney, 20 Century Fox; \nCome songwriter ha partecipato pi\u00f9 volte alla trasmissione \u201cAmici\u201d, ha inoltre composto musiche per brand mondiali come: Coca-Cola, Nivea, Toyota, Lacoste e moltissimi altri.\nNegli ultimi dieci anni ha lavorato a pi\u00f9 di 3000 brani in veste di produttore, chitarrista, arrangiatore o compositore.\nNel 2010 decide di ricominciare la sua carriera artistica come chitarrista solista iniziando a lavorare ad una serie di brani strumentali per chitarra che sfociano nella pubblicazione, nel 2013, dell'album Walking with the Giants, uscito con l\u2019etichetta discografica internazionale di Steve Vai, Digital Nations. \nNel 2014 e 2015 pubblica diversi brani singoli e intraprende una serie di collaborazioni di livello mondiale con Gregg Bissonette, Bryan Beller, Fabrizio Grossi, John Giblin, Kenny Aronoff, Alessandro Alessandroni Jr. \nNel 2016 pubblica il suo secondo album solista So Far Away.\nNel 2019 viene invitato a partecipare, insieme ad Ariel Posen, Josh Smith e Jeff McErlain, all'importante kermesse musicale di 4 giorni Umbria Blues Festival. Da questo concerto prender\u00e0 vita l\u2019album live: \u201cIvano Icardi - Live at Umbria Blues Festival\u201d .\nCon il suo trio, si esibisce in Tour nazionali e internazionali, e vede la partecipazione insieme a lui sul palco di grandi musicisti del panorama italiano, come Lele Melotti, Lorenzo Poli, Elio Rivagli e molti altri... \nDal 2019 \u00e8 anche titolare dello Skyline Studio, moderno studio di registrazione, situato a Torino, citato come \u201cfonte di ispirazione\u201d per acustica e design dalla prestigiosa rivista \"Music Tech\"."}
{"id": "6184825", "revid": "697352", "url": "https://it.wikipedia.org/wiki?curid=6184825", "title": "Solomon Hicks", "text": ""}
{"id": "6184838", "revid": "1926649", "url": "https://it.wikipedia.org/wiki?curid=6184838", "title": "Associazione Sportiva Viterbo Calcio 2004-2005", "text": "Questa pagina raccoglie le informazioni riguardanti l'Associazione Sportiva Viterbo Calcio nelle competizioni ufficiali della stagione 2004-2005."}
{"id": "6184840", "revid": "287204", "url": "https://it.wikipedia.org/wiki?curid=6184840", "title": "Collegio elettorale di Bosco (Regno di Sardegna)", "text": "Il collegio elettorale di Bosco (o Bosco d'Alessandria) \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sette legislature e fu poi unito al collegio elettorale di Capriata d'Orba.\nI legislatura.\nIl deputato Bobbio si dimise il 15 maggio 1848 \"per nomina ad avvocato fiscale, prima che la Camera deliberasse sulla di lui elezione\".\nL'elezione fu annullata il 23 ottobre 1848 \"in seguito ad inchiesta per irregolarit\u00e0 e corruzione\".\nAnche questa elezione fu annullata, il 12 dicembre 1848, per gli stessi motivi\".\nIII legislatura.\n\"Nella tornata del 4 agosto 1849 la Camera ordin\u00f2 che si procedesse ad una \"informazione\" (non inchiesta) per pretese irregolarit\u00e0 avvenute durante le operazioni elettorali (Presenza di meno di tre membri dell'ufficio fra il primo e il secondo appello: ammissione di elettori a votare dopo il secondo appello). il 16 agosto, in seguito alle \"informazioni\" avute, l'elezione venne convalidata\".\nIV legislatura.\nIl deputato Trotti si dimise il 21 novembre 1851.\nVI legislatura.\nIl deputato Caprioli cess\u00f2 dalla carica per la \"nomina a segretario generale al Ministero dell'interno il 21 luglio 1859."}
{"id": "6184841", "revid": "287204", "url": "https://it.wikipedia.org/wiki?curid=6184841", "title": "CREB", "text": "Il CREB (in inglese cAMP response element-binding protein) \u00e8 un fattore di trascrizione cellulare. Si lega ad alcune sequenze di DNA definite elementi di risposta al cAMP (\"CRE\"), aumentando o diminuendo la trascrizione dei geni a valle.Il CREB \u00e8 stato descritto nel 1987 come un fattore di trascrizione cAMP-sensibile che regola il gene della somatostatina.\nI geni la cui trascrizione \u00e8 regolata dal CREB includono: c-Fos, BDNF, tirosina 3-monoossigenasi, numerosi neuropeptidi (come la somatostatina, encefalina, il VGF, l'ormone di rilascio della corticotropina), e geni coinvolti nel \"circadian clock\" dei mammiferi (\"PER1, PER2\").\nIl CREB \u00e8 strettamente legato in struttura e funzione alle proteine \"CREM\" (CAMP responsive element modulator) e ATF-1 (fattore di trascrizione di attivazione-1). Le proteine CREB sono espresse in molti animali, compreso l'uomo.\nIl CREB ha un ruolo ben documentato nella plasticit\u00e0 neuronale e nella formazione della memoria di lunga durata nel cervello e ha dimostrato di essere importante nella formazione della memoria spaziale. La downregulation del CREB \u00e8 implicata nella patologia della malattia di Alzheimer: si pensa che aumentare l'espressione del CREB sia una possibile terapia per la malattia di Alzheimer."}
{"id": "6184842", "revid": "671029", "url": "https://it.wikipedia.org/wiki?curid=6184842", "title": "Basketball-Bundesliga 1980-1981", "text": "La Basketball-Bundesliga 1980-1981 \u00e8 stata la 15\u00aa edizione del massimo campionato tedesco occidentale di pallacanestro maschile. La vittoria finale \u00e8 stata ad appannaggio del Saturn Colonia."}
{"id": "6184844", "revid": "1776051", "url": "https://it.wikipedia.org/wiki?curid=6184844", "title": "Collegio elettorale di Boves (Regno di Sardegna)", "text": "Il collegio elettorale di Boves \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sette legislature e fu poi unito al collegio elettorale di Cuneo."}
{"id": "6184868", "revid": "1728", "url": "https://it.wikipedia.org/wiki?curid=6184868", "title": "Collegio elettorale di Canale (Regno di Sardegna)", "text": "Il collegio elettorale di Canale \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sette legislature e fu poi unito al collegio elettorale di Bra."}
{"id": "6184869", "revid": "120750878", "url": "https://it.wikipedia.org/wiki?curid=6184869", "title": "Costaceae", "text": "Le Costaceae sono una famiglia pantropicale di piante angiosperme monocotiledoni dell'ordine Zingiberales\nMolte di queste, originariamente classificate direttamente appartenenti alle \"Zingiberaceae\" da Petersen (1889) e Schumann (1904), grazie a successivi approfondimenti dovuti principalmente a Kress vennero integrate nelle \"Costaceae\".\nTassonomia.\nLa famiglia comprende i seguenti generi:"}
{"id": "6184871", "revid": "124166713", "url": "https://it.wikipedia.org/wiki?curid=6184871", "title": "XXII Congresso del Partito Comunista dell'Unione Sovietica", "text": "Il XXII Congresso del Partito Comunista dell'Unione Sovietica (PCUS) si svolse dal 17 al 31 ottobre del 1961 nel Palazzo dei Congressi del Cremlino, che era stato appena realizzato, e vide la partecipazione di un elevatissimo numero di delegati, ben 4.800.\nI lavori.\nIn una fase di espansione del socialismo su scala planetaria, il Congresso consider\u00f2 completata la costruzione del socialismo in Unione Sovietica, che era prevista dal secondo programma, approvato nel 1919, e var\u00f2 il terzo programma, consistente nella definitiva costruzione della societ\u00e0 comunista, da ultimarsi nel giro di venti anni.\nUn altro elemento chiave del Congresso fu l'aggravamento, da parte di Nikita Chru\u0161\u010d\u0451v, del processo a Stalin, che si concretizz\u00f2 nell'aperto attacco al cosiddetto \"gruppo antipartito\", composto da Molotov, Malenkov, Kaganovi\u010d, Voro\u0161ilov, Bulganin, Saburov, Pervuchin, \u0160epilov; e in gesti fortemente simbolici come la ridenominazione della citt\u00e0 di Stalingrado in Volgograd o la rimozione del corpo di Stalin dal mausoleo di Lenin.\nChru\u0161\u010d\u0451v prese posizione duramente anche contro il regime albanese filostalinista di Enver Hoxha. Le posizioni espresse dal segretario del PCUS furono contestate dal rappresentante del Partito Comunista Cinese Zhou Enlai, che abbandon\u00f2 anticipatamente i lavori.\nIl XXII Congresso elesse inoltre un Comitato centrale composto da 175 membri effettivi e 155 candidati ed apport\u00f2 modifiche allo Statuto del PCUS, nel quale venne rafforzato il carattere collettivo della gestione del partito, che venne ridefinito \u00abpartito di tutto il popolo sovietico\u00bb."}
{"id": "6184873", "revid": "1776051", "url": "https://it.wikipedia.org/wiki?curid=6184873", "title": "Collegio elettorale di Caraglio (Regno di Sardegna)", "text": "Il collegio elettorale di Caraglio \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sette legislature e fu poi unito al collegio elettorale di Dronero."}
{"id": "6184875", "revid": "88740", "url": "https://it.wikipedia.org/wiki?curid=6184875", "title": "Panciroli", "text": ""}
{"id": "6184876", "revid": "1776051", "url": "https://it.wikipedia.org/wiki?curid=6184876", "title": "Collegio elettorale di Carr\u00f9 (Regno di Sardegna)", "text": "Il collegio elettorale di Carr\u00f9 \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sei legislature e fu poi unito al collegio elettorale di Dogliani."}
{"id": "6184878", "revid": "1086846", "url": "https://it.wikipedia.org/wiki?curid=6184878", "title": "Associazione Del Calcio Di Vicenza 1921-1922", "text": "Stagione.\nIl Vicenza inizialmente fu obbligato a disputare uno spareggio interdivisionale con la prima classificata di Seconda Divisione (il Derthona) per ottenere la permanenza in Prima Divisione. In seguito al Compromesso Colombo, fu costretto a disputare due spareggi salvezza (quello interdivisionale e, in aggiunta, un altro interfederale): perse il primo e retrocesse in Seconda Divisione."}
{"id": "6184879", "revid": "1728", "url": "https://it.wikipedia.org/wiki?curid=6184879", "title": "Collegio elettorale di Caselle (Regno di Sardegna)", "text": "Il collegio elettorale di Caselle \u00e8 stato un collegio elettorale uninominale del Regno di Sardegna. Il collegio fu istituito con Regio editto del 17 marzo del 1848. Comprendeva i mandamenti di Caselle, Volpiano e Veneria\nDati elettorali.\nNel collegio si svolsero votazioni per sei legislature e fu poi unito al collegio elettorale di Ciri\u00e8.\nIV legislatura.\nA causa dell'eccedenza nel numero dei deputati impiegati, il 2 gennaio 1850 l'onorevole Borsarelli fu tra i quattro sorteggiati e decadde dalla carica di deputato. Il collegio fu riconvocato.\nVI legislatura.\nL'onorevole Bottone mor\u00ec il 17 gennaio 1858. Il collegio fu riconvocato."}
{"id": "6184886", "revid": "2146488", "url": "https://it.wikipedia.org/wiki?curid=6184886", "title": "Little Big Show", "text": "Little Big Show \u00e8 stato un programma televisivo italiano di intrattenimento trasmesso in prima serata su Canale 5 con la conduzione di Gerry Scotti. Ne \u00e8 stata realizzata al momento una sola edizione composta da quattro puntate trasmesse dal 13 dicembre 2016 al 15 marzo 2017.\nIl programma.\nIl programma \u00e8 tratto dal format americano \"Little Big Shots\" della NBC condotto da Steve Harvey.\nProtagonisti del variet\u00e0 sono un gruppo di bambini dai 3 ai 12 anni, dotati di un talento fuori dal comune, che si esibiscono durante ciascuna puntata mostrando le loro particolari abilit\u00e0, come cucinare, guidare una motocicletta o saper compiere esercizi ginnici. \nI protagonisti non sono giudicati, non sono in gara tra di loro, la trasmissione non ha nessuna giuria e non ha nessun vincitore n\u00e9 vinto.\nCollocazione in palinsesto.\nIl programma \u00e8 stato trasmesso, nella sua prima edizione, il marted\u00ec in prima serata, il 13 e il 20 dicembre 2016, su Canale 5. Le restanti puntate, previste inizialmente per il successivo mese di gennaio, sono poi proposte l'8 e il 15 marzo 2017, nella serata del mercoled\u00ec."}
{"id": "6184887", "revid": "339392", "url": "https://it.wikipedia.org/wiki?curid=6184887", "title": "TV Langen", "text": ""}
{"id": "6184896", "revid": "1833487", "url": "https://it.wikipedia.org/wiki?curid=6184896", "title": "Pisto napoletano", "text": "Il pisto napoletano \u00e8 un insieme di spezie, tipico della tradizione culinaria napoletana utilizzato nella preparazione di molti dolci tradizionali della Campania, soprattutto natalizi. \nLe spezie pi\u00f9 importanti sono: cannella, noce moscata, chiodi di garofano e coriandolo.\nRicetta.\nIngredienti:\nPreparazione:\npestare in un mortaio le spezie e tostarle brevemente in padella, per fare rinvenire l'aroma. La polvere cos\u00ec ottenuta si conserva anche per diversi mesi, se chiusa in un contenitore ermetico. \nEsistono variazioni della ricetta, dove alle spezie principali, cio\u00e8 la cannella, i chiodi di garofano e la noce moscata, ne sono aggiunte altre per arrotondare ed esaltare il gusto.\nDolci in cui viene utilizzato.\nAlcuni dei dolci della tradizione natalizia napoletana e campana, in cui viene utilizzato il pisto sono:"}
{"id": "6184898", "revid": "46291", "url": "https://it.wikipedia.org/wiki?curid=6184898", "title": "Styrax obassis", "text": "Styrax obassis \u00e8 una specie di pianta florescente della famiglia delle Styracaceae. \u00c8 originaria dell'isola di Hokkaid\u014d in Giappone e della Cina.\nColtivazione.\n\"Styrax obassis\" viene coltivata come pianta ornamentale nei giardini."}
{"id": "6184905", "revid": "1498232", "url": "https://it.wikipedia.org/wiki?curid=6184905", "title": "Sanremo Giovani 2016", "text": "La decima edizione televisiva del concorso Sanremo Giovani, intitolata Sar\u00e0 Sanremo, si \u00e8 svolta a Sanremo il 12 dicembre 2016, presentata da Carlo Conti. L'evento \u00e8 stato trasmesso anche in radio su Rai Radio 2, commentato in diretta da Carolina Di Domenico e Ema Stokholma.\nDurante la serata i 12 finalisti del concorso, precedentemente selezionati da una commissione musicale, si sono esibiti e sono stati giudicati da una giuria, la quale ha scelto tra di loro i 6 cantanti da inserire nella sezione \"Nuove Proposte\" del Festival di Sanremo 2017. Ad essi si sono aggiunti altri 2 cantanti, selezionati tra gli 8 finalisti provenienti da Area Sanremo. Novit\u00e0 di questa edizione \u00e8 che, nel corso della serata, sono stati annunciati anche i nomi dei ventidue cantanti che hanno fatto parte della sezione \"Campioni\" del Festival di Sanremo 2017 (i cosiddetti \"Big\").\nControversie.\nL'eliminazione dei La Rua \u2014 e \"de facto\" l'esclusione dalla partecipazione al Festival \u2014 \u00e8 stata oggetto di forti critiche, sia sul web sia da parte del pubblico in studio, per le potenzialit\u00e0 e l'apprezzamento del brano da essi presentato; per questo motivo, Carlo Conti ha annunciato che il pezzo sarebbe stato utilizzato come sigla del \"Dopofestival\"."}
{"id": "6184906", "revid": "1186766", "url": "https://it.wikipedia.org/wiki?curid=6184906", "title": "GluR2", "text": "Il GluR2 (in inglese anche: Metabotropic glutamate receptor 2) \u00e8 una proteina che codifica il gene \"GRM2\"\nFunzioni.\nL-glutammato \u00e8 il principale neurotrasmettitore eccitatorio nel sistema nervoso centrale e attiva sia recettori ionotropici e i metabotropici del glutammato. La neurotrasmissione glutammatergica \u00e8 coinvolta in molti aspetti della funzione cerebrale normale e pu\u00f2 essere modificata in molte condizioni neuropatologiche. I recettori metabotropici del glutammato sono una famiglia di recettori accoppiati a proteine G, che sono stati suddivisi in 3 gruppi sulla base di omologia di sequenza, di meccanismi di trasduzione del segnale sostitutivi, e di propriet\u00e0 farmacologiche.\nRuolo nell'allucinogenesi.\nMolte droghe psichedeliche (ad esempio LSD-25) producono i loro effetti legandosi ai complessi oligomerizzerati dei \"5HT2A\" e \"mGlu2\" recettori. La lisuride agisce preferenzialmente o esclusivamente sui recettori 5HT2A non eteromerizzati, che non sono in grado di indurre effetti psichedelici."}
{"id": "6184910", "revid": "247222", "url": "https://it.wikipedia.org/wiki?curid=6184910", "title": "Sar\u00e0 Sanremo", "text": ""}
{"id": "6184911", "revid": "767487", "url": "https://it.wikipedia.org/wiki?curid=6184911", "title": "Pirmin Stierli", "text": "Carriera.\nClub.\nTerzino sinistro, ha vinto sette titoli nazionali giocando con lo Zurigo. Nella stagione 1969-1970 ha una breve parentesi in Belgio, con la divisa dell'Anderlecht.\nNazionale.\nEsordisce in Nazionale il 22 settembre 1968 contro l', amichevole vinta 1-0."}
{"id": "6184944", "revid": "671029", "url": "https://it.wikipedia.org/wiki?curid=6184944", "title": "Basketball-Bundesliga 1981-1982", "text": "La Basketball-Bundesliga 1981-1982 \u00e8 stata la 16\u00aa edizione del massimo campionato tedesco occidentale di pallacanestro maschile. La vittoria finale \u00e8 stata ad appannaggio del Saturn Colonia."}
{"id": "6184953", "revid": "252732", "url": "https://it.wikipedia.org/wiki?curid=6184953", "title": "Parlamento etiope", "text": ""}
{"id": "6184958", "revid": "1568601", "url": "https://it.wikipedia.org/wiki?curid=6184958", "title": "Dorsale di Juan de Fuca", "text": "La dorsale di Juan de Fuca \u00e8 una dorsale oceanica, un margine divergente di placche tettoniche, situata sul fondo dell'Oceano Pacifico nordorientale, al largo della costa dello stato di Washington negli Stati Uniti d'America e della provincia della Columbia Britannica in Canada.\nDescrizione.\nLa dorsale si estende verso nord-est partendo dalla zona di faglia di Blanco (talvolta impropriamente chiamata \"zona di frattura di Blanco\"), fino ad arrivare a una tripla giunzione con la faglia di Nootka e la zona di frattura di Sovanco.\nLa dorsale di Juan de Fuca \u00e8 quello che rimane della precedente dorsale pacifica di Farallon ed \u00e8 parte del margine di placca che separa la placca pacifica, a ovest, dalla placca di Juan de Fuca, a est. Quest'ultima, assieme alla placca di Gorda, a sud, e alla placca Explorer, a nord, costituisce quello che rimane della grande placca Farallon la cui maggior parte ha, nel tempo, subdotto sotto la placca nordamericana.\nLa prima \"sorgente idrotermale sismica\" o \"megaplume\" fu trovata in questa dorsale nel 1986 alle coordinate ."}
{"id": "6184962", "revid": "1573940", "url": "https://it.wikipedia.org/wiki?curid=6184962", "title": "Phelsuma antanosy", "text": "Phelsuma antanosy \u00e8 un piccolo sauro della famiglia Gekkonidae, endemico del Madagascar.\nDescrizione.\nQuesto geco pu\u00f2 raggiungere la lunghezza di 10\u00a0cm.\nBiologia.\n\u00c8 un geco diurno, con abitudini arboricole.\n\u00c8 una specie ovipara.\nDistribuzione e habitat.\nQuesto geco \u00e8 endemico del Madagascar, ove la sua presenza \u00e8 ristretta a poche localit\u00e0 nell'estremit\u00e0 sud-orientale dell'isola, dal livello del mare sino a 300 m di altitudine.\nConservazione.\nLa \"IUCN Red List\" classifica \"P. antanosy\" come specie in pericolo critico di estinzione(\"Critically Endangered\")."}
{"id": "6184964", "revid": "599013", "url": "https://it.wikipedia.org/wiki?curid=6184964", "title": "Chiesa di Sant'Angelo a Piesco", "text": "La chiesa di Sant'Angelo a Piesco \u00e8 una cappella rurale in rovina, fondata in et\u00e0 longobarda, che sorge nell'omonima contrada nei pressi di Benevento.\nStoria e descrizione.\nLa piccola costruzione religiosa sorge sulla cima di una modesta altura (la voce latina \"pesclum\" significa \"rupe\"), a 208\u00a0, sulla sponda destra del fiume Calore. Sembra probabile che essa si trovasse all'interno di una fortificazione a guardia di una strada di accesso alla citt\u00e0: di ci\u00f2 sarebbero prova alcuni resti murari posti ad una quota pi\u00f9 bassa.\nA meno di non voler identificare tale cappella con quella di San Michele Arcangelo \"ad olivolam\", che si trovava nel luogo detto Pantano e che compare in un diploma dell'imperatore Ottone III del 999, la prima menzione esplicita di una chiesa \"sancti Angeli in Pesclo\" \u00e8 del 1102, in un privilegio di papa Pasquale II.\nLa zona dove la chiesa sorge, che prende anch'essa il nome di Sant'Angelo a Piesco, fu per secoli dominio feudale della nobile famiglia beneventana Bilotta, ritenuta di origine longobarda. I Bilotta vendettero il feudo nel 1579; su iniziativa dell'arcivescovo Massimiliano Palombara, nel 1593 lo acquist\u00f2 dai nuovi proprietari il seminario arcivescovile, che cos\u00ec si garant\u00ec una fonte di rendite. Palombara restaur\u00f2 anche la chiesetta. Non \u00e8 noto quando essa fu abbandonata.\nLa cappella \u00e8 costituita da una semplice navata rettangolare, ampia 4,5\u00a0m e lunga 12\u00a0m, coperta da una volta a botte. La parete frontale \u00e8 crollata; qui doveva trovarsi anche l'ingresso alla cappella. Nel muro di fondo si apre una monofora, strombata all'interno; e all'interno \u00e8 visibile anche un arco, probabilmente di sostegno. Nel muro destro si aprono tre finestre; quelle del muro sinistro, invece, sono otturate dalla costruzione di un ambiente in adiacenza, la cui funzione \u00e8 ignota.\nL'edificio \u00e8 sottoposto al vincolo del Ministero dei beni culturali dal 1989."}
{"id": "6184969", "revid": "767487", "url": "https://it.wikipedia.org/wiki?curid=6184969", "title": "Basketball-Bundesliga 1982-1983", "text": "La Basketball-Bundesliga 1982-1983 \u00e8 stata la 17\u00aa edizione del massimo campionato tedesco occidentale di pallacanestro maschile. La vittoria finale \u00e8 stata ad appannaggio del ASC 1846 Gottinga."}
{"id": "6184970", "revid": "767487", "url": "https://it.wikipedia.org/wiki?curid=6184970", "title": "Giro di Lombardia 1941", "text": "Il Giro di Lombardia 1941, trentasettesima edizione della corsa, fu disputata il 19 ottobre 1941, su un percorso totale di 217\u00a0km. Fu vinta dall'italiano Mario Ricci, giunto al traguardo con il tempo di 6h26'41\" alla media di 33,670\u00a0km/h, precedendo i connazionali Cino Cinelli e Severino Canavesi.\nPresero il via da Milano 63 ciclisti e 27 di essi portarono a termine la gara."}
{"id": "6184971", "revid": "1728", "url": "https://it.wikipedia.org/wiki?curid=6184971", "title": "Collegio elettorale di Castellamonte (Regno di Sardegna)", "text": "Il collegio elettorale di Castellamonte \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per la sola VII legislatura e fu poi unito al collegio elettorale di Cuorgn\u00e8.\nVII legislatura.\nL'onorevole Boggio opt\u00f2 per il collegio di Valenza il 1\u00b0 maggio 1860 e il collegio fu nuovamente convocato. "}
{"id": "6184998", "revid": "1728", "url": "https://it.wikipedia.org/wiki?curid=6184998", "title": "Collegio elettorale di Castelnuovo d'Asti (Regno di Sardegna)", "text": "Il collegio elettorale di Castelnuovo d'Asti \u00e8 stato un collegio elettorale uninominale del Regno di Sardegna. Era identificato con il n. 72 ed era composto dai mandamenti di Castelnuovo, Montafia e Cocconato\nDati elettorali.\nNel collegio si svolsero votazioni per sei legislature e fu poi unito al collegio elettorale di Villanova d'Asti .\nIII legislatura.\nA causa di un'errata interpretazione il ballottaggio ebbe luogo il giorno successivo alla prima interpretazione. L'elezione fu comunque convalidata il 7 agosto 1849.\nIV legislatura.\nL'onorevole Bon Compagni decadde dalla carica essendo stato nominato consigliere di Stato il 15 febbraio 1852.\nL'onorevole Bon Compagni decadde dalla carica essendo stato nominato ministro di grazia e giustizia il 22 maggio 1852.\nV legislatura.\nL'onorevole Bon Compagni decadde dalla carica essendo stato nominato inviato straordinario e ministro plenipotenziario presso le corti di Toscana, Parma e Modena (26 dicembre 1856-11 maggio 1859). La nomina fu annunziata alla Camera il 7 gennaio 1857."}
{"id": "6184999", "revid": "599013", "url": "https://it.wikipedia.org/wiki?curid=6184999", "title": "Nacer Guedioura", "text": "Biografia.\n\u00c8 padre di Adl\u00e8ne Guedioura, anch'egli calciatore. Sua moglie, Soreira Pons, \u00e8 spagnola ed era una giocatrice di basket.\nCarriera.\nNazionale.\nHa giocato 4 partite in nazionale negli anni '70, segnando 2 gol."}
{"id": "6185001", "revid": "1728", "url": "https://it.wikipedia.org/wiki?curid=6185001", "title": "Collegio elettorale di Castelnuovo Scrivia (Regno di Sardegna)", "text": "Il collegio elettorale di Castelnuovo Scrivia \u00e8 stato un collegio elettorale uninominale del Regno di Sardegna. Il collegio fu istituito con Regio editto del 17 marzo del 1848. Comprendeva i mandamenti di Castelnuovo, Montafia e Cocconato.\nDati elettorali.\nNel collegio si svolsero votazioni per sette legislature e fu poi unito al collegio elettorale di Valenza.\nI legislatura.\nL'onorevole Sineo opt\u00f2 per il collegio di Saluzzo il 28 maggio 1848 e il collegio fu riconvocato.\nL'onorevole Ferlosio si dimise il 26 ottobre 1848 in seguito alla nomina a Capo divisione al Ministero dell'istruzione pubblica e il collegio fu riconvocato.\nDi questa terza votazione mancano i verbali. L'elezione del canonico Pernigotti fu discussa nella seduta della Camera dell 22 novembre con la presentazione delle proteste di alcuni elettori. L'elezione fu comunque convalidata nella stessa seduta e fu deliberato l'invio dei verbali al ministro di grazia e giustizia per procedere ad una inchiesta contro un giudice di Castelnuovo accusato di intrighi e maneggi in favore dell'eletto. "}
{"id": "6185002", "revid": "599013", "url": "https://it.wikipedia.org/wiki?curid=6185002", "title": "Ledio Pano", "text": "Anche suo padre Panajot \u00e8 stato un calciatore.\nCaratteristiche tecniche.\nDestrorso, giocava nel ruolo di centrocampista offensivo. Abile rigorista, non ha mai fallito alcun calcio di rigore degli oltre cinquanta calciati in carriera.\nCarriera.\nClub.\nHa giocato nella massima serie dei campionati albanese e greco.\nNazionale.\nHa giocato 9 partite in nazionale dal 1987 al 1996."}
{"id": "6185006", "revid": "1728", "url": "https://it.wikipedia.org/wiki?curid=6185006", "title": "Collegio elettorale di Cavour (Regno di Sardegna)", "text": "Il collegio elettorale di Cavour \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sette legislature e fu poi unito al collegio elettorale di Pinerolo."}
{"id": "6185007", "revid": "599013", "url": "https://it.wikipedia.org/wiki?curid=6185007", "title": "Andrew David Gray", "text": "Anche suo padre Frank \u00e8 stato un calciatore.\nCarriera.\nClub.\nHa sempre giocato in Inghilterra, dalla prima alla quarta serie.\nNazionale.\nNel 2003 ha giocato 2 partite con la nazionale scozzese."}
{"id": "6185010", "revid": "104458", "url": "https://it.wikipedia.org/wiki?curid=6185010", "title": "Sudcoreana", "text": ""}
{"id": "6185012", "revid": "100986312", "url": "https://it.wikipedia.org/wiki?curid=6185012", "title": "Cogenitorialit\u00e0", "text": "Cogenitorialit\u00e0, dall'inglese \"coparenting\", \u00e8 un termine con cui si descrive la collaborazione genitoriale ovvero l'insieme dei comportamenti che vengono stabiliti e condivisi dalla coppia genitoriale per garantire lo sviluppo fisico e psicologico dei propri figli, anche nel caso in cui i due genitori non convivano assieme.\nLa cogenitorialit\u00e0 \u00e8 data dall'insieme di tutte le relazioni di tipo genitoriale implicando la bigenitorialit\u00e0, ovvero il diritto dei figli a relazionarsi con entrambi i loro genitori, e le forme di collaborazione fra i genitori stessi per la crescita fisica e psicologica dei loro figli, ovvero il triangolo relazionale genitori-figlio a cui viene riconosciuto un ruolo fondamentale per favorire un armonioso e sano sviluppo dei minori all'interno di una famiglia, anche se separata.\nCogenitorialit\u00e0 nelle separazioni familiari.\nNuove forme di collaborazione genitoriale sono indispensabili per poter aiutare i figli a superare le difficolt\u00e0 nelle separazioni familiari in cui subentrano profondi vuoti affettivi che a loro volta fanno emergere angosce abbandoniche.\nLa cogenitorialit\u00e0 \u00e8 stata definita come la qualit\u00e0 della coordinazione tra adulti nei loro ruoli genitoriali (McHale, Kuerste-Hogan, Lauretti e Rasmussen, 2000). Questa definizione rimanda al mutuo investimento e coinvolgimento dei genitori nel crescere congiuntamente i loro figli (McHale, 1995) e non semplicemente la somma dei ruoli materno e paterno ed all'esercizio parallelo' della genitorialit\u00e0 (bigenitorialit\u00e0) (Malagoli Togliatti, Lubrano Lavadera, 2008)"}
{"id": "6185013", "revid": "287204", "url": "https://it.wikipedia.org/wiki?curid=6185013", "title": "Novgorod (nave)", "text": "La Novgorod (in russo: \"\u041d\u043e\u0432\u0433\u043e\u0440\u043e\u0434\") \u00e8 stata una nave monitore costruita per la marina imperiale russa negli anni 1870. Era una delle navi da guerra pi\u00f9 insolite mai viste, e ancora sopravvive nel mito popolare navale come una delle peggiori navi da guerra mai costruite, anche se una valutazione pi\u00f9 equilibrata mostra che era relativamente efficace nel suo ruolo progettuale come una nave corazzata per la difesa costiera. Lo scafo era circolare per ridurre il pescaggio, permettendo alla nave di trasportare una corazzatura pi\u00f9 spessa e un armamento pi\u00f9 pesante di altre navi della stessa dimensione. La \"Novgorod\" gioc\u00f2 un ruolo minore nella guerra russo-turca del 1877-78 e fu riclassificata come corazzata per la difesa costiera nel 1892. La nave venne dismessa nel 1903 e utilizzata come nave deposito fino a che non fu venduta per la rottamazione nel 1911.\nDescrizione.\nIn fase di costruzione, il progetto per lo scafo stilato dal retroammiraglio Andrei Alexandrovich Popov fu modificato mediante l'aggiunta di legno e di un rivestimento di rame per ridurre l'accumulo di materiali organici (ad esempio alghe), che aument\u00f2 il diametro della \"Novgorod\" a 30,8 metri. La nave aveva un pescaggio massimo di 4,1 m e una stazza di 2.531 t. L'opera morta era di soli 46 cm e la piattaforma ricurva verso l'alto per alloggiare un cannone in barbetta al centro. La piattaforma ricurva verso l'alto alla barbetta armata con un cannone al centro. La nave aveva una sovrastruttura in avanti non armata che ospitava alcuni marinai.\nNonostante le preoccupazioni iniziali sulla sua capacit\u00e0 di tenuta del mare, la \"Novgorod\" era una piattaforma stabile e aveva un rollio contenuto che raramente superava i 7-8\u00b0. La forma dello scafo portava alla perdita di velocit\u00e0 in condizioni maltempo e, in una occasione nel 1877, perse del tutto la rotta durante una tempesta di forza otto. In alcune condizioni di mare la nave poteva appruarsi talmente tanto da far sporgere le sue eliche fuori dall'acqua. Il pi\u00f9 grande inconveniente della sua forma dello scafo \u00e8 che riduceva notevolmente la capacit\u00e0 del timone di far virare la nave mascherando gran parte del flusso di acqua, tanto che ci volevano anche 40-45 minuti per compiere un cerchio completo e la nave era quasi impossibile da tenere in una grave tempesta. La soluzione adottata era quella di utilizzare i motori per il comando e lasciare il timone fisso, anche se questo riduceva la velocit\u00e0 della nave. L'unit\u00e0 poteva imbarcare un equipaggio di 151 marinai.\nLa nave aveva sei motori a vapore a espansione compatta costruiti dalla Baird Works, ognuno azionante un'unica elica usando vapore fornito da otto caldaie cilindriche. I motori producevano una potenza totale di 3.360 cavalli (2.510 kW) che davano all'unit\u00e0 una velocit\u00e0 di circa 6,5 nodi. Le macchine di propulsione della \"Novgorod\" si dimostrarono problematiche per tutta la vita a causa di manomissioni difettose e materiali di scarsa qualit\u00e0. La forma dello scafo non era favorevole all'efficace vaporizzazione e contribuiva a un prodigioso consumo di carbone: la sua capacit\u00e0 di 200 tonnellate dei depositi di carbone consentiva un'autonomia di sole 480 miglia nautiche a piena velocit\u00e0. La nave ebbe problemi di ventilazione per tutta la sua carriera, nonostante il montaggio successivo di un grande cappuccio di ventilazione sopra il portello centrale della barbetta.\nPer quanto riguarda la sua protezione, la nave aveva una cintura di ferro battuto che copriva completamente lo scafo e si estendeva da 457 mm sopra la linea di galleggiamento a 1,4 m sotto. L'armatura era configurata in due fasciami, ogni 0,9 m di altezza. Le piastre superiori erano di 229 mm di spessore e quelle inferiori 178 mm. L'armatura era sostenuta da 9 pollici di legno di teak rinforzato da ferri da incasso nel canale; la marina considerava questo supporto come l'equivalente di un'altra armatura di 51 mm. La \"Novgorod\" fu il primo monitore russo a disporre del suo armamento in una barbetta di montaggio. Era alto 2 m e fu costruito nello stesso modo del fasciame superiore della cintura.\nLa piattaforma arrotondata era protetta da un totale di 70 millimetri di corazza composta da tre strati di lastre di spessore da 19 a 25 mm. La parte inferiore degli imbuti e la base del lucernario della sala macchine presentavano spessori di 152 mm di corazzatura."}
{"id": "6185014", "revid": "281944", "url": "https://it.wikipedia.org/wiki?curid=6185014", "title": "Galleria d'arte moderna (Milano)", "text": ""}
{"id": "6185020", "revid": "767487", "url": "https://it.wikipedia.org/wiki?curid=6185020", "title": "Herfried Sabitzer", "text": "Biografia.\nAnche suo figlio Marcel \u00e8 un calciatore professionista.\nCarriera.\nClub.\nHa sempre giocato in Austria, dalla prima alla quarta serie del campionato.\nNazionale.\nHa giocato 6 partite in nazionale dal 1992 al 1997."}
{"id": "6185022", "revid": "1543377", "url": "https://it.wikipedia.org/wiki?curid=6185022", "title": "Umaglesi Liga 2016", "text": "L'Umaglesi Liga 2016 \u00e8 stata la ventottesima edizione della massima serie del campionato georgiano di calcio. La stagione \u00e8 iniziata il 7 agosto 2016 e si \u00e8 conclusa l'11 dicembre 2016 con la finale del campionato. Il Samt'redia ha vinto il campionato per la prima volta nella sua storia, sconfiggendo il Chikhura Sachkhere nella doppia finale.\nStagione.\nNovit\u00e0.\nDalla Umaglesi Liga 2015-2016 sono state retrocesse in Pirveli Liga il Merani Martvili e il Sapovnela, mentre dalla Pirveli Liga nessuna squadra \u00e8 stata promossa in Umaglesi Liga.\nFormula.\nLa stagione 2016 ha rappresentato la transizione dal sistema di stagione autunno-primavera al sistema di stagione ad anno solare dalla primavera all'autunno. Le 14 squadre partecipanti sono state divise in due gruppi, chiamati gruppo rosso e gruppo bianco, ciascuno composto da sette squadre. In ciascun gruppo le sette squadre si sono affrontate in un girone all'italiana con partite di andata e ritorno, per un totale di 14 giornate. Al termine, le squadre classificatesi al primo posto si sono affrontate in una doppia finale per decretare la squadra campione di Georgia, che viene anche ammessa al secondo turno di qualificazione della UEFA Champions League 2017-2018. La squadra perdente la finale per il titolo viene ammessa al primo turno di qualificazione della UEFA Europa League 2017-2018, assieme alla squadra vincitrice della Sakartvelos tasi 2016. Le squadre classificatesi al secondo e al terzo posto dei due gruppi si sono affrontati in spareggi con partite di andata e ritorno per decretare la squadra terza classificata e per un posto nel primo turno di qualificazione della UEFA Europa League 2017-2018. Le squadre classificatesi all'ultimo posto sono state retrocesse direttamente in Pirveli Liga, mentre la classificate al quinto e sesto posto dei due gruppi si sono affrontate in spareggi con partite di andata e ritorno per decretare altre due retrocessioni in Pirveli Liga.\nStagione regolare.\nGruppo rosso.\nClassifica finale.\nLegenda:\nNote:\nGruppo bianco.\nClassifica finale.\nLegenda:\nNote:\nSpareggi.\nSpareggi per il titolo.\nAllo spareggio per decretare il vincitore del campionato sono state ammesse le squadre vincitrici dei due gruppi. Il Samt'redia ha vinto il campionato per la prima volta ed \u00e8 stato ammesso al secondo turno di qualificazione della UEFA Champions League 2017-2018, mentre il Chikhura Sachkhere \u00e8 stato ammesso al primo turno di qualificazione della UEFA Europa League 2017-2018.\nSpareggi per il terzo posto.\nAgli spareggi per il terzo posto sono state ammesse le squadre classificatesi al secondo e al terzo posto dei due gruppi. Il Dinamo Batumi ha vinto gli spareggi, conquistando il terzo posto del campionato ed \u00e8 stato ammesso al primo turno di qualificazione della UEFA Europa League 2017-2018.\nSpareggi salvezza.\nAgli spareggi salvezza sono state ammesse le squadre classificatesi al quinto e al sesto posto dei due gruppi. Dila Gori e Shukura Kobuleti hanno vinto gli spareggi e hanno mantenuto la categoria, mentre Guria Lanchkhuti e Sioni Bolnisi sono stati retrocessi in Pirveli Liga."}
{"id": "6185026", "revid": "285725", "url": "https://it.wikipedia.org/wiki?curid=6185026", "title": "Neue Grottkauer Stra\u00dfe (metropolitana di Berlino)", "text": ""}
{"id": "6185028", "revid": "767487", "url": "https://it.wikipedia.org/wiki?curid=6185028", "title": "Fritz Uhl", "text": "Biografia.\nNel 1957 \u00e8 Melot in Tristan und Isolde diretto da Wolfgang Sawallisch con Wolfgang Windgassen, Birgit Nilsson e Hans Hotter e Kunz Vogelgesang in Die Meistersinger von N\u00fcrnberg diretto da Andr\u00e9 Cluytens con Gottlob Frick, Gerhard Stolze ed Elisabeth Gr\u00fcmmer al Bayreuther Festspiele. Nel 1958 debutta al Teatro La Fenice di Venezia come Melot/Seemann in \"Tristan und Isolde\" diretto da Sawallisch con la Nilsson, Windgassen e Josef Greindl e a Bayreuth diretto da Hans Knappertsbusch \u00e8 il primo Gralsritter in Parsifal (opera) con Eberhard Waechter, Greindl, Jerome Hines e R\u00e9gine Crespin e Loge in Das Rheingold con Hotter, Rita Gorr, la Gr\u00fcmmer, Stolze e Greindl.\nNel 1959 a Bayreuth \u00e8 Erik in Der Fliegende Holl\u00e4nder diretto da Sawallisch con Greindl, Leonie Rysanek e George London e debutta al Wiener Staatsoper come \u0160tewa Buryja in Jen\u016ffa diretto da Ferdinand Leitner.\nNel 1960 a Vienna \u00e8 Erik in \"Der fliegende Holl\u00e4nder\" e al Teatro della Pergola di Firenze Shteva Buryja in \"Jen\u00fcfa\".\nNel 1961 a Vienna \u00e8 \"Parsifal\" diretto da Herbert von Karajan con Waechter, Hotter, Walter Berry e Christa Ludwig e Walther von Stolzing in \"Die Meistersinger von N\u00fcrnberg\" diretto da Hans Swarowsky con Paul Sch\u00f6ffler e Stolze, a Venezia Erik in \"Der fliegende Holl\u00e4nder\" diretto da Cluytens con London e Greindl, a Bayreuth Siegmund in Die Walk\u00fcre diretto da Rudolf Kempe con Frick e Hines, la Crespin, Astrid Varnay e Regina Resnik cantando il ruolo a Bayreuth fino al 1964 e debutta negli Stati Uniti al San Francisco Opera come Florestan in Fidelio con Marilyn Horne e Sch\u00f6ffler seguito da Walther von Stolzing in \"Die Meistersinger von N\u00fcrnberg\" con Lisa Della Casa, Giorgio Tozzi e Schoeffler.\nNel 1962 a Vienna \u00e8 Herodes in Salom\u00e8 (opera) con Sch\u00f6ffler, Aegisth in Elettra (Strauss) e Florestan in \"Fidelio\" e al Teatro Nuovo di Torino Walther von Stolzing ne \"I maestri cantori di Norimberga\" con Mario Carlin ed Eno Mucchiutti.\nNel 1963 a Vienna \u00e8 Tambourmajor in Wozzeck (22 recite viennesi fino al 1971) con Berry, Stolze e la Ludwig e Siegmund in \"Die Walk\u00fcre\" con Frick, Amy Shuard e Gundula Janowitz, al Bayerische Staatsoper Florestan in \"Fidelio\" diretto da von Karajan con la Ludwig, Berry, Frick e Hermann Prey, al Royal Opera House, Covent Garden di Londra Walther von Stolzing in \"Die Meistersinger von N\u00fcrnberg\" diretto da Kempe e al Teatro Comunale di Bologna \"Parsifal\" diretto da Lovro von Mata\u010di\u0107 con Frick.\nNel 1964 a Vienna \u00e8 Bernardo Novagerio in Palestrina (opera) con Berry, Fritz Wunderlich e la Janowitz.\nNel 1966 a Torino \u00e8 Erik in \"Der fliegende Holl\u00e4nder\" diretto da von Matacic con Cornell MacNeil e Frick.\nNel 1968 a Vienna \u00e8 Sergej in Lady Macbeth del Distretto di Mcensk diretto da Serge Baudo con Sch\u00f6ffler, Anton Dermota e Inge Borkh e debutta al Festival di Salisburgo come Florestan in \"Fidelio\" diretto da Karl B\u00f6hm con i Wiener Philharmoniker, Hotter, Ingvar Wixell, la Ludwig ed Edith Mathis.\nNel 1969 a Torino \u00e8 Loge in \"Das Rheingold\", a Vienna Graf Elem\u00e9r in Arabella (opera) con Waechter e Robespierre in \"Dantons Tod\" di Gottfried von Einem con Waechter e la Della Casa.\nNel 1971 a Vienna \u00e8 Loge in \"Das Rheingold\" ed Erster Geharnischter in Die Zauberfl\u00f6te diretto da Swarowsky con Waechter, Arleen Auger, Wilma Lipp, la Ludwig e Berry e a Salisburgo \u00e8 Tambourmajor in \"Wozzeck\" diretto da B\u00f6hm con Anja Silja.\nNel 1972 a Vienna \u00e8 Alwa in Lulu (opera) con la Silja, Hotter e Martha M\u00f6dl cantando a Vienna fino al 1975 arrivando a 120 recite.\nNel 1974 al Grand Th\u00e9\u00e2tre di Ginevra \u00e8 Aegiste in \"Elektra\" diretto da Sawallisch con Helga Dernesch.\nNel 1985 canta nella prima assoluta di \"Le roi B\u00e9renger\" di Heinrich Sutermeister diretto da Sawallisch con la Mathis e nel 1991 Giron nella prima assoluta di \"Ubu Rex\" di Krzysztof Penderecki al Bayerische Staatsoper."}
{"id": "6185030", "revid": "1543377", "url": "https://it.wikipedia.org/wiki?curid=6185030", "title": "Gastone Garziera", "text": "Garziera \u00e8 ricordato per il suo contributo nello sviluppo della Programma 101, considerato il primo personal computer al mondo.\nBiografia.\nGarziera \u00e8 nato a Sandrigo (provincia di Vicenza) e si \u00e8 diplomato perito elettrotecnico all'ITIS Alessandro Rossi di Vicenza nel 1961.\nEntrato subito in Olivetti a 19 anni come perito elettrotecnico, viene assunto da Mario Tchou. Come primo incarico entra, alle dipendenze dell'ingegnere Giovanni De Sandre, nel team di Pier Giorgio Perotto per lo sviluppo della Programma 101, il primo \"desktop computer\" commerciale al mondo, inizialmente a San Giuliano Milanese.\nDopo aver lavorato nel team della Programma 101, si \u00e8 occupato anche dei diretti successori, come ad esempio la P203, nel 1967, e di altri progetti della divisione Ricerca e Sviluppo di Olivetti. \u00c8 andato in pensione nel 1996. \nNel 2015, in occasione del cinquantennale della nascita della P101, venne ricevuto, assieme a De Sandre (e a Massimo Banzi), dal presidente del consiglio Matteo Renzi.\nLo storico Marco Peroni descrive la nascita della Programma 101 in \"quasi clandestinit\u00e0\" in seguito alla vendita della divisione elettronica dell'Olivetti alla General Electric. Obiettivo del progetto era la creazione di una macchina funzionalmente autonoma, ovvero un calcolatore elettronico programmabile che a tutti gli effetti rappresenta il primo personal computer. "}
{"id": "6185034", "revid": "375803", "url": "https://it.wikipedia.org/wiki?curid=6185034", "title": "Eissporthalle Obersee", "text": "L'Eissporthalle Obersee, conosciuta localmente come Sport- und Kongresszentrum Arosa (SKZA), \u00e8 una pista di ghiaccio situata ad Arosa, nel Canton Grigioni. \nOspita le partite casalinghe dell'Eishockeyclub Arosa, con una capienza di 2.200 posti."}
{"id": "6185037", "revid": "729019", "url": "https://it.wikipedia.org/wiki?curid=6185037", "title": "UFC 206", "text": "UFC 206: Holloway vs. Pettis \u00e8 stato un evento di arti marziali miste tenuto dalla Ultimate Fighting Championship svolto il 10 dicembre 2016 al Air Canada Centre di Toronto, Canada.\nRetroscena.\nIl rematch per il titolo dei pesi mediomassimi UFC, tra il campione Daniel Cormier e Anthony Jonhson doveva tenersi per questo evento. I due si affrontarono in precedenza a maggio del 2015 all'evento UFC 187, un incontro finito a favore di Cormier per sottomissione al terzo round. Tuttavia, il 25 novembre, Cormier venne rimosso dalla card per infortunio facendo saltare l'intero incontro. In seguito, l'incontro tra Max Holloway e l'ex campione dei pesi leggeri UFC Anthony Pettis venne scelto come main event della card. Nei giorni successivi, venne annunciato che tale incontro sar\u00e0 valido per il titolo ad interim dei pesi piuma UFC.\nPoliana Botelho avrebbe dovuto affrontare Valerie Letourneau, ma venne rimossa dalla card il 26 ottobre e sostituita da Viviane Pereira.\nJohn Moraga doveva vedersela con l'ex campione dei pesi gallo Bellator Zach Makovsky. Tuttavia, Moraga si infortun\u00f2 nei primi giorni di novembre e venne rimpiazzato da Dustin Ortiz.\nL'incontro di pesi medi tra Tim Kennedy e l'ex campione dei pesi mediomassimi UFC Rashad Evans doveva tenersi per l'evento UFC 205. Tuttavia, Evans venne rimosso dalla card a causa di alcune irregolarit\u00e0 trovate nei suoi test medici effettuati prima dell'incontro. Successivamente, l'intero match venne spostato per questo evento. Ancora una volta, Evans ebbe problemi con i suoi test medici e quindi venne rimosso dalla card il 21 novembre. A causa di ci\u00f2, Evans verr\u00e0 sottoposto ad ulteriori esami neurologici, prima di poter dare il via libera ad Evans di tornare a combattere nell'ottagono. Kelvin Gastelum venne scelto come suo rimpiazzo il 26 novembre, annullando la sua sospensione dopo gli avvenimenti di UFC 205.\nL'incontro di pesi welter tra Chad Laprise e Li Jingliang venne annullato temporaneamente, dopo che Laprise si infortun\u00f2 il 16 novembre.\nAlla verifica del peso, Pettis pes\u00f2 67,2\u00a0kg, superando cos\u00ec il limite massimo della sua categoria. A seguito di ci\u00f2, anche se Pettis vincesse l'incontro non otterrebbe in alcun modo il titolo dei pesi piuma ad Interim al contrario di Holloway. Anthony Pettis fu il primo lottatore, dopo Travis Lutter, a superare il limite di peso in un match titolato in UFC. Rustam Khabilov e Val\u00e9rie L\u00e9tourneau non superarono con successo la verifica del peso, venendo penalizzati con la detrazione del 20% dal loro stipendio.\nPremi.\nI lottatori premiati ricevettero un bonus di 50.000 dollari.\nLegenda:"}
{"id": "6185038", "revid": "1776051", "url": "https://it.wikipedia.org/wiki?curid=6185038", "title": "Collegio elettorale di Cigliano (Regno di Sardegna)", "text": "Il collegio elettorale di Cigliano \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sette legislature e fu poi unito al collegio elettorale di Crescentino."}
{"id": "6185040", "revid": "658361", "url": "https://it.wikipedia.org/wiki?curid=6185040", "title": "Pierre Mortier", "text": " \nFiglio di un rifugiato politico francese, opera in un primo momento in Francia per poi spostarsi in Olanda; dedica questa prima parte della sua vita ai libri svolgendo l'attivit\u00e0 di libraio e qui incontra e sposa Amelia -s-Gravesande (1666-1719); successivamente si dedica alla cartografia, passione che lo accompagna fino alla morte e per cui diventa rinomato: pubblica mappe e atlanti da editori francesi ottenendo premi e prestigio. \nLa coppia ebbe due figli: Pieter II, e Cornelis Mortier (1699-1783), che insieme a Johannes Covens I (1697-1774), fondano la casa editrice Covens &amp; Mortier (1721-1866), il pi\u00f9 grande editore cartografico del XVIII secolo. Muore ad Amsterdam, ma la vedova continua l'attivit\u00e0 fino alla sua morte. \nUna delle mappe rinvenute pi\u00f9 importanti \u00e8 quella che rappresenta, come dice la scritta in alto in francese \"Fondi, Petite Ville de la Terre de Labour, Provence du Royaume de Naples\", quindi la citt\u00e0 di Fondi (LT). \nLa veduta \u00e8 ripresa da Monte Vago o dalla salita di S. Andrea. La citt\u00e0 \u00e8 messa in evidenza dalla cinta muraria, dal complesso del castello e del palazzo signorile, dalle torri di percorso, dai campanili delle chiese. \nSullo sfondo si pu\u00f2 osservare il Monte Arcano, sede del santuario della Madonna della Rocca, che, per\u00f2, non viene segnalato. Il paesaggio \u00e8 completato da figure di donne e uomini.\nOggi la gigantografia \u00e8 esposta nella Casa Comunale, in particolar modo nell'ufficio del Primo Cittadino.\n Scuola Media Statale \"E.Amante\", \"La Pittura di Fondi nei secoli.\"\n https://rkd.nl/nl/"}
{"id": "6185042", "revid": "61051", "url": "https://it.wikipedia.org/wiki?curid=6185042", "title": "Pieter Mortier", "text": ""}
{"id": "6185044", "revid": "70217", "url": "https://it.wikipedia.org/wiki?curid=6185044", "title": "Lando Civilini", "text": "Biografia.\nNato a Massa Marittima, nella Maremma toscana, da ragazzo si trasferisce nella vicina Piombino a causa del lavoro del padre, impiegato presso il locale municipio. Di carattere eclettico, intraprende da autodidatta la carriera di fotografo professionista specializzandosi in fotografia industriale e diventando uno dei maggiori narratori della realt\u00e0 industriale, di rilevanza nazionale ed all'epoca in forte sviluppo, presente a Piombino. Nel 1925 produce le prime cartoline fotografiche. Nel secondo dopoguera sar\u00e0 occhio testimone della ricostruzione industriale, significativi in questo senso gli scatti dedicati ai \"primi fumi\" prodotti dai riavviati impianti siderurgici. Nel 1964 collabora con Roberto Rossellini alla produzione del documentario L'et\u00e0 del ferro, girato per l'appunto in parte a Piombino. Muore nel 1968 lasciando, tra l'altro, un imponente archivio di foto, molte delle quali a tema industriale, che ripercorrono quasi mezzo secolo di industrializzazione italiana. Parte significativa di tale archivio \u00e8 stata donata nel 2015 dalla societ\u00e0 siderurgica Lucchini al Comune di Piombino andando ad integrare l'Archivio Storico della citt\u00e0."}
{"id": "6185066", "revid": "1776051", "url": "https://it.wikipedia.org/wiki?curid=6185066", "title": "Collegio elettorale di Condove (Regno di Sardegna)", "text": "Il collegio elettorale di Condove \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sette legislature e fu poi unito al collegio elettorale di Avigliana."}
{"id": "6185069", "revid": "1776051", "url": "https://it.wikipedia.org/wiki?curid=6185069", "title": "Collegio elettorale di Cortemilia (Regno di Sardegna)", "text": "Il collegio elettorale di Cortemilia \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sette legislature e fu poi unito al collegio elettorale di Alba."}
{"id": "6185070", "revid": "120839129", "url": "https://it.wikipedia.org/wiki?curid=6185070", "title": "Steve R. Swanson", "text": "Il Minor Planet Center gli accredita la scoperta di due asteroidi, effettuate tra il 1983 e il 1984, di cui una in collaborazione con Eleanor Francis Helin."}
{"id": "6185071", "revid": "767487", "url": "https://it.wikipedia.org/wiki?curid=6185071", "title": "London by Night (film 1937)", "text": "London by Night \u00e8 un film del 1937 diretto da William Thiele (Wilhelm Thiele). La sceneggiatura si basa su \"The Umbrella\", un lavoro teatrale di Will Scott che non fu mai rappresentato.\nProduzione.\nLe riprese del film, prodotto dalla Metro-Goldwyn-Mayer (MGM) con il titolo di lavorazione \"The Umbrella Man\", durarono da inizio giugno 1937 al 26 dello stesso mese.\nDistribuzione.\nIl copyright del film, richiesto dalla Metro-Goldwyn-Mayer Corp., fu registrato il 29 luglio 1937 con il numero LP7339.\nDistribuito dalla Metro-Goldwyn-Mayer (MGM), il film usc\u00ec nelle sale cinematografiche USA il 30 luglio 1937. In Belgio, fu presentato a Bruxelles il 19 agosto 1938 con il titolo francese \"Londres la nuit\"."}
{"id": "6185073", "revid": "1776051", "url": "https://it.wikipedia.org/wiki?curid=6185073", "title": "Collegio elettorale di Costigliole d'Asti (Regno di Sardegna)", "text": "Il collegio elettorale di Costigliole d'Asti \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sei legislature e fu poi unito al collegio elettorale di San Damiano (Regno di Sardegna)."}
{"id": "6185074", "revid": "729019", "url": "https://it.wikipedia.org/wiki?curid=6185074", "title": "Kiyoshi Hasegawa", "text": "Entr\u00f2 in marina nel 1903 e nel 1905 partecip\u00f2 alla battaglia di Tsushima a bordo dell'ammiraglia ; riprese dunque gli studi, completando nel 1909 il Corso B del Collegio navale di Tokyo e specializzandosi nel 1910 in tattica del siluro: infine tra 1912 e 1914, dopo esperienze come istruttore, concluse gli studi al Collegio navale, coronati da nomina a capitano di corvetta e comandante di una torpediniera. Fu integrato nello stato maggiore della 2\u00aa Flotta allo scoppio della prima guerra mondiale, poi nel 1915 fu assegnato a un ufficio del Ministero della marina e l'anno seguente divenne segretario del Ministro Kat\u014d Tomosabur\u014d. Dal 1917 al 1920 e di nuovo nel biennio 1923-1925 fu addetto militare a Washington e al rientro in patria, nominato capitano di vascello, comand\u00f2 in successione il vecchio incrociatore corazzato e la potente nave da battaglia . Dal 1927 fu contrammiraglio e lavor\u00f2 per lo pi\u00f9 in posti direttivi, ad esempio ricoprendo la carica di capo di stato maggiore del 1\u00ba Distretto navale (Yokosuka). Alla fine del 1932 fu inviato in Europa e partecip\u00f2 alla lunga ma sterile conferenza di Ginevra sino alla sua chiusura nel febbraio 1934; assunse dunque, in patria, il posto di vice-ministro della Marina per pi\u00f9 di due anni. Sullo scorcio del 1936 ebbe il comando della 3\u00aa Flotta, dispiegata a Shanghai sin dall'incidente del 1932: ebbe dunque un ruolo prominente nella sanguinosa battaglia per la citt\u00e0 iniziata nell'agosto 1937, scontro che fece degenerare definitivamente le scaramucce tra Impero giapponese e Repubblica cinese in una guerra aperta. Hasegawa rientr\u00f2 nell'aprile 1938 a Tokyo, divenne comandante in capo del 1\u00ba Distretto navale e nel 1939 fu promosso ammiraglio; infine dal 1940 sedette nel Supremo Consiglio di Guerra. A partire da novembre, comunque, inizi\u00f2 il mandato di Governatore generale della colonia di Formosa, che sotto di lui si arricch\u00ec di basi militari.\nAlla fine del 1944 Hasegawa cess\u00f2 la sua funzione di governatore e torn\u00f2 a Tokyo per sedere nel Supremo Consiglio per la condotta della guerra, sorta di Gabinetto ristretto per meglio coordinare governo e forze militari nell'ormai disperata lotta contro gli Alleati. Dopo la conclusione delle ostilit\u00e0, fu brevemente trattenuto come sospetto criminale di guerra, ma mai processato. Si ritir\u00f2 a vita privata e mor\u00ec a Tokyo in et\u00e0 avanzata.\nBiografia.\nLa carriera iniziale e gli anni dieci.\nKiyoshi Hasegawa nacque il 7 maggio 1883 nella prefettura di Fukui e nel 1900, a diciassette anni, s'iscrisse all'Accademia navale di Etajima. Studi\u00f2 nella 31\u00aa classe, per i suoi meriti fu nominato Cavaliere di IV Classe dell'Ordine del Nibbio d'oro e si diplom\u00f2 il 14 dicembre 1903, sesto su 173 allievi: ottenne il brevetto di aspirante guardiamarina e fu imbarcato sull'incrociatore protetto . La nave, tuttavia, fu messa qualche settimana pi\u00f9 tardi in riserva in attesa di andare in arsenale e rimpiazzare le macchine, pertanto Hasegawa fu trasferito a bordo della nave da battaglia con la quale complet\u00f2 la sua crociera d'addestramento. Il 23 maggio 1904, alcuni mesi dopo l'inizio della guerra russo-giapponese, fu riassegnato alla nave da battaglia e, il 10 settembre, ricevette la nomina a guardiamarina. Il 27 e 28 maggio 1905 combatt\u00e9 quindi nella celebre battaglia di Tsushima sotto gli ordini dell'ammiraglio T\u014dg\u014d Heihachir\u014d e, il 5 agosto dello stesso anno, fu portato al grado di sottotenente di vascello. Il 23 settembre fu spostato a terra presso il 3\u00ba Distretto navale con quartier generale a Sasebo ma, gi\u00e0 il 21 novembre, sal\u00ec a bordo dell'incrociatore protetto per continuare l'esperienza in mare. L'8 agosto 1906 torn\u00f2 tra il personale del Distretto navale di Sasebo solo per transitare di nuovo alla \"Mikasa\"; lasci\u00f2 la corazzata il 23 febbraio dell'anno successivo e fu integrato nell'equipaggio della torpediniera (o cacciatorpediniere di terza classe) \"Shirotae\". Il 28 settembre 1907 assunse provvisoriamente il comando di una delle torpediniere della 10\u00aa Divisione che alla fine mantenne sino al 25 settembre 1908, quando gli fu confermato per altri mesi assieme all'avvenuta nomina a tenente di vascello. Il 25 maggio 1909 intraprese gli studi al prestigioso Collegio navale di Tokyo, preposto alla formazione di ufficiali ben preparati: studi\u00f2 nel Corso B, 12\u00aa classe, per i successivi sei mesi circa. Alla conclusione del percorso accademico, Hasegawa intraprese la specializzazione in naviglio silurante, poich\u00e9 la lunga esperienza sulle torpediniere aveva esercitato su di lui notevole attrazione; dal 25 novembre, dunque, segu\u00ec le lezioni del Corso avanzato alla Scuola siluristi di Yokosuka.\nIl 23 maggio 1910 Hasegawa termin\u00f2 la specializzazione e fu imbarcato sull'incrociatore corazzato \"Asama\", quindi sull'incrociatore protetto appena un mese pi\u00f9 tardi. L'11 marzo 1911 fu assegnato allo stato maggiore della 2\u00aa Flotta per mettere in pratica le lezioni acquisite al Collegio navale, esperienza durata sino al 1\u00ba dicembre quando fu distaccato alla Scuola siluristi come istruttore: in riconoscimento delle sue capacit\u00e0 fu nominato istruttore anche alla Scuola d'ingegneria navale il 22 maggio 1912. Il 1\u00ba dicembre lasci\u00f2 entrambi gli incarichi per affrontare il Corso A a Tokyo, i cui studi (sempre condotti con la 12\u00aa classe) lo impegnarono per quasi un anno e mezzo. Divenuto il 1\u00ba dicembre 1913 capitano di corvetta, subito dopo il diploma fu posto a capo della torpediniera \"Mikazuki\" il 27 maggio 1914. Il 24 agosto, il giorno successivo all'entrata dell'Impero giapponese nella prima guerra mondiale a fianco dell'Intesa, fu aggregato nuovamente allo stato maggiore della 2\u00aa Flotta e dal 1\u00ba dicembre vi ricopr\u00ec anche la funzione di aiutante. Il 1\u00ba febbraio 1915, concluse le operazioni di una certa importanza in Estremo Oriente, Hasegawa fece rapporto al Ministero della marina che il 5 lo destin\u00f2 allo stato maggiore dell'Ufficio personale, una delle sue branche amministrative: qui egli serv\u00ec per oltre un anno fino a quando, il 1\u00ba aprile 1916, divenne aiutante e segretario del Ministro della marina (allora l'ammiraglio Kat\u014d Tomosabur\u014d). Il 1\u00ba dicembre 1917 Hasegawa part\u00ec alla volta degli Stati Uniti per raggiungere Washington e ricoprire il posto di addetto militare navale; mantenne l'incarico fino al 20 marzo 1919, quando divenne assistente del suo successore, continuando a vivere negli Stati Uniti. Durante la lunga permanenza ebbe anche notizia dell'avvenuta promozione a capitano di fregata (1\u00ba dicembre 1918).\nGli anni venti e trenta.\nHasegawa ricevette l'ordine di rientro in patria il 1\u00ba aprile 1920. Una volta tornato in Giappone, fu assegnato allo stato maggiore della 1\u00aa Squadriglia cacciatorpediniere per continuare l'affinamento delle proprie capacit\u00e0 organizzative; il 15 novembre fu per\u00f2 richiamato presso il Ministero della marina e il 1\u00ba dicembre torn\u00f2 per la seconda volta nello stato maggiore dell'Ufficio personale, lavorandovi due anni. Il 1\u00ba dicembre 1922, infatti, fu nominato capo della Sezione 1 del medesimo Ufficio e, concordemente, sal\u00ec al grado di capitano di vascello. Attendente presso lo stato maggiore generale e il Ministero al 1\u00ba novembre 1923, nove giorni pi\u00f9 tardi ebbe disposizioni di riprendere il posto di addetto navale all'ambasciata nipponica di Washington, che ricopr\u00ec sino al 1\u00ba dicembre 1925. Alla data gli pervenne l'ordine di rientro e il 1\u00ba maggio 1926, da poco arrivato in patria, fu investito del comando dell'incrociatore corazzato , riclassificato nave da difesa costiera di prima classe; esattamente sette mesi pi\u00f9 tardi ebbe un incarico ben pi\u00f9 prestigioso, ovvero comandante della moderna nave da battaglia armata con cannoni da 410\u00a0mm. Durante il suo mandato Hasegawa non vide combattimenti; rimase per\u00f2 coinvolto, il 1\u00ba agosto 1927, nell'incidente occorso al posamine ed ex-incrociatore \"Tokiwa\", sul quale erano esplosi alcuni ordigni: l'unit\u00e0 si trovava nella baia di Saeki (costa settentrionale di Ky\u016bsh\u016b), dove tra le altre navi era all'ancora anche la \"Nagato\", sulla quale era in corso una riunione di stato maggiore. Hasegawa interruppe l'assemblea e coordin\u00f2 l'intervento delle squadre di controllo danni per salvare il posamine. Il 1\u00ba dicembre di quell'anno torn\u00f2 a terra e fu promosso al rango di contrammiraglio subito prima di assumere il posto di capo di stato maggiore del 1\u00ba Distretto navale (Yokosuka), ricoperto per quasi due anni: infatti il 30 novembre 1929 fu spostato alla testa della 2\u00aa Squadriglia sommergibili.\nHasegawa prosegu\u00ec la propria carriera divenendo capo dell'Ufficio 5 dipendente dal Comando costruzioni navali (1\u00ba dicembre 1930) e poi direttore dell'arsenale navale a Kure, nel 2\u00ba Distretto navale (1\u00ba dicembre 1931). Dopo un breve periodo di riposo tra il 10 e il 22 ottobre 1932, fu scelto come attendente del plenipotenziario inviato in febbraio da Tokyo alla conferenza di Ginevra, per discutere circa le limitazioni generali agli armamenti. Il 1\u00ba dicembre, mentre si trovava a Ginevra, fu anche promosso viceammiraglio e infine, il 25 aprile 1933, divenne egli stesso ministro plenipotenziario: tuttavia la conferenza era gi\u00e0 stata disertata dalla Germania e appena un mese prima dallo stesso Giappone, in risposta alla condanna dell'invasione della Manciuria.\nTerminati ufficialmente i lavori, peraltro senza alcun costrutto, il 14 febbraio 1934, Hasegawa torn\u00f2 a disposizione dello stato maggiore generale e del Ministero della marina; rimpatriato, il 10 maggio ebbe l'importante nomina a viceministro della Marina e fu integrato nel Comitato degli ammiragli. Il 1\u00ba dicembre 1936, dopo un lungo periodo lontano da incarichi di prima linea, gli fu affidato il comando della 3\u00aa Flotta che allora si trovava assegnata alla base di Shanghai: Hasegawa alz\u00f2 le proprie insegne sull'ammiraglia , un incrociatore corazzato. In seguito al controverso incidente del ponte di Marco Polo del 7 luglio 1937 la tensione tra la guarnigione nipponica e le truppe cinesi in citt\u00e0 (cos\u00ec divisa dopo un cessate il fuoco risalente al 1932) si fece sensibile, fino a quando in una sparatoria occorsa il 9 agosto rimase ucciso un sottufficiale giapponese. Hasegawa invi\u00f2 subito un messaggio alle autorit\u00e0 nazionaliste perch\u00e9 evacuassero le loro forze dalla zona smilitarizzata, ma invero la situazione continu\u00f2 a peggiorare e cominciarono alcuni scontri; il 13 agosto Hasegawa fece intervenire una divisione di cannoniere, poi dalle 16:00 diresse personalmente vari bombardamenti dello \"Izumo\" e del resto della 3\u00aa Flotta, naviganti sul Fiume Azzurro e sullo Huangpu, contro le posizioni cinesi a Shanghai. Il 15 agosto pot\u00e9 schierare anche le portaerei , della 1\u00aa Divisione e la della 2\u00aa Divisione, che impegn\u00f2 immediatamente in incursioni sulle postazioni cinesi fuori Shanghai e sugli aeroporti vicini.\nIl giorno successivo egli trasmise un urgente messaggio allo stato maggiore di Tokyo, perch\u00e9 convincesse i comandi dell'Esercito imperiale a distaccare tre reggimenti in aiuto alle determinate ma poco numerose truppe di marina a Shanghai, visto che i cinesi avevano fatto affluire forze nettamente superiori: il capo di stato maggiore, ammiraglio della flotta principe Hiroyasu Fushimi, aument\u00f2 di sua iniziativa le truppe richieste a tre divisioni. Nonostante l'opposizione di alcuni ufficiali, come il maggior generale Kanji Ishiwara, a inviare rinforzi per sistemare una \"faccenda di responsabilit\u00e0 della Marina\", il comandante supremo dell'esercito Hajime Sugiyama si disse d'accordo con i membri del Gabinetto Konoe che autorizzarono l'imbarco. Il 23 agosto Hasegawa copr\u00ec l'afflusso degli attesi rinforzi ma, intanto, non aveva lesinato i tiri in appoggio alla guarnigione assediata: in particolare lo \"Izumo\" stronc\u00f2 pi\u00f9 assalti delle fanterie cinesi, tanto che gi\u00e0 il 14 agosto era stato bersaglio di un massiccio attacco condotto dall'aeronautica nazionalista, peraltro fallito miseramente in quanto le bombe caddero o in mare o nel fitto tessuto urbano di Shanghai, provocando una strage di civili. Hasegawa continu\u00f2 a supportare le formazioni dell'esercito nel corso della violenta battaglia, che volse sempre pi\u00f9 in favore delle armi giapponesi, e il 20 ottobre 1937 fu nominato comandante anche della Flotta dell'Area cinese, costituita appositamente per coordinare le squadre inviate nel nuovo teatro di guerra (compresa la 3\u00aa Flotta). Lo scontro sanguinoso per la citt\u00e0 si concluse il 26 novembre con una piena vittoria per l'Impero giapponese e nessuna perdita tra le navi di Hasegawa.\nUltime cariche esercitate.\nIl viceammiraglio Hasegawa continu\u00f2 a dirigere operazioni di minore importanza in Cina fino al 25 aprile, quando fu rimpatriato per assumere il posto di comandante in capo del 1\u00ba Distretto navale, sistemandosi a Yokosuka; torn\u00f2 inoltre nel Comitato degli ammiragli, dai cui lavori si era assentato a causa degli impegni al fronte. Ufficiale stimato e onorato, il 1\u00ba aprile 1939 ottenne i gradi di ammiraglio e dal 1\u00ba maggio 1940 sedette alle riunioni del Supremo Consiglio di Guerra in qualit\u00e0 di consigliere navale. Nel corso dell'anno il suo nome inizi\u00f2 a essere fatto dallo stato maggiore dell'esercito, dai \"genr\u014d\" ancora in vita e dal Consiglio degli \"j\u016bshin\" come possibile nuovo candidato al governatorato generale di Formosa. Come di prassi all'epoca, la proposta fu passata al Primo ministro in carica che la espose, caldeggiandola, all'imperatore Hirohito. Il sovrano ratific\u00f2 la scelta in inverno e dal 27 novembre Hasegawa cominci\u00f2 a esercitare la sua nuova funzione: nel lungo incarico di governatore fu fautore di una politica di \"nipponizzazione\" (\"kominka kyoiku\") della popolazione locale e spese molte energie per il reclutamento volontario dei taiwanesi, che alla fine del 1943 superarono ampiamente il milione \u2013 risultato anche di forti pressioni degli ufficiali addetti. Infine intraprese una decisa espansione delle installazioni militari sull'isola le quali, nel tardo 1944, annoveravano due basi per idrovolanti, quindici aeroporti per le forze aeree dell'Esercito e undici stazioni aeree per l'aviazione di Marina. Il 4 aprile 1942 fu decorato con il cavalierato di I Classe dell'Ordine del Nibbio d'oro.\nIl mandato di Hasegawa spir\u00f2 il 30 dicembre 1944 ed egli fu rimpatriato per occupare il posto di consigliere navale nel Consiglio Supremo per la condotta della guerra, erede simile nel nome al precedente consesso ed egualmente poco incisivo riguardo alle operazioni sul campo. Hasegawa fu anche investito della carica di ispettore e, nel febbraio 1945, si mise allo studio della situazione globale della provata Marina imperiale: l'impietoso documento scaturito dalla sua attenta ricerca fu esposto da un Alto comitato tecnico, del quale era stato nominato presidente il 1\u00ba giugno, allo stesso Hirohito. Sembra che l'imperatore fosse rimasto particolarmente colpito dal contenuto drammatico dell'analisi e, si pensa, ci\u00f2 contribu\u00ec alla sua decisione di capitolare agli Alleati.\nRitiro e morte.\nIn seguito alla resa ufficiale del Giappone del 2 settembre 1945, Hasegawa rimase in servizio attivo ancora per alcune settimane, quindi il 30 novembre rassegn\u00f2 le proprie dimissioni. Subito dopo fu tratto in arresto dalle autorit\u00e0 occupanti statunitensi e inserito nella classe A di criminali di guerra, ovvero di coloro che, in posizioni di alta responsabilit\u00e0 civile e militare, si erano macchiati di gravi atrocit\u00e0. Fu comunque rilasciato dopo un breve periodo di detenzione, non comparendo dinanzi al Tribunale militare internazionale per l'Estremo Oriente. Hasegawa pot\u00e9 ritirarsi a vita privata a Tokyo, dove mor\u00ec il 2 settembre 1970 all'et\u00e0 di 87 anni."}
{"id": "6185078", "revid": "594414", "url": "https://it.wikipedia.org/wiki?curid=6185078", "title": "Dog Day Afternoon", "text": ""}
{"id": "6185081", "revid": "46480", "url": "https://it.wikipedia.org/wiki?curid=6185081", "title": "Collaborazione genitoriale", "text": ""}
{"id": "6185082", "revid": "1776051", "url": "https://it.wikipedia.org/wiki?curid=6185082", "title": "Collegio elettorale di Demonte (Regno di Sardegna)", "text": "Il collegio elettorale di Demonte \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sei legislature e fu poi unito al collegio elettorale di Borgo San Dalmazzo."}
{"id": "6185086", "revid": "1776051", "url": "https://it.wikipedia.org/wiki?curid=6185086", "title": "Collegio elettorale di Dogliani (Regno di Sardegna)", "text": "Il collegio elettorale di Dogliani \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sette legislature e fu poi unito al collegio elettorale di Cherasco."}
{"id": "6185088", "revid": "1442080", "url": "https://it.wikipedia.org/wiki?curid=6185088", "title": "Big Pharma (videogioco)", "text": "Big Pharma \u00e8 un videogioco di simulazione indipendente sviluppato da Twice Circled e pubblicato nel 2015 da Positech Games. Nel 2016 il videogioco ha ricevuto un'espansione dal titolo \"Marketing And Malpractice\".\nModalit\u00e0 di gioco.\nManageriale in stile \"Theme Park\", in \"Big Pharma\" bisogna gestire una casa farmaceutica, sviluppando e mettendo in commercio diversi medicinali. Le meccaniche di gioco ricordano quelle di \"Transport Tycoon\"."}
{"id": "6185089", "revid": "1776051", "url": "https://it.wikipedia.org/wiki?curid=6185089", "title": "Collegio elettorale di Domodossola II (Regno di Sardegna)", "text": "Il collegio elettorale di Domodossola II \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sei legislature e fu poi unito al collegio elettorale di Domodossola I."}
{"id": "6185090", "revid": "21880", "url": "https://it.wikipedia.org/wiki?curid=6185090", "title": "Styrax obassia", "text": ""}
{"id": "6185092", "revid": "1776051", "url": "https://it.wikipedia.org/wiki?curid=6185092", "title": "Collegio elettorale di Felizzano (Regno di Sardegna)", "text": "Il collegio elettorale di Felizzano \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sette legislature e fu poi unito al collegio elettorale di Oviglio."}
{"id": "6185095", "revid": "729019", "url": "https://it.wikipedia.org/wiki?curid=6185095", "title": "Taylor Hunt", "text": ""}
{"id": "6185102", "revid": "159341", "url": "https://it.wikipedia.org/wiki?curid=6185102", "title": "Ettore da Panico", "text": ""}
{"id": "6185103", "revid": "1776051", "url": "https://it.wikipedia.org/wiki?curid=6185103", "title": "Collegio elettorale di Frassineto (Regno di Sardegna)", "text": "Il collegio elettorale di Frassineto \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sei legislature e in seguito fu unito al collegio elettorale di Occimiano."}
{"id": "6185104", "revid": "762947", "url": "https://it.wikipedia.org/wiki?curid=6185104", "title": "Robert Heger", "text": "Biografia.\nStudi\u00f2 al conservatorio di Strasburgo con Franz Stockhausen, a Zurigo con Lothar Kempter e poi a Monaco di Baviera con Max von Schillings. Dopo un breve periodo di lavoro a Strasburgo debutt\u00f2 a Ulma nel 1908 o 1909. Diresse poi a Barmen (1909), alla Volksoper di Vienna (1911) e a Norimberga (1913), anche concerti sinfonici. Si trasfer\u00ec quindi a Monaco e poi a Berlino (1933-1950), ritornando definitivamente a Monaco.\nNel 1932 diresse l'Orchestra Sinfonica di Vienna e il pianista Paul Wittgenstein nella prima mondiale del Concerto per pianoforte per la mano sinistra di Maurice Ravel dopo che Arturo Toscanini aveva declinato l'invito, da parte dell'autore, a dirigere la prima.\nNel 1937 ader\u00ec al Partito nazista.\nHeger diresse alla Royal Opera House, Covent Garden, dal 1925 al 1935, e poi con la sua orchestra di Monaco nel 1953, quando esegu\u00ec la prima a Londra dell'opera Capriccio di Richard Strauss. Mor\u00ec a Monaco di Baviera.\nComposizioni parziali.\nHeger compose quattro opere:\nAltri pezzi: "}
{"id": "6185136", "revid": "110157", "url": "https://it.wikipedia.org/wiki?curid=6185136", "title": "Greg Lake (album)", "text": "Greg Lake \u00e8 il primo album discografico come solista del cantante inglese Greg Lake, pubblicato dalla casa discografica Chrysalis Records nell'ottobre del 1981.\nIl disco fu registrato in parte in Inghilterra ed in parte negli Stati Uniti (Los Angeles) e vede la partecipazione di sessionmen di alto livello tra cui: Gary Moore, Steve Lukather, Jeff Porcaro ed il sassofonista della E Street Band (di Bruce Springsteen) Clarence Clemons.\nL'album raggiunse la sessantaduesima posizione (19 dicembre 1981) della classifica statunitense Billboard 200.\nIl brano \"Let Me Love You Once\" fu #48 (26 dicembre 1981) nella Chart Billboard The Hot 100.\nMusicisti.\nAltri musicisti\nNote aggiuntive"}
{"id": "6185138", "revid": "102661427", "url": "https://it.wikipedia.org/wiki?curid=6185138", "title": "La cattedrale di Chartres", "text": "La cattedrale di Chartres \u00e8 un dipinto a olio su tela di Jean-Baptiste Camille Corot, realizzato nel 1830 e conservato al museo del Louvre di Parigi.\nDescrizione.\nNel dipinto \u00e8 raffigurata la facciata meridionale della Cattedrale di Chartres immersa in una calda luce pomeridiana che ne accentua la luminosit\u00e0. La cattedrale, disegnata con linee chiare e precise, presenta due campanili affiancati, la cui verticalit\u00e0 \u00e8 ripresa dai due alberi snelli sulla destra, secondo una composizione equilibrata e coerente che troviamo anche in altre opere di Corot. Nella scena ritratta vi \u00e8 una serena armonia tra la natura e gli elementi artificiali: alla compatta massa muraria della chiesa, infatti, si contrappongono le due collinette erbose, ai piedi delle quali troviamo un cumulo di materiali edilizi. La Natura accoglie idillicamente anche l'uomo: sono diverse, infatti, le figure umane che popolano la scena, dal ragazzo accovacciato sulla pietra squadrata a sinistra al carrettiere sullo sfondo.\nDal punto di vista tecnico la composizione si articola su quattro piani, descritti rispettivamente dalla strada polverosa, dal cumulo di pietre da costruzione ammassate sulla collinetta, dalla cortina di case dispiegata lungo la strada e dalla facciata dell'antica cattedrale gotica, che domina la scena elevandosi in cielo. \u00c8 importante notare come la scena sia priva di suggestioni pittoresche: tutto, infatti, appare casuale, e nemmeno la cattedrale di Chartres ha un ruolo preminenza sugli altri elementi del dipinto, con i quali si fonde armoniosamente.\nRiportiamo di seguito un commento di Giulio Carlo Argan:"}
{"id": "6185139", "revid": "1776051", "url": "https://it.wikipedia.org/wiki?curid=6185139", "title": "Collegio elettorale di Garessio (Regno di Sardegna)", "text": "Il collegio elettorale di Garessio \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sette legislature e fu poi unito al collegio elettorale di Ceva."}
{"id": "6185140", "revid": "729019", "url": "https://it.wikipedia.org/wiki?curid=6185140", "title": "Stazione di Cannes-la-Bocca", "text": "La stazione di Cannes-la-Bocca (in francese \"Gare de Cannes-la-Bocca\") \u00e8 una fermata ferroviaria posta sulla Marsiglia-ventimiglia ed \u00e8 punto di partenza per la linea per Grasse. Serve Cannes, quartiere di La Bocca, Francia."}
{"id": "6185142", "revid": "767487", "url": "https://it.wikipedia.org/wiki?curid=6185142", "title": "Lontano da Dio e dagli uomini", "text": "Lontano da Dio e dagli uomini (lituano: \"M\u016bs\u0173 nedaug\", titolo internazionale: \"Few of Us\") \u00e8 un film del 1996 diretto da \u0160ar\u016bnas Bartas. La pellicola \u00e8 priva di dialoghi.\nTrama.\nUna giovane donna visita una comunit\u00e0 di nomadi tofalari sui monti Sajany, in Siberia. Un uomo le si avvicina e tenta un approccio, ma viene aggredito da un altro uomo della comunit\u00e0.\nDistribuzione.\n\u00c8 stato presentato all'interno della sezione Un Certain Regard del Festival di Cannes 1996. In Italia \u00e8 stato distribuito in sala dalla Playbill distribuzione e in home video dalla Cecchi Gori Home Video."}
{"id": "6185144", "revid": "729019", "url": "https://it.wikipedia.org/wiki?curid=6185144", "title": "Stazione di Mandelieu-la-Napoule", "text": "La stazione di Mandelieu-la-Napoule (in francese Gare de Mandelieu-la-Napoule) \u00e8 una fermata ferroviaria posta sulla Marsiglia-ventimiglia. Serve Mandelieu-la-Napoule, Francia."}
{"id": "6185147", "revid": "729019", "url": "https://it.wikipedia.org/wiki?curid=6185147", "title": "Stazione di Th\u00e9oule-sur-Mer", "text": "La stazione di Th\u00e9oule-sur-Mer (in francese Gare de Th\u00e9oule-sur-Mer) \u00e8 una fermata ferroviaria posta sulla Marsiglia-ventimiglia. Serve Mandelieu-la-Napoule, Francia."}
{"id": "6185149", "revid": "1573940", "url": "https://it.wikipedia.org/wiki?curid=6185149", "title": "Phelsuma barbouri", "text": "Phelsuma barbouri \u00e8 un piccolo sauro della famiglia Gekkonidae, endemico del Madagascar.\nL'epiteto specifico \u00e8 un omaggio all'erpetologo statunitense Thomas Barbour (1884-1946).\nDescrizione.\nQuesto geco pu\u00f2 raggiungere la lunghezza di 15\u00a0cm.\nBiologia.\nA differenza della gran parte delle specie del genere \"Phelsuma\", \"P.\u00a0barbouri\" ha abitudini terricole.\n\u00c8 una specie ovipara che depone le sue uova sotto le pietre.\nDistribuzione e habitat.\nLa specie \u00e8 endemica della regione degli altopiani centrali del Madagascar, dove viene segnalata tra 1.600 e 2.640\u00a0m di altitudine.\nConservazione.\nLa \"IUCN Red List\" classifica \"P. barbouri\" come specie a basso rischio (\"Leat Concern\").\nLa specie \u00e8 inserita nell'Appendice II della \"Convention on International Trade of Endangered Species\" (CITES)."}
{"id": "6185152", "revid": "729019", "url": "https://it.wikipedia.org/wiki?curid=6185152", "title": "Stazione di Le Trayas", "text": "La stazione di Le Trayas \u00e8 una fermata ferroviaria della linea Marsiglia-Ventimiglia. \u00c8 situata nel territorio del comune di Saint Rapha\u00ebl nel dipartimento del Varo nella regione francese Provenza-Alpi-Costa Azzurra.\n\u00c8 una struttura gestita dalla \"Soci\u00e9t\u00e9 nationale des chemins de fer fran\u00e7ais\" (SNCF), servita da treni TER Provence-Alpes-C\u00f4te d'Azur.\nStrutture e impianti.\nEdificata a 31 m d'altitudine, la stazione di Trayas si trova al punto kilometrico (PK) 179,571, tra le stazioni di Anth\u00e9or-Cap-Roux e di Th\u00e9oule-sur-Mer."}
{"id": "6185155", "revid": "1543377", "url": "https://it.wikipedia.org/wiki?curid=6185155", "title": "Sakartvelos tasi 2016", "text": "La Sakartvelos tasi 2016 (in georgiano \"\u10e1\u10d0\u10e5\u10d0\u10e0\u10d7\u10d5\u10d4\u10da\u10dd\u10e1 \u10d7\u10d0\u10e1\u10d8\", \"Coppa di Georgia\"), nota anche come Coppa David Kipiani 2016, \u00e8 stata la 27\u00aa edizione del trofeo. La competizione \u00e8 iniziata il 15 agosto 2016 e si \u00e8 conclusa il 22 novembre 2016 con la finale. La Torpedo Kutaisi ha vinto la coppa per la terza volta nella sua storia e ha guadagnato l'accesso al primo turno di qualificazione della UEFA Europa League 2017-2018."}
{"id": "6185157", "revid": "729019", "url": "https://it.wikipedia.org/wiki?curid=6185157", "title": "Stazione di Anth\u00e9or-Cap-Roux", "text": "La stazione di Anth\u00e9or-Cap-Roux (in francese Gare du Anth\u00e9or-Cap-Roux) \u00e8 una fermata ferroviaria posta sulla Marsiglia-Ventimiglia. Serve Saint Rapha\u00ebl, Francia."}
{"id": "6185159", "revid": "1442080", "url": "https://it.wikipedia.org/wiki?curid=6185159", "title": "293926 Harrystine", "text": "293926 Harrystine \u00e8 un asteroide della fascia principale. Scoperto nel 2007, presenta un'orbita caratterizzata da un semiasse maggiore pari a 2,3095546\u00a0UA e da un'eccentricit\u00e0 di 0,1744584, inclinata di 2,17227\u00b0 rispetto all'eclittica.\nL'asteroide \u00e8 dedicato allo statunitense G. Harry Stine, pioniere del razzimodellismo."}
{"id": "6185164", "revid": "123392316", "url": "https://it.wikipedia.org/wiki?curid=6185164", "title": "Maiale Capra Banana Grillo", "text": "Maiale Capra Banana Grillo (\"Pig Goat Banana Cricket\") \u00e8 un cartone animato statunitense creato da Dave Cooper e Johnny Ryan. \u00c8 basato sui fumetti per Nickelodeon.\nIl titolo originale era \"Pig Goat Banana Mantis\", ma Nickelodeon lo fece cambiare per via dell'omonimia al personaggio di Mantide, proveniente da un'altra serie in onda sulla stessa rete, \"Kung Fu Panda - Mitiche avventure\"."}
{"id": "6185165", "revid": "729019", "url": "https://it.wikipedia.org/wiki?curid=6185165", "title": "Stazione di Agay", "text": "La stazione di Agay (in francese Gare d'Agay) \u00e8 una fermata ferroviaria posta sulla Marsiglia-Ventimiglia. Serve la frazione di Agay del comune di Saint Rapha\u00ebl in Francia."}
{"id": "6185169", "revid": "1553820", "url": "https://it.wikipedia.org/wiki?curid=6185169", "title": "Progressive Web App", "text": "Progressive Web App (PWA, in italiano applicazioni web progressive) \u00e8 un termine, coniato in origine da Google, che si riferisce ad applicazioni web che vengono sviluppate e caricate come normali pagine web, ma che si comportano in modo simile alle applicazioni native quando utilizzate su un dispositivo mobile. Diversamente dalle applicazioni tradizionali, le progressive web apps sono un ibrido tra le normali pagine web (o siti web) e le applicazioni mobili. Questo modello di applicazioni cerca di combinare le possibilit\u00e0 offerte dalla maggior parte dei moderni browser con i benefici dell'utilizzo in mobilit\u00e0.\nIl termine Progressive si riferisce al fatto che, dal punto di vista dell'esperienza utente, queste applicazioni possono abilitare una serie di funzionalit\u00e0 aggiuntive alle normali pagine web a seconda delle funzionalit\u00e0 offerte dal dispositivo. Ad esempio il browser pu\u00f2 proporre all'utente di salvarle nella schermata home del terminale mobile, per essere percepite a tutti gli effetti come delle app native. Diverse aziende hanno riscontrato notevoli miglioramenti in diversi indicatori chiave di prestazione, come un aumento nel tempo speso nel sito o nelle conversioni dei nuovi utenti.\nPanoramica.\nSin dal 2005 le tecnologie per lo sviluppo sul web si sono spostate dalla produzione di pagine statiche a pagine dinamiche attraverso l'uso di strumenti lato server (PHP, ASP.NET) e client side (javascript attraverso la nuova funzionalit\u00e0 Ajax), e tramite il responsive web design. Nonostante le iniziali spinte per la creazione di applicazioni web basate su queste tecnologie su terminali come l'iPhone del 2007, i tentativi con le web-app hanno fallito nei confronti rispetto alle app native. Le app native fornivano una user experience migliore, venivano caricate pi\u00f9 velocemente in confronto al caricamento che doveva essere fatto dal browser. Il confezionamento in pacchetti di risorse e l'accesso diretto all'hardware consentiva alle applicazioni native di essere molto pi\u00f9 veloci e di fornire maggiori funzionalit\u00e0. Ma dalla met\u00e0 del 2010, i continui miglioramenti nell'HTML5, CSS3, e JavaScript, i browser web sempre pi\u00f9 performanti e rispondenti agli standard insieme a processori potenti come l'A10 e lo Snapdragon 821 hanno reso le app ibride una alternativa percorribile.\nApp ibride.\nLe app ibride sono una fase intermedia verso le Progressive Web App: imitano l'esperienza utente delle app native su mobile, e hanno ancora la necessit\u00e0 di un App store per essere scaricate. Come tali consumano spazio di memoria sul terminale. La combinazione di markup, fogli di stile e script ha consentito la creazione di elementi interattivi personalizzati senza l'uso di sistemi chiusi come Flash. Pur essendo eseguite parzialmente nel browser del terminale mobile, le applicazioni ibride non avevano un URL, avevano una interfaccia utente ricca, e accesso alle funzioni di sistema. Le nuove versioni del CSS3 e dei framework JavaScript consentivano l'uso di nuovi modelli di design come il box model seguito da griglie e flex, associato a trasformazioni e animazioni.\nProgressive Web Apps.\nNel 2015, Frances Berriman e lo sviluppatore Alex Russell di Google Chrome hanno coniato il termine \"Progressive Web Apps\" per descrivere le app che sfruttavano le nuove funzionalit\u00e0 offerte dai moderni browser, inclusi Service Workers e Web App Manifests, che consentono agli utenti di promuovere le web app affinch\u00e9 si comportino come applicazioni di prima classe, ovvero come applicazioni native, nel sistema operativo dei loro device. Secondo gli sviluppatori Google, queste caratteristiche sono:\nLe Progressive Web Apps descritte da Shoaib nel suo post: sono un'evoluzione delle tecnologie web esistenti. Come tali, non richiedono implementazioni o installazioni separate. La pubblicazione di una Progressive Web App funziona allo stesso modo di un'altra pagina web. Dal 2016, le Progressive Web Apps vengono implementate nel browser Chrome, e gli altri browser hanno annunciato il supporto.\nI criteri tecnici di base perch\u00e9 un sito venga considerato dal browser una Progressive Web App sono descritti nel post di Russell:\nTecnologie.\nLe tecnologie comunemente utilizzate per creare le progressive web apps sono le seguenti:\nManifesto.\nIl manifesto della web app \u00e8 una specifica del W3C in formato JSON che fornisce agli sviluppatori il posto dove mettere i metadata associati con l'applicazione web tra cui:\nImpostando e modificando i metadata del file manifesto, gli sviluppatori consento agli user agent di creare delle modalit\u00e0 di fruizione per le Progressive Web App che hanno le stesse caratteristiche delle app native.\nService Workers.\nLe app mobili native forniscono una esperienza ricca e buone performance, al costo dell'occupazione di spazio nel terminale, mancanza di aggiornamenti in tempo reale e scarsa visibilit\u00e0 nei motori di ricerca. Le web app tradizionali al contrario sono carenti sugli altri aspetti: mancanza di eseguibile compilato nativamente, insieme alla dipendenza dalla connettivit\u00e0 che potrebbe essere inaffidabile o lenta. I Service Worker vengono utilizzati nel tentativo di fornire il meglio di questi due mondi alle progressive web app.\nTecnicamente, i Service Worker forniscono un proxy di rete implementato come script in JavaScript nel browser web per gestire da programma le richieste web/HTTP. I Service Worker si interpongono tra la connessione di rete e il terminale che fornisce il contenuto. Sono capaci di utilizzare i meccanismi di cache in maniera efficiente e di consentire un comportamento privo di errori durante lunghi periodi di utilizzo off line.\nPropriet\u00e0 dei Service Worker\nBenefici dei Service Worker\nArchitettura della Shell delle Applicazioni.\nPer il caricamento veloce, i service worker memorizzano l'interfaccia di base o la \"shell\" della web application in modalit\u00e0 Responsive Web Design. Questa shell fornisce un frame statico iniziale, un layout o un'architettura nella quale il contenuto pu\u00f2 essere caricato sia progressivamente che dinamicamente, consentendo agli utenti di interagire con l'app nonostante i diversi livelli di qualit\u00e0 della connessione di cui dispongono. Tecnicamente, la shell \u00e8 un codice che viene memorizzato localmente nella cache del browser del terminale mobile."}
{"id": "6185170", "revid": "729019", "url": "https://it.wikipedia.org/wiki?curid=6185170", "title": "Stazione di Le Dramont", "text": "La stazione di Le Dramont \u00e8 una fermata ferroviaria posta sulla Marsiglia-ventimiglia. Serve Saint Rapha\u00ebl, Francia."}
{"id": "6185172", "revid": "438678", "url": "https://it.wikipedia.org/wiki?curid=6185172", "title": "Palazzo delle colonne (Tolemaide)", "text": "Il Palazzo delle colonne \u00e8 un'antica \"domus\" di Tolemaide, in Cirenaica (Libia), che occupava un isolato del centro cittadino, a nord dell'agor\u00e0&lt;ref name=\"Pesce7/8\"&gt;.&lt;/ref&gt;.\nStoria.\nLa datazione dell'edificio \u00e8 stata oggetto di discussione: il suo impianto \u00e8 stato datato in epoca ellenistica, nel II o nel I secolo a.C., oppure nel periodo flavio o traianeo. Sub\u00ec quasi certamente delle modifiche nel II secolo d.C., in epoca antonina o severiana. A causa della sua ricchezza e complessit\u00e0 si \u00e8 ipotizzato che si trattasse del palazzo dell'autorit\u00e0 locale sia in epoca tolemaica che imperiale romana: in questo caso in epoca tardo-antica sarebbe stato sede del governatore della provincia dioclezianea della Libia superiore. Rimase in uso fino al periodo bizantino, ma probabilmente con un cambio di destinazione, visto che alcuni ambienti furono riutilizzati per attivit\u00e0 artigianali.\nLa zona centrale dell'edificio (allora denominato \"Edificio colonnato\") fu scavata nel 1937-1938 da Enrico Paribeni e il resto negli anni 1939-1942 da Gennaro Pesce, parallelamente al restauro. Parte delle suppellettili rinvenute negli scavi e conservate nel Museo di Tolemaide furono saccheggiate nel 1941 durante la seconda guerra mondiale]. Negli scavi, nel settore centrale occidentale, furono rinvenuti alcuni resti di un edificio precedente.\nDescrizione.\nIl Palazzo delle colonne occupa un isolato cittadino a forma di rettangolo allungato e leggermente irregolare (164,10 m di lunghezza x 36,45 m a nord e 37,60 m a sud). L'edificio si trova su un terreno in pendio, che scende da sud verso nord e presenta ambienti a livelli diversi, collegati da scale. \nLa pianta si articola intorno al settore monumentale del \"Grande peristilio\" centrale (lati est ed ovest 28,90 m e e lati nord e sud 24,10 m), occupato al centro da una piscina, forse pi\u00f9 tarda rispetto all'impianto originario; lo spazio scoperto era circondato da colonne ioniche su tre lati e corinzie sul lato nord, tutte con trabeazione dorica. Sul \"Grande peristilio\" si aprono gli ambienti pi\u00f9 lussuosi: sul lato nord una grande sala a quadriportico con colonne corinzie, sorretta da un criptoportico, e sul lato sud due grandi aule, un \"oecus\" (salone), con capitelli ornati da teste di Serapide, e un cubicolo (camera da letto). L'ingresso a questo settore, tutto situato allo stesso livello, avveniva dal lato est.\nA nord del \"Grande peristilio, ad un livello inferiore, si trovano gli ambienti delle terme private e oltre, sulla facciata nord, una serie di taberne (botteghe) aperte sulla via e dotate di retrobottega. \nSul lato ovest del settore centrale, ad un livello inferiore, si trova un piccolo atrio con impluvio, con un ingresso separato, e un piccolo cortile a nord di esso. \nSul lato est del settore centrale, ancora ad un livello inferiore rispetto ad esso, si trova un piccolo peristilio a nord, con colonne doriche e trabeazione ionica e un grande cortile rettangolare. In quest'area un ambiente sotterraneo ha restituito degli scheletri umani e una grande quantit\u00e0 di frammenti ceramici: potrebbe essere stata una prigione o forse una tomba familiare.\nTutti questi nuclei formano un unico complesso e sono collegati tra loro da corridoi e scale. Altri ambienti separati si trovano tra il muro che chiude a sud il complesso del Grande peristilio e la facciata meridionale dell'edificio. "}
{"id": "6185173", "revid": "729019", "url": "https://it.wikipedia.org/wiki?curid=6185173", "title": "Stazione di Boulouris-sur-Mer", "text": "La stazione di Boulouris-sur-Mer \u00e8 una fermata ferroviaria posta sulla Marsiglia-ventimiglia. Serve Saint Rapha\u00ebl, Francia."}
{"id": "6185175", "revid": "339392", "url": "https://it.wikipedia.org/wiki?curid=6185175", "title": "Stade de la Charri\u00e8re", "text": ""}
{"id": "6185177", "revid": "1317408", "url": "https://it.wikipedia.org/wiki?curid=6185177", "title": "Daubigny", "text": ""}
{"id": "6185180", "revid": "122246", "url": "https://it.wikipedia.org/wiki?curid=6185180", "title": "Pallavolo Mondov\u00ec", "text": "La Pallavolo Mondov\u00ec \u00e8 una societ\u00e0 pallavolistica femminile italiana con sede a Mondov\u00ec: milita nel campionato di Serie A2.\nStoria.\nLa Pallavolo Mondov\u00ec viene fondata durante gli anni ottanta e partecipa inizialmente ai campionati locali. Nella stagione 1992-93 partecipa per la prima volta al campionato di Serie D, mentre nell'annata successiva, grazie alla seconda promozione consecutiva, esordisce in Serie C, per poi retrocedere successivamente nelle categorie minori.\nLa squadra \u00e8 nuovamente in Serie C a partire dalla stagione 2004-05: in quella 2007-08, dopo aver chiuso la \"regular season\" al primo posto, vince i play-off, venenedo promossa in Serie B2, categoria dove debutta nell'annata successiva: dopo aver sfiorato la promozione in Serie B1 nell'annata 2011-12, con l'uscita nei quarti di finale dei play-off promozione, questa viene centrata in quella 2012-13 grazie alla vittoria del campionato.\nDebutta in Serie B1 nella stagione 2013-14 e nel campionato 2015-16, dopo aver chiuso la \"regular season\" al secondo posto, vince i play-off promozione, approdando in Serie A2, divisione dove milita dall'annata 2016-17: a seguito del penultimo posto in classifica, retrocede in Serie B1. Tuttavia, a seguito del ripescaggio, la squadra ritorna in Serie A2 per la stagione 2017-18, qualificandosi anche per la prima volta alla Coppa Italia di Serie A2, venendo sconfitta in finale."}
{"id": "6185212", "revid": "767487", "url": "https://it.wikipedia.org/wiki?curid=6185212", "title": "Paolo Antonio Testore", "text": "Biografia.\n\u00c8 nato a Milano, secondo figlio di Carlo Giuseppe Testore, anch'egli un liutaio famoso ed ha lavorato fuori della bottega della famiglia sotto il \"Segno dell'Aquila\", nella Contrada Larga a Milano.\n\u00c8 stato uno dei tre migliori costruttori di strumenti della famiglia Testore, ma una caratteristica distintiva del lavoro di Paolo Antonio \u00e8 che spesso ometteva il filetto e talvolta usava un legno di qualit\u00e0 inferiore.\nAnche il fratello Carlo Antonio Testore era un liutaio ed i loro figli Giovanni, figlio di Carlo, e Gennaro, figlio di Paolo, proseguirono l'attivit\u00e0 di famiglia a Milano durante gli anni 1760."}
{"id": "6185213", "revid": "767487", "url": "https://it.wikipedia.org/wiki?curid=6185213", "title": "Casa de mi padre", "text": "Casa de mi padre \u00e8 un film statunitense del 2012 in lingua spagnola con sottotitoli in inglese diretto da Matt Piedmont. Il protagonista e produttore \u00e8 l'attore comico Will Ferrell. Il cast vede la partecipazione di Diego Luna e Gael Garc\u00eda Bernal.\nIl film \u00e8 una parodia delle telenovelas messicane e racconta la storia di Armando \u00c1lvarez intento a salvare il ranch di suo padre da un potente narcotrafficante.\nTrama.\nArmando \u00c1lvarez (Will Ferrell) ha vissuto tutta la vita nel ranch messicano del padre. In un momento di difficolt\u00e0 economica, il fratello minore di Armando, Ra\u00fal (Diego Luna) torna a casa con la sua nuova fidanzata Sonia (G\u00e9nesis Rodr\u00edguez) promettendo di pagare tutti i debiti. Il successo di Raul come uomo d'affari potrebbe significare la salvezza del ranch, ma quando Armando si innamora di Sonia e si scopre che gli affari di Ra\u00fal sono legati al traffico di droga con gli Stati Uniti d'America, la famiglia Alvarez si ritrover\u00e0 a fare i conti non solo con la DEA (agenzia federale americana antidroga) ma anche con il pi\u00f9 temuto narcotrafficante messicano, La Onza (Gael Garc\u00eda Bernal).\nProduzione.\nIl budget del film \u00e8 stato di circa 6 milioni di dollari. Le riprese del film sono state effettuate in California nel mese di settembre 2010 e sono durate 24 giorni.\nColonna sonora.\nNella colonna sonora, la canzone di testa intitolata \"Casa de Mi Padre\" \u00e8 scritta e interpretata da Christina Aguilera. Il brano ispirato al flamenco \u00e8 stato presentato a \"The Voice USA\" prima dell'uscita del film. Altri pezzi inclusi nell'album sono stati cantati dal Will Ferrel. Durante il periodo promozionale del film \u00e8 stato diffuso il video musicale di \"Yo No Se\"."}
{"id": "6185214", "revid": "114016643", "url": "https://it.wikipedia.org/wiki?curid=6185214", "title": "Che fine ha fatto Baby Jane? (film 1991)", "text": "Che fine ha fatto Baby Jane? (\"What Ever Happened to Baby Jane?\") \u00e8 un film per la televisione del 1991 diretto da David Greene, remake del classico \"Che fine ha fatto Baby Jane?\" diretto da Robert Aldrich nel 1962. Anche in questo caso la fonte \u00e8 sempre l'omonimo romanzo di Henry Farrell. \u00c8 stato ideato e prodotto da William Aldrich, figlio del regista del film originale del 1962."}
{"id": "6185220", "revid": "155634", "url": "https://it.wikipedia.org/wiki?curid=6185220", "title": "Basketball-Bundesliga 1983-1984", "text": "La Basketball-Bundesliga 1983-1984 \u00e8 stata la 18\u00aa edizione del massimo campionato tedesco occidentale di pallacanestro maschile. La vittoria finale \u00e8 stata ad appannaggio del ASC 1846 Gottinga."}
{"id": "6185221", "revid": "1699816", "url": "https://it.wikipedia.org/wiki?curid=6185221", "title": "Gabriella Leto", "text": "Biografia.\nNata Gabriella Quattrocchi a Roma il 18 marzo 1930 da Adriana Carnelli e Alessandro Quattrocchi, crebbe nella capitale negli anni della guerra e si laure\u00f2 in Lettere Classiche alla Sapienza. \nEsord\u00ec nel 1973 con due componimenti su \"Paragone\", che apparvero due anni dopo sull'Almanacco dello specchio. Prese parte nel 1980 all'antologia einaudiana \"Nuovi poeti italiani I\" per poi finalmente dare alle stampe un volume dieci anni dopo, \"Nostalgia dell'acqua\", che le valse il Premio Viareggio nel 1991. \nSuccessivamente pubblic\u00f2 altre due raccolte di componimenti poetici: \"L'ora insonne\" nel 1997 e \"Aria alle stanze\" nel 2003. Molto attiva anche nel campo della traduzione di poeti latini, cur\u00f2 per Einaudi \"Le Eroidi\" e \"Gli Amori\" di Ovidio e le \"Elegie\" di Properzio.\nInsegnante di latino e greco fino all'et\u00e0 della pensione presso il liceo Terenzio Mamiani di Roma, \u00e8 morta a Roma il 18 maggio 2019.\nVita privata.\nSposata con Giovanni Leto, ha due figli, Livia e Luca."}
{"id": "6185227", "revid": "1776051", "url": "https://it.wikipedia.org/wiki?curid=6185227", "title": "Collegio elettorale di Gassino (Regno di Sardegna)", "text": "Il collegio elettorale di Gassino \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sette legislature e fu poi unito al collegio elettorale di Chivasso."}
{"id": "6185233", "revid": "1776051", "url": "https://it.wikipedia.org/wiki?curid=6185233", "title": "Collegio elettorale di Intra (Regno di Sardegna)", "text": "Il collegio elettorale di Intra \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sette legislature e fu poi unito al collegio elettorale di Pallanza."}
{"id": "6185237", "revid": "252732", "url": "https://it.wikipedia.org/wiki?curid=6185237", "title": "Parlamento delle Filippine", "text": ""}
{"id": "6185238", "revid": "1776051", "url": "https://it.wikipedia.org/wiki?curid=6185238", "title": "Collegio elettorale di Mombello (Regno di Sardegna)", "text": "Il collegio elettorale di Mombello \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per la sola VII legislatura e fu poi unito al collegio elettorale di Villadeati."}
{"id": "6185241", "revid": "984922", "url": "https://it.wikipedia.org/wiki?curid=6185241", "title": "Nico Rohmann", "text": "Anche suo figlio Sacha \u00e8 stato un calciatore.\nCarriera.\nClub.\nHa giocato nella massima serie lussemburghese, belga e statunitense.\nNazionale.\nDal 1977 al 1985 ha giocato 24 partite con la Nazionale lussemburghese."}
{"id": "6185245", "revid": "1776051", "url": "https://it.wikipedia.org/wiki?curid=6185245", "title": "Collegio elettorale di Mombercelli (Regno di Sardegna)", "text": "Il collegio elettorale di Mombercelli \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sette legislature e fu poi unito al collegio elettorale di Nizza Monferrato."}
{"id": "6185246", "revid": "155634", "url": "https://it.wikipedia.org/wiki?curid=6185246", "title": "Basketball-Bundesliga 1984-1985", "text": "La Basketball-Bundesliga 1984-1985 \u00e8 stata la 19\u00aa edizione del massimo campionato tedesco occidentale di pallacanestro maschile. La vittoria finale \u00e8 stata ad appannaggio del TSV Bayer 04 Leverkusen."}
{"id": "6185248", "revid": "287204", "url": "https://it.wikipedia.org/wiki?curid=6185248", "title": "Pubblica Assistenza Societ\u00e0 Riunite Pisa", "text": "La Pubblica Assistenza Societ\u00e0 Riunite di Pisa \u00e8 una associazione di volontariato che opera nella omonima citt\u00e0 toscana.\nStoria.\nLa nascita dell'Associazione, dalla Compagnia di Pubblica Assistenza e dalla Croce Bianca alle \"Societ\u00e0 Riunite\".\nLa Pubblica Assistenza Societ\u00e0 Riunite di Pisa nasce il 30 settembre 1886. A seguito di un'epidemia di colera del 1884 in cui la Fratellanza Militare di Pisa, una mutuo soccorso tra i soci che dovevano aver militato o militare nell'esercito, aveva prestato soccorso ai cittadini colpiti, si inizi\u00f2 a sentire l'esigenza di istituire un soggetto che agisse in caso di pubbliche calamit\u00e0. Fu quindi fondata una Compagnia di Pubblica Assistenza che impieg\u00f2 circa sei anni a diventare indipendente dalla Fratellanza Militare.\nNel 1887 furono rilevate le attivit\u00e0 e le attrezzature della Societ\u00e0 di Soccorso degli Asfittici, nata nel 1878 ma che era di fatto chiusa, Questa societ\u00e0 si occupava di salvamento in acque marine e fluviali, non rare anche nel fiume Arno. Con questa operazione la neonata Pubblica Assistenza aveva risorse a sufficienza per iniziare e rivendicare indipendenza dalla Fratellanza Militare.\nNel 1889 le attivit\u00e0 dell'Associazione iniziarono a essere rilevanti al punto di far s\u00ec che il prefetto convocasse una riunione con la Misericordia di Pisa per accordarsi sulla suddivisione dei compiti.\nIl 21 gennaio 1891 la Pubblica Assistenza raggiunse la totale autonomia dalla Fratellanza Militare portando a s\u00e9 anche uomini e risorse della Societ\u00e0 Pisana per la Cremazione dei Cadaveri.\nNel 1894, per opera di alcuni fuoriusciti dalla Misericordia di Pisa, nasceva sempre a Pisa la Croce Bianca, con lo scopo di assistere gli infermi nelle loro abitazioni, raccogliere e trasferire feriti e malati presso gli ospedali, dare dei sussidi in caso di malattia ai soci bisognosi, rendere gli onori funebri ed effettuare il trasporto dei cadaveri. In pochi anni le attivit\u00e0 di questa associazione comuniciarono a essere vive e fiorenti al punto che nel 1897 furono svolti pi\u00f9 di 7000 servizi e l'associazione aveva un ambulatorio aperto anche di notte. Abbiamo notizie anche della partecipazione di volontari della Croce Bianca anche al terremoto di Messina nel 1908 e nei comuni vesuviani. \nNel 1908 venne discusso e approvato un nuovo Statuto che dava possibilit\u00e0 alla Pubblica Assistenza di aprire succursali sul territorio. Furono normate le figure sociali, regolamentata la presenza di personale dipendente e furono introdotte le figure dei Capisquadra e oltre ai due medici che prestavano servizio fu affiancato anche un odontoiatra. Fu anche normata la funzione di Onoranze Funebri, con grande riaslto alle cerimonie laiche alle quali tutti i soci erano invitati a partecipare, con segni di lutto e rispetto codificati, mentre erano pi\u00f9 sobrie le partecipazioni ai riti religiosi. \nNel 1909 la Compagnia di Pubblica Assistenza e la Croce Bianca decisero di fondersi creando la \"Pubblica Assistenza Societ\u00e0 Riunite\". Questa scelta port\u00f2 a far s\u00ec che la nascente realt\u00e0 cominciasse ad avere un ruolo egemone nel panorama dell'associazionismo mutualistico e sanitario pisano.\nNel 1914 inizia la Prima Guerra Mondiale. Le Pubbliche Assistenze parteciparono in prima linea al conflitto dando un forte aiuto per il soccorso dei feriti e dei rifugiati assieme alla Croce Rossa. Nella nostra Associazione sono 38 i caduti per cause legate alla guerra. Non \u00e8 chiaro se morirono negli scontri o per le epidemie, ma i loro nomi sono riportati su una lapide esposta nell'attuale sede. \nIl fascismo e la rinascita dopo la Seconda Guerra Mondiale.\nNel 1933, il regime fascista sciolse la Pubblica Assistenza di Pisa, facendo passare tutti i possedimenti alla Croce Rossa mentre i volontari smisero le loro attivit\u00e0. Solo dopo la guerra, nel 1945 l'Associazione riprese corpo, creando nuovamente un consiglio e grazie alla donazione di una Lancia su cui realizzare un'ambulanza e di un fuoristrada americano Dodge ripresero le attivit\u00e0.\nUno dei problemi da risolvere fu la mancanza di una sede sociale, che fu riaperta in dei locali usati dai fascisti, in via San Martino 1 a Pisa. L'originaria sede dell'Associazione, nell'attuale Piazza Chiara Gambacorti (o Piazza alla Pera) fu infatti demolita. Non meno importante fu la mancanza di attrezzature, per le quali furono mossi numerosi passi per cercare finanziamenti sia da privati che dalle grandi fabbriche che rinascevano nel dopoguerra.\nRiprese anche il presidio del territorio, aprendo sedi distaccate nei quartieri di San Marco e Barbaricina ma anche nei comuni vicini. A Vecchiano, nella frazione di Migliarino la sede apr\u00ec nel 1947, nel comune di San Giuliano Terme riaprirono le sedi sia nel capoluogo, sia nella frazione di Asciano.\nPiano piano ripresero tutte le attivit\u00e0, sia di soccorso sia per le onoranze funebri e non mancarono casi in cui fu prestato soccorso per calamit\u00e0 come nel 1950 a Pisa, in zona Piagge, sia i primi aiuti portati fuori regione per l'Alluvione del Polesine nel 1951.\nL'epoca attuale.\nNel 1947 apre la Sezione di Migliarino Pisano\nNel 1992 fu realizzata la nuova sede della Pubblica Assistenza, in Via Italo Bargagna. Fu quindi spostata la sede dal centro citt\u00e0, in via San Martino, a favore di una sede di nuova costruzione e con pi\u00f9 spazio per le crescenti attivit\u00e0 associative.\nNel 2004 apr\u00ec la Sezione di Campo seguita nel 2005 da quella denominata del Lungarno, comprendente le frazioni di Mezzana, Colignola e Ghezzano.\nNel 2016 \u00e8 stata creata una convenzione per l'apertura di un nuovo centro ambulatoriale e di servizi nella frazione di Migliarino Pisano. L'apertura \u00e8 prevista per i primi mesi del 2017. \nSedi.\nL'Associazione ha la sua sede legale a Pisa, in Via Bargagna 2, vicino all'Ospedale di Cisanello ed \u00e8 composta anche da alcune Sezioni, distribuite sui territori del comuni di Pisa, San Giuliano Terme e Vecchiano. \nSezioni: \nAttivit\u00e0.\nLa Pubblica Assistenza Societ\u00e0 Riunite Pisa si occupa di numerose attivit\u00e0 sul territorio: \n\"- Emergenza 118\"\nSin da prima dell'avvento del numero unico 118, la PA Pisa, come le altre Pubbliche Assistenze, garantiva la presenza di ambulanze di soccorso pubblico 24 ore su 24, le SPAMU e le SPACER, a disposizione della popolazione pisana che poteva chiamare direttamente l'Associazione per attivare il servizio. Con l'introduzione del 118 in Toscana, il sistema si \u00e8 organizzato in maniera pi\u00f9 organica, in convenzione con il Sistema Sanitario Regionale.\n\"- Trasporti sanitari ordinari e sociali\"\nIn convenzione con il sistema sanitario regionale e gli altri enti preposti, l'Associazione fornisce un servizio di trasporto per disabili verso le scuole e verso i centri diurni della zona.\n\"- Protezione Civile\"\nSino dalla fondazione l'Associazione \u00e8 impegnata in attivit\u00e0 di soccorso in caso di calamit\u00e0. Le prime notizie risalgono all'intervento dei volontari per il terremoto di Messina del 1908. \n\"- Antincendio Boschivo\"\nIl servizio di Antincendio Boschivo viene svolto, in convenzione con la Regione Toscana, nei comuni di Pisa e Vecchiano. L'impegno dei volontari \u00e8 fondamentale per la salvaguardia dell'ambiente del territorio pisano, fornendo un rapido intervento in caso di incendi, dolosi o accidentali, grazie a squadre sempre presenti sul territorio nel periodo di alta pericolosit\u00e0.\n\"- Donazione del Sangue\"\nL'Associazione ha un proprio gruppo di donatori aderenti ad ANPAS Toscana per la donazione del sangue nel centro trasfusionale di Cisanello. \n\"- Assistenza ad anziani e disabili\"\nLa Pubblica Assistenza Societ\u00e0 Riunite, attraverso i suoi volontari, fornisce assistenza a anziani e disabili, spesso soli, segnalati dai servizi sociali\n\"- Animazione e attivit\u00e0 ricreative\" \nUn gruppo di volontari svolge attivit\u00e0 di animazione specifica nei reparti pediatrici e nelle case di riposo. Organizza anche laboratori ed eventi aperti a tutti i bambini.\n- Servizi Alimentari\nL'Associazione collabora con la Fondazione Banco Alimentare per le raccolte e le forniture e distribuisce, su segnalazione dei servizi sociali, centinaia di pacchi alimentari alle famiglie indigenti della zona pisana.\n\"- Onoranze Funebri\"\nL'Associazione, partendo dalla creazione della Croce Bianca di Pisa nel 1894, si impegn\u00f2 da subito nel fornire gli onori funebri e nel trasporto dei cadaveri. Il settore \u00e8 rimasto attivo assieme all'Associazione fino ai giorni nostri.\nSoci.\nL'Associazione conta una forte radicazione sul territorio e un forte riconoscimento da parte dei suoi iscritti che superano le 13.000 unit\u00e0 nei Comuni di Pisa, San Giuliano Terme e Vecchiano e in alcuni comuni limitrofi.\nInterventi di Protezione Civile.\nNegli anni l'Associazione, con i suoi Volontari, ha preso parte a numerose emergenze di Protezione Civile. La lista \u00e8 in fase di aggiornamento in base al reperimento di informazioni.\nLe ESERCITAZIONI a cui l\u2019Associazione ha preso parte:\nGli eventi sportivi a cui l\u2019Associazione ha prestato assistenza:\nBibliografia.\n\u2022 Sondra Cerrai, Solidariet\u00e0 e Volontariato - Le origini della Compagnia di Pubblica Assistenza di Pisa (1886-1914), Pisa, Edizioni Il Campano, 2016. (https://web.archive.org/web/20170114100644/http://www.edizioniilcampano.it/catalogo-pubblicazioni-on-demand/pisa/soliedarieta-volontario.html)"}
{"id": "6185249", "revid": "1776051", "url": "https://it.wikipedia.org/wiki?curid=6185249", "title": "Collegio elettorale di Moncalieri (Regno di Sardegna)", "text": "Il collegio elettorale di Moncalieri \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sette legislature e fu poi unito al collegio elettorale di Chieri."}
{"id": "6185250", "revid": "751106", "url": "https://it.wikipedia.org/wiki?curid=6185250", "title": "Mike Origi", "text": ""}
{"id": "6185251", "revid": "124755120", "url": "https://it.wikipedia.org/wiki?curid=6185251", "title": "Cattedrale di San Marco (Il Cairo)", "text": "La cattedrale di San Marco \u00e8 la principale Chiesa ortodossa copta e sede del Papa copto. Situata nel distretto di Abbassia, l'attuale edificio \u00e8 stato realizzato sotto Cirillo VI e inaugurato nel 1968.\nLa chiesa \u00e8 dedicata a Marco l'evangelista e ne conserva alcune reliquie trasportate dalla Basilica di San Marco a Venezia."}
{"id": "6185252", "revid": "124123", "url": "https://it.wikipedia.org/wiki?curid=6185252", "title": "Kishio Suga", "text": "Il suo lavoro, coerentemente con quello degli altri esponenti della corrente Mono-Ha, si inscrive lungo quel solco dell'innovazione artistica che, negli anni '60 e '70, ha profondamente modificato il linguaggio delle arti contemporanee, guardando all'uso dei materiali naturali e del ready made (spesso manufatti industriali grezzi) per promuovere una riconfigurazione concettuale dell'immagnario estetico."}
{"id": "6185253", "revid": "1776051", "url": "https://it.wikipedia.org/wiki?curid=6185253", "title": "Collegio elettorale di Moncalvo (Regno di Sardegna)", "text": "Il collegio elettorale di Moncalvo \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sette legislature e fu poi unito al collegio elettorale di Vignale."}
{"id": "6185262", "revid": "200568", "url": "https://it.wikipedia.org/wiki?curid=6185262", "title": "Cartificio", "text": ""}
{"id": "6185290", "revid": "767487", "url": "https://it.wikipedia.org/wiki?curid=6185290", "title": "Carlos Ad\u00e1n Rivas", "text": "Biografia.\nAnche suo padre Carlos \u00e8 stato un calciatore.\nCarriera.\nClub.\nHa giocato nella massima serie dei campionati cileno e canadese.\nNazionale.\nIl 31 gennaio 2010 ha giocato la sua unica partita con la nazionale canadese: l'amichevole Giamaica-Canada persa per 1-0."}
{"id": "6185291", "revid": "1446659", "url": "https://it.wikipedia.org/wiki?curid=6185291", "title": "Abderaouf Zarabi", "text": ""}
{"id": "6185296", "revid": "919662", "url": "https://it.wikipedia.org/wiki?curid=6185296", "title": "Matvej Eliseev", "text": "Biografia.\nIn Coppa del Mondo ha esordito il 7 febbraio 2015 a Nov\u00e9 M\u011bsto na Morav\u011b (17\u00b0) e ha ottenuto il primo podio l'11 dicembre 2016 a Pokljuka (2\u00b0). Ai XXIII Giochi olimpici invernali di , sua prima presenza olimpica, si \u00e8 classificato 83\u00ba nella sprint, 28\u00ba nell'individuale e 9\u00ba nella staffetta mista."}
{"id": "6185297", "revid": "104458", "url": "https://it.wikipedia.org/wiki?curid=6185297", "title": "Matvey Eliseev", "text": ""}
{"id": "6185299", "revid": "767487", "url": "https://it.wikipedia.org/wiki?curid=6185299", "title": "Vicente Pern\u00eda", "text": "Anche suo figlio Mariano \u00e8 stato un calciatore.\nCarriera.\nClub.\nHa sempre giocato in patria, vestendo le maglie di Estudiantes, Boca Juniors e V\u00e9lez Sarsfield.\nNazionale.\nConta 10 presenze in nazionale dal 1973 al 1977."}
{"id": "6185300", "revid": "1793900", "url": "https://it.wikipedia.org/wiki?curid=6185300", "title": "Faglia di Nootka", "text": "La faglia di Nootka \u00e8 una faglia trasforme tutt'oggi attiva, situata sul fondo dell'Oceano Pacifico nordorientale, a sud-ovest dell'isola di Nootka, nelle vicinanze dell'isola di Vancouver, nella regione canadese della Columbia Britannica.\nGeologia.\nLa faglia di Nootka giace tra la placca Explorer, a nord, e la placca di Juan de Fuca, a sud (queste ultime, assieme alla placca di Gorda, costituiscono quello che rimane della grande placca Farallon la cui maggior parte ha, nel tempo, subdotto sotto la placca nordamericana) e si estende verso nord-est a partire dalla tripla giunzione delle due placche e della placca nordamericana, in questo punto la faglia incontra la dorsale di Juan de Fuca che arriva da sud-ovest e la zona di frattura di Sovanco che arriva da nord-ovest.\nNei pressi della faglia di Nootka \u00e8 presente il Maquinna, un vulcano di fango sottomarino tutt'ora attivo."}
{"id": "6185304", "revid": "111319", "url": "https://it.wikipedia.org/wiki?curid=6185304", "title": "Matthias Dorfer", "text": "Biografia.\nIn Coppa del Mondo ha esordito il 9 dicembre 2016 a Pokljuka (37\u00ba) e ha ottenuto il primo podio due giorni dopo nella medesima localit\u00e0 (3\u00ba). In carriera non ha partecipato n\u00e9 a rassegne olimpiche n\u00e9 iridate."}
{"id": "6185306", "revid": "767487", "url": "https://it.wikipedia.org/wiki?curid=6185306", "title": "Mariusz Mowlik", "text": "Anche suo padre Piotr \u00e8 stato un calciatore.\nCarriera.\nClub.\nHa sempre giocato in patria, tra la prima e la terza serie, tranne un'esperienza nella seconda serie austriaca.\nNazionale.\nNel 2004 ha giocato la sua unica partita con la nazionale."}
{"id": "6185310", "revid": "287204", "url": "https://it.wikipedia.org/wiki?curid=6185310", "title": "III Congresso del Partito Operaio Socialdemocratico Russo", "text": "Il III Congresso del Partito Operaio Socialdemocratico Russo (POSDR) si tenne a Londra dal 25 aprile al 12 maggio 1905.\nI lavori.\nDopo la frattura registrata al II Congresso del 1903 tra le correnti bolscevica e menscevica, gli esponenti di quest'ultima rifiutarono l'invito di Lenin a cercare di dirimere lo scontro in sede congressuale. Alle riunioni del massimo organo del partito presero parte quindi esclusivamente esponenti dell'ala bolscevica, che poterono confermare il proprio controllo sugli organismi dirigenti.\nNel Comitato centrale furono eletti Leonid Krasin, Lenin, Dmitrij Postolovskij e Aleksej Rykov, mentre qualche mese pi\u00f9 tardi vi sarebbe stato cooptato anche Aleksandr Bogdanov.\nIl Congresso provvide anche ad emendare il primo articolo dello Statuto del partito portandolo alla formulazione proposta da Lenin, che richiedeva ai membri del partito la partecipazione attiva ad una delle sue organizzazioni, a differenza di quella voluta da Julij Martov e approvata nel 1903, che accettava la presenza nel partito di tutti coloro che collaborassero con una delle sue organizzazioni, anche senza farne parte direttamente. Con le nuove modifiche, lo Statuto si conformava all'idea di Lenin, che sosteneva la necessit\u00e0 di un partito d'avanguardia, snello e composto di rivoluzionari di professione.\nL'assemblea sanc\u00ec inoltre la nascita di una nuova pubblicazione ufficiale, \"Proletarij\" (lett. \"Il proletario\")."}
{"id": "6185315", "revid": "709565", "url": "https://it.wikipedia.org/wiki?curid=6185315", "title": "Venere (Pompeo Marchesi)", "text": "La Venere \u00e8 una scultura di Pompeo Marchesi (1783-1858) esposta alla galleria d'arte moderna di Milano.\nStoria e descrizione.\nLe numerosa produzione di sculture rappresentanti una \"Venere\" di Pompeo Marchesi non consentono di chiarire con certezza la committenza del lavoro: la scultura viene spesso identificata con la \"Venere pudica\", commissionata dal duca Pompeo Litta Visconti Arese ed esposta alla pinacoteca di Brera nel 1826. La firma apposta all'opera, recante la scritta \"MARCHESI 1855\", getta per\u00f2 qualche dubbio su tale ipotesi; infatti la Galleria d'Arte Moderna, che ospita permanentemente l'opera, propende per la data dell'anno 1855, preferendola nella descrizione a lato della statua e nell'elenco delle opere esposte.\nNonostante l'affacciarsi in quegli anni della scultura romantica, l'opera \u00e8 un chiaro omaggio alla scultura neoclassica sia nel tema classico sia nell'esplicito riferimento al modello compositivo della \"Paolina Bonaparte come Venere vincitrice\" del Canova. La \"Venere\" \u00e8 qui rappresentata su dei cuscini sopra un materasso nel gesto di reggere una rete da pesca, citazione del racconto omerico che vede gli amanti Venere e Marte scoperti da Vulcano grazie ad una rete invisibile da lui piazzata. L'adesione ai modelli canoviani emergono dal panneggio del materasso e dei cuscini, ma soprattutto della resa estremamente realistica della rete.\nL'opera fu donata alla Galleria da Rachele Bollati nel 1979."}
{"id": "6185316", "revid": "797136", "url": "https://it.wikipedia.org/wiki?curid=6185316", "title": "Arnab Mondal", "text": ""}
{"id": "6185318", "revid": "287204", "url": "https://it.wikipedia.org/wiki?curid=6185318", "title": "Elizium", "text": "Elizium (IPA: ) \u00e8 il terzo album in studio del gruppo gothic rock britannico Fields of the Nephilim, pubblicato nel 1990.\nIl disco.\nPer questa release, la band si offre di lavorare con il celeberrimo ingegnere del suono dei Pink Floyd Andy Jackson e di includere le tastiere di Jon Carin (collaboratore di lungo corso di David Gilmour). Virano, di fatto, sempre pi\u00f9 verso quel misticismo che si tradurr\u00e0 in qualcosa di rintracciabile nella psichedelia, tutte le tracce risultano pi\u00f9 o meno collegate. I singoli sono la traccia appartenente al quadriptych iniziale \"For Her Light\" e, la traccia d'apertura della seconda parte del disco, \"Sumerland\" (ridotta ai canonici 4 minuti). Per entrambe, furono girati dei videoclip. Nella versione giapponese del disco, come di consueto, vengono incluse delle tracce esclusive: la prima, \"Psychonaut Lib. II\", \u00e8 quella che ha dato il titolo al singolo uscito nel 1989 (\"Psychonaut\"); l'altra \u00e8 stata pubblicata, a sua volta, come versione alternativa al singolo intitolato semplicemente \"Sumerland\". Nell'edizione inclusa nel cofanetto \"5 Albums\" del 2013, oltre a una b-side, sono presenti altre due tracce pubblicate come lato A di singoli diversi."}
{"id": "6185326", "revid": "585241", "url": "https://it.wikipedia.org/wiki?curid=6185326", "title": "R. Twining &amp; Company Limited", "text": ""}
{"id": "6185328", "revid": "1329076", "url": "https://it.wikipedia.org/wiki?curid=6185328", "title": "Una nuova alba", "text": ""}
{"id": "6185329", "revid": "436907", "url": "https://it.wikipedia.org/wiki?curid=6185329", "title": "L'antidoto (singolo)", "text": "L'antidoto \u00e8 un singolo del rapper italiano Inoki, pubblicato il 9 novembre 2012 come unico estratto dall'album omonimo."}
{"id": "6185332", "revid": "1329076", "url": "https://it.wikipedia.org/wiki?curid=6185332", "title": "Tarkin (romanzo)", "text": ""}
{"id": "6185335", "revid": "1329076", "url": "https://it.wikipedia.org/wiki?curid=6185335", "title": "L'erede dei Jedi", "text": ""}
{"id": "6185336", "revid": "53508", "url": "https://it.wikipedia.org/wiki?curid=6185336", "title": "XIX Congresso del Partito Comunista dell'Unione Sovietica", "text": "Il XIX Congresso del Partito Comunista dell'Unione Sovietica (PCUS) si svolse a Mosca dal 5 al 14 ottobre del 1952.\nVi presero parte 1359 delegati, 1192 dei quali con voto deliberativo e 167 con voto consultivo.\nFu l'ultimo Congresso presenziato da Stalin e il primo dopo la Seconda guerra mondiale. Si tenne ben tredici anni dopo il precedente, concludendo quello che era stato il pi\u00f9 lungo periodo senza congressi nella storia del partito.\nIl partito stesso fu nell'occasione ridenominato da \"Partito Comunista di tutta l'Unione (bolscevico)\" alla forma definitiva di PCUS. L'assemblea ne riorganizz\u00f2, inoltre, la struttura degli organismi dirigenti. Fu infatti soppresso il Politburo e al suo posto fu istituito il Praesidium del Comitato centrale, cos\u00ec come cess\u00f2 di operare l'Orgburo, le cui funzioni furono assorbite dalla Segreteria.\nIl Congresso elesse il Comitato centrale del partito, composto da 125 membri effettivi e 111 candidati."}
{"id": "6185338", "revid": "1005847", "url": "https://it.wikipedia.org/wiki?curid=6185338", "title": "Elezioni presidenziali in Austria del 1992", "text": "Le elezioni presidenziali in Austria del 1992 si tennero il 26 aprile, con ballottaggio il 24 maggio.\nEbbero accesso al secondo turno Thomas Klestil, sostenuto dal Partito Popolare Austriaco, e Rudolf Streicher, esponente del Partito Socialdemocratico d'Austria; le elezioni videro la vittoria di Klestil, che succedette dunque al presidente uscente Kurt Waldheim, non ricandidatosi per un secondo mandato."}
{"id": "6185339", "revid": "228587", "url": "https://it.wikipedia.org/wiki?curid=6185339", "title": "Squadre di nuoto sincronizzato ai Giochi della XXVIII Olimpiade", "text": "Di seguito l'elenco delle sincronette convocate per i Giochi della XXVIII Olimpiade.\nFormazioni.\nNB: in grassetto le rappresentanti della gara di duo, mentre in \"corsivo\" le riserve."}
{"id": "6185372", "revid": "767487", "url": "https://it.wikipedia.org/wiki?curid=6185372", "title": "Zona di frattura di Sovanco", "text": "Con zona di frattura di Sovanco si identifica sia una zona di frattura che la faglia trasforme a movimento destro ad essa associata, situata sul fondo dell'Oceano Pacifico nordorientale, al largo della costa dell'isola di Vancouver, nella regione canadese delle Columbia Britannica.\nLa zona di frattura si estende verso nord-ovest a partire da una tripla giunzione in cui incontra la faglia di Nootka e la dorsale di Juan de Fuca, da qui la zona di frattura arriva fino all'estremit\u00e0 meridionale della dorsale Explorer, formando parte del margine che separa la placca pacifica, a ovest, dalla placca Explorer, a est. Quest'ultima, assieme alla placca di Gorda e alla placca di Juan de Fuca, a sud, costituisce quello che rimane della grande placca Farallon la cui maggior parte ha, nel tempo, subdotto sotto la placca nordamericana.\nAd ovest della zona di frattura di Sovanco \u00e8 situata la montagna sottomarina Explorer."}
{"id": "6185374", "revid": "2110845", "url": "https://it.wikipedia.org/wiki?curid=6185374", "title": "Giorgio Chiesura", "text": "Biografia.\nNato a Venezia nel 1921, dopo la maturit\u00e0 classica frequenta la facolt\u00e0 di giurisprudenza di Padova e a vent'anni, nel 1941, pubblica il suo primo lavoro letterario: \"Ore volute\". \nCon il secondo conflitto mondiale, interrompe gli studi, frequenta la scuola ufficiali e nel 1943 prende parte alla difesa della Sicilia invasa dalle truppe anglo-americane.\nDopo l'armistizio dell'8 settembre, torna a Venezia, si consegna prigioniero dei tedeschi ed \u00e8 internato in Germania. Terminata la guerra, riprende gli studi interrotti, si laurea in diritto con Norberto Bobbio ed entra nella magistratura.\nNello stesso periodo, collabora come pubblicista con la \"Gazzetta del Nord\" e con \"Letteratura\", un'importante rivista letteraria di Firenze fondata da Alessandro Bonsanti. Nel 1957 con l'editore Einaudi pubblica \"Non scrivete il mio nome\" una serie di interviste ai profughi della rivolta ungherese rifugiatisi in Italia. Nel 1969, riprendendo i temi del diario di guerra compilato nei giorni dell'invasione della Sicilia esce \"Sicilia 1943\" e nel 1969 pubblica \"La zona immobile\" romanzo in versi basato sui ricordi del tempo di prigionia. Il romanzo, apprezzato dal pubblico e dalla critica, \u00e8 tra i finalisti del Premio Strega.\nConcludono il suo impegno letterario i romanzi \"Devozione\" (1990) e \"Villa dei cani\" (2001), riscrittura del precedente lavoro .\n\u00c8 morto nel 2003, a ottantadue anni, nella citt\u00e0 natale."}
{"id": "6185375", "revid": "709565", "url": "https://it.wikipedia.org/wiki?curid=6185375", "title": "Amore e Psiche (Giovanni Maria Benzoni)", "text": "Amore e Psiche \u00e8 un gruppo scultoreo realizzato da Giovanni Maria Benzoni esposto presso la Galleria d'Arte Moderna di Milano.\nStoria e descrizione.\nIl gruppo scultoreo, considerato tra le maggiori prove dello scultore Giovanni Maria Benzoni, fu eseguito nel 1845 durante il soggiorno romano dell'artista e fa parte dell'ampio filone di opere omaggio all'\"Amore e Psiche\" del Canova. Il gruppo fu commissionato da tale Antonio Bisleri, milanese, e venne donato da un erede nel 1923 alla galleria d'arte moderna dov'\u00e8 oggi esposto. L'opera fu eseguita in otto copie, di cui una per Nicola I di Russia esposta oggi all'Ermitage.\nNonostante il modello di Amore e Psiche sia tra i pi\u00f9 usati della statuaria classica, il Benzoni scelse un momento del mito raramente rappresentato, ovvero il momento successivo al risveglio di Psiche da parte di Eros dopo che questa aveva apertura il vaso contenente vapori infernali, dove Eros sta per andare ma viene trattenuto da Psiche. Oltre all'esplicito riferimento all'opera canoviana, la composizione presenta un fitto panneggio nelle vesti ed un certo virtuosismo nella resa delle capigliature dei soggetti mutuata dalla scultura neoclassica: non mancano tuttavia influenze barocche dichiarate dallo stesso Benzoni, in particolare verso la tecnica del Bernini. Nonostante il tema dichiaratamente classico in un ambiente sempre pi\u00f9 influenzato dalle tematiche romantiche, la scultura riscosse all'epoca della sua esposizione moltissimi elogi e si aggiunse alla schiera delle opere scultoree ispirate allo stesso soggetto fra cui quelle di Salvatore Albano, Francesco Barzaghi, Serafino Ramazzotti, Giulio Branca, Lot Torelli e Sandro Macdonald."}
{"id": "6185376", "revid": "117859938", "url": "https://it.wikipedia.org/wiki?curid=6185376", "title": "Vittorio Giacopini", "text": "Biografia.\nNato a Roma, trova lavoro nell'agenzia di stampa TMNews (ora askanews). Inizia la sua attivit\u00e0 come autore di saggi di letteratura e critica letteraria, collaborando con riviste e giornali, tra cui \"Lo Straniero\", diretta da Goffredo Fofi, Il sole 24 ore e \"Il venerd\u00ec di Repubblica\". Il suo primo libro, uscito nel 1999 per Bollati Boringhieri e intitolato \"Scrittori contro la politica\", era una silloge di suoi saggi su scrittori politici del Novecento, tra cui George Orwell, Nicola Chiaromonte, Dwight Macdonald, Carlo Levi. Nel 2009 ha curato la raccolta degli scritti politici di Albert Camus.\nIn seguito si \u00e8 dedicato anche alla scrittura narrativa. \u00c8 autore di vari romanzi, tra i quali \"Re in fuga\" del 2008 (Premio Comisso), il romanzo-saggio \"L'arte dell'inganno\", dedicato alla vicenda misteriosa dello scrittore B. Traven, \"Nello specchio di Cagliostro. Un sogno a Roma\", e \"La mappa\", con cui \u00e8 entrato nella cinquina dei finalisti dell'edizione 2015 del Premio Campiello. Nel 2017 ha pubblicato il romanzo, \"Roma\", uscito a fine agosto per il Saggiatore.\nHa fatto pi\u00f9 volte parte della giuria giudicante del Premio Lo Straniero, promosso dalla omonima rivista.\n\u00c8 una delle voci che si avvicendano alla conduzione di Pagina 3, rassegna radiofonica della stampa letteraria e culturale che va in onda ogni mattina su Rai Radio 3.\nCome illustratore collabora col settimanale \"Left\", per cui ha anche illustrato i volumi \"Il giro del mondo in quindici reportage\" , \"Mani sulla citt\u00e0\" e \"C'\u00e8 una favola in ogni cosa\", e ha realizzato le copertine di due libri di Dakota Press, \"Feste Galanti\" di Paul Verlaine, e \"Poe e Rimbaud, il corvo, il battello ebbro e altre poesie\" . Per Sur ha illustrato \"Sillabario latinoamericano\". Alcuni esempi del suo lavoro grafico possono trovarsi su Twitter all'account @navemorta.\nOpere.\nillustratore"}
{"id": "6185377", "revid": "84730019", "url": "https://it.wikipedia.org/wiki?curid=6185377", "title": "Bruno Zelich", "text": ""}
{"id": "6185378", "revid": "767487", "url": "https://it.wikipedia.org/wiki?curid=6185378", "title": "Show Folks", "text": "Show Folks \u00e8 un film del 1928 diretto da Paul L. Stein. Girato muto, venne sonorizzato dalla Path\u00e9 con l'aggiunta di scene parlate usando il sistema RCA Photophone, musica sincronizzata ed effetti sonori.\nTrama.\nEddie Kehoe e Rita Carey formano una coppia di ballerini di successo. I due si innamorano, ma la loro relazione entra in crisi quando Eddie vede la partner in compagnia di Owens, impresario di una rivista musicale. Geloso, fa una scenata provocando la reazione di Rita che lo lascia per andare a lavorare nello spettacolo di Owens. Eddie si trova una nuova partner, Cleo, una ragazza arrivista a caccia di un uomo con i soldi. La sera del loro debutto, Cleo pianta in asso il compagno. Dietro alle quinte, Rita, venuta per augurare in bocca al lupo a Eddie, assiste alla scena: prende allora il posto di Cleo, ballando di nuovo in coppia con il vecchio partner. La loro esibizione assicura il successo dello show.\nProduzione.\nIl film fu prodotto dalla Path\u00e9 Exchange.\nDistribuzione.\nIl copyright del film, richiesto dalla Path\u00e9 Exchange, Inc., fu registrato il 16 ottobre 1928 con il numero LP25726.\nDistribuito dalla Path\u00e9 Exchange, il film usc\u00ec nelle sale cinematografiche USA il 21 ottobre 1928. A Madrid, il film venne presentato il 5 febbraio 1931 con il titolo \"Batacl\u00e1n\"."}
{"id": "6185379", "revid": "124974247", "url": "https://it.wikipedia.org/wiki?curid=6185379", "title": "Angiolo Nespoli", "text": "Insieme a Giovanni Strambio e Annibale Omodei, fu uno dei primi medici italiani a promuovere l'utilizzo dello stetoscopio. \nBiografia.\nIstruzione.\nAngiolo Nespoli nacque a Firenze il 25 marzo 1786. Il padre Giuseppe Niccola Luigi Nespoli, figlio dell\u2019aretino Francesco Nespoli, studi\u00f2 medicina nella prestigiosa citt\u00e0 di Arezzo, poi si trasfer\u00ec a Pisa dove il 23 maggio 1771 consegu\u00ec la laurea. Dopo aver ottenuto l\u2019abilitazione all'esercizio della professione medica, si stabil\u00ec a Firenze dove incontr\u00f2 e spos\u00f2 la signora Tecla, figlia di Giuseppe Vannini; dal loro matrimonio nacque Angiolo Nespoli. Egli comp\u00ec gli studi scientifici al Collegio degli Scolopi di Firenze; alunno assiduo e diligente, presto si accost\u00f2 con curiosit\u00e0 e interesse alla medicina, la \"sublime scienza\".. Tuttavia a quel tempo il privilegio dello studio della medicina era riservato a pochi, in considerazione del fatto che la bolla \"Pro Excellenti\", emanata il 19 gennaio 1525 da Papa Clemente VII, stabiliva che l\u2019ammissione all'universit\u00e0 di Pisa fosse riservato ai soli giovani della citt\u00e0 di Arezzo. All'epoca a dare lustro alla citt\u00e0 toscana era, tra gli altri, un luminare della medicina, Antonio Filippo Ciucci, che nella sua opera \"Promptuarium Chirurgicum\" del 1679 descrisse un nuovo metodo per operare chirurgicamente i reni (esso prevedeva l\u2019utilizzo di una pinzetta a tre branche chiamata \"tenacula\" con la quale venivano estratti dalla vescica i calcoli renali dopo la loro triturazione, intervento al quale lo stesso Ciucci decise di sottoporsi). Nespoli, nonostante non risedesse ad Arezzo, domand\u00f2 di essere inserito fra i concorrenti per ottenere un posto nell'universit\u00e0, poich\u00e9 nato da padre aretino. Dopo aver concorso assieme a Luigi Goti, Pietro Bellotti, Ferdinando Cittadini, Francesco Pieracini, aretini, e Lorenzo Cipolleschi di Quarata, si distinse e riusc\u00ec ad ottenere uno dei due posti disponibili nel Collegio Ferdinando I di Pisa (oggi Scuola superiore di studi universitari e di perfezionamento Sant'Anna), dove studi\u00f2 medicina per quattro anni per poi ritornare a Firenze.\nLa carriera.\nNespoli consegu\u00ec la laurea a Pisa nel maggio del 1806 e nel 1808 a Firenze ottenne l'abilitazione alla professione medica. Nello stesso anno inizi\u00f2 l'attivit\u00e0 di medico nell'I. R. Arcispedale di Santa Maria Nuova (attuale Ospedale di Santa Maria Nuova) dove, oltre a esercitare la professione di medico curante, venne a conoscere le nuove metodologie di cura. Particolare interesse destarono in lui gli studi di Giovanni Battista Morgagni, fondatore dell'anatomia patologica, e di Albrecht von Haller, che nelle \"Icones anatomicae\" descrisse per primo la circolazione arteriosa nel corpo umano. Dopo otto anni di esercizio, il 30 dicembre 1819 fu nominato professore di clinica interna nello stesso ospedale insieme al professore Eustachio Polidori, e quando questi fu trasferito all'Universit\u00e0 di Pisa, Nespoli ottenne il pieno incarico delle funzioni di clinico.\nRifacendosi al metodo scientifico di Galilei, quello induttivo, per valorizzare il dato esperienziale, l'impostazione seguita dal dott. Nespoli era basata sull'individuazione delle terapie attraverso un'analisi attenta dei dati ricavati dall'esperienza. Questo metodo risultava innovativo per l'epoca, poich\u00e9 le scuole di medicina seguivano uno schema pi\u00f9 astratto ed estraneo all'analisi delle specifiche evidenze delle malattie desunte da un attento esame e studio dei sintomi. Inoltre, nella prelezione agli studi di medicina pratica per l'anno scolastico 1823, Nespoli afferm\u00f2 di adottare i metodi innovativi di Laennec: fu, infatti, uno dei primi medici ad utilizzare lo stetoscopio in Italia, insieme ad Omodei e Strambio.\nI discorsi e gli ultimi anni.\nNei discorsi del 1825 e 1826, pronunciati in apertura alle sue lezioni di clinica, pubblic\u00f2 i suoi studi condotti su un particolare tipo di flogosi, affermando che i rossori che appaiono dopo la morte nella parte interna dei vasi sanguigni sono un segno naturale del disfarsi della vita; in un altro discorso dimostr\u00f2 quanto fosse valido l'utilizzo dello stetoscopio per scoprire eventuali patologie; nei discorsi di apertura delle sue lezioni degli anni 1826 e 1827 raccont\u00f2 di un particolare caso di malattia da lui osservato, aprendo le strade alla moderna scienza diagnostica. In seguito alla morte dell'archiatra Francesco Torrigiani, nel marzo del 1833 Nespoli fu eletto protomedico di S.A.I. e R. il Granduca di Toscana e Preposto del collegio medico, chirurgico e farmaceutico di Firenze. Il 15 giugno 1855, fu iscritto fra i cavalieri dell'Ordine del Merito sotto il titolo di Ordine di San Giuseppe; divenne un medico talmente acclamato da essere ricercato dalle pi\u00f9 prestigiose universit\u00e0 e accademie, tra cui l'Accademia toscana di scienze e lettere \"La Colombaria\", quella dei Fisiocritici di Siena, la Medico-fisica fiorentina, la Societ\u00e0 medica di Livorno, l'Accademia della Valle Tiberina, l'Accademia Reale di Parigi. All'et\u00e0 di 53 anni, seppur apparentemente in ottima salute, fu improvvisamente colto da una grave malattia respiratoria. A tal proposito si racconta che la mattina stessa che la malattia lo allett\u00f2, il dott. Nespoli scrisse al Collegio Medico fiorentino per comunicare la sua volont\u00e0 di istituire a proprie spese un premio di dieci zecchini da attribuire annualmente al giovane medico che si fosse distinto nella migliore diagnosi di una malattia importante.\nPochi giorni dopo, spir\u00f2."}
{"id": "6185393", "revid": "271907", "url": "https://it.wikipedia.org/wiki?curid=6185393", "title": "XXVIII Congresso del Partito Comunista dell'Unione Sovietica", "text": "Il XXVIII Congresso del Partito Comunista dell'Unione Sovietica (PCUS) si tenne a Mosca dal 2 al 13 luglio 1990. Fu l'ultimo Congresso del partito.\nI lavori.\nIl Congresso si svolse pochi mesi dopo l'abrogazione da parte del III Congresso dei deputati del popolo dell'Unione Sovietica dell'articolo 6 della Costituzione, che garantiva al partito il monopolio del potere politico.\nNel corso dei lavori si delinearono tre piattaforme in aperto contrasto fra loro: quella \"ufficiale\", rappresentata dal Segretario generale Michail Gorba\u010d\u00ebv e dai suoi sostenitori, quella \"democratica\" e quella marxista \"ortodossa\". Quest'ultima componente, conservatrice, contestava in particolar modo l'abrogazione dell'articolo 6, riconducendo ad essa la crescente crisi di carattere economico, interetnico e culturale che investiva il Paese. Di diverso avviso i democratici, che per bocca di Boris El'cin proposero la ridenominazione del PCUS in Partito socialdemocratico e la concessione della libert\u00e0 frazione. L'assemblea respinse le richieste e El'cin utilizz\u00f2 la tribuna congressuale per annunciare la propria fuoriuscita dal PCUS. Sul fronte dei conservatori si registr\u00f2 il tentativo di eleggere Egor Liga\u010d\u00ebv al ruolo di vicepresidente del partito, che tuttavia non and\u00f2 in porto.\nIl Congresso elesse il nuovo Comitato centrale, composto da 412 membri, e la Commissione centrale di controllo, composta da 165 membri; approv\u00f2 inoltre la risoluzione programmatica proposta da Gorba\u010d\u00ebv dal titolo \"Verso un socialismo umano e democratico\", che spostava il partito su posizioni ideologiche socialdemocratiche, sancendo la legittimit\u00e0 del pluralismo politico e dell'economia mista."}
{"id": "6185395", "revid": "977364", "url": "https://it.wikipedia.org/wiki?curid=6185395", "title": "France (nave da battaglia)", "text": "La France fu una nave da battaglia tipo dreadnought della Marine nationale francese, entrata in servizio nel luglio 1914 come terza unit\u00e0 della classe Courbet.\nAttiva durante la prima guerra mondiale anche se non prese parte ad azioni belliche particolarmente significative, la nave oper\u00f2 pi\u00f9 estesamente durante l'intervento alleato nella rivoluzione russa durante il quale fu al centro del cosiddetto \"ammutinamento del Mar Nero\" dell'aprile 1919; la nave fin\u00ec affondata il 26 agosto 1922 dopo aver urtato uno scoglio non segnato sulle mappe nella baia di Quiberon.\nStoria.\nLa nave fu ordinata il 1\u00ba agosto 1911 insieme alla futura gemella \"Paris\" nell'ambito del programma navale francese per l'anno 1911; impostata il 30 novembre 1911 nei cantieri della Ateliers et Chantiers de la Loire di Saint-Nazaire, la nave fu varata il 7 novembre 1912 con il nome di \"France\" (\"Francia\"). Entrata il servizio il 15 luglio 1914 come parte delle celebrazioni del Giorno della Bastiglia di quell'anno, pochi giorni dopo la \"France\", scortata dalla gemella \"Jean Bart\", trasport\u00f2 il presidente francese Raymond Poincar\u00e9 a San Pietroburgo per una visita di stato in Russia, rientrando in patria giusto pochi giorni prima dello scoppio delle ostilit\u00e0 con la Germania nell'agosto 1914.\nLa \"France\", insieme alle sue gemelle della classe Courbet, fu destinata alle operazioni nel mar Mediterraneo contro l'Austria-Ungheria: l'unit\u00e0 trascorse gran parte degli ultimi giorni del 1914 a fornire fuoco d'artiglieria in appoggio alle truppe del Regno del Montenegro impegnate contro gli austro-ungarici, ma fu ritirata da questo servizio dopo che il 21 dicembre la \"Jean Bart\" ebbe riportato gravi danni dopo essere stata silurata dal sommergibile \"U-12\" al largo dell'isola di Saseno. La \"France\" e le navi da battaglia francesi trascorsero il resto della guerra praticamente ferme all'\u00e0ncora nelle basi di Malta e Biserta, con un trasferimento nel 1916 nei porti di Corf\u00f9 e Argostoli da poco occupati dai francesi all'ancora neutrale Grecia; gran parte della ciurma della corazzata fu sbarcata e inviata a equipaggiare le nuove unit\u00e0 anti-sommergibili di cui vi era maggiore necessit\u00e0.\nDopo la conclusione delle ostilit\u00e0, la \"France\" e la \"Jean Bart\" furono inviate nel Mar Nero ai primi del 1919 per sostenere le operazioni delle forze alleate impegnate contro il nuovo regime bolscevico sorto in Russia a seguito dei fatti della rivoluzione d'ottobre; di base a Sebastopoli, nell'aprile 1919 la \"France\" fu l'epicentro del cosiddetto ammutinamento del Mar Nero, una vasta sollevazione degli equipaggi delle navi francesi dislocate nel bacino per protesta contro le pessime condizioni di vita a bordo delle unit\u00e0 e contro un intervento bellico di cui gli uomini non capivano la necessit\u00e0: l'ammutinamento rientr\u00f2 dopo negoziati con il viceammiraglio Jean-Fran\u00e7ois-Charles Amet che promise un pronto rientro in patria delle navi, cosa effettivamente avvenuta pochi giorni pi\u00f9 tardi. Ventisei membri dell'equipaggio della \"France\" furono condannati da una corte marziale per i fatti dell'ammutinamento, ma tutti loro furono amnistiati nel 1922 come parte di un accordo politico tra il primo ministro Poincar\u00e9 e i partiti della sinistra francese.\nIl 26 agosto 1922, mentre era in navigazione nella baia di Quiberon, la \"France\" urt\u00f2 uno scoglio semisommerso non segnato sulle mappe e affond\u00f2 nel giro di quattro ore; tra il suo equipaggio di circa 900 uomini si contarono tuttavia solo tre morti."}
{"id": "6185405", "revid": "1543377", "url": "https://it.wikipedia.org/wiki?curid=6185405", "title": "Chiesa di Santa Maria (Dueville)", "text": "La chiesa di Santa Maria \u00e8 un edificio religioso situato nel comune di Dueville, in provincia e diocesi di Vicenza. Si tratta di un luogo di culto di grande importanza per la comunit\u00e0. Al suo interno sono presenti affreschi realizzati da Agostino Pegrassi. Tra essi l'affresco nella cappella del Battistero rappresentante il \u201cBattesimo di Ges\u00f9\u201d. Nell'abside della chiesa preesistente, sul retro dell'edificio attuale, \u00e8 possibile ammirare la raffigurazione detta \"\"Evangelium\".\nIl 17 settembre 1955 venne effettuata la consacrazione della chiesta Santa Maria di Dueville e il 7 maggio 2005, con la benedizione del vescovo di Vicenza Cesare Nosiglia, l'inaugurazione dell'oratorio di Santa Maria.\nStoria.\nChiesa parrocchiale di Dueville.\nL'intera costruzione ecclesiastica \u00e8 il risultato di una \"complessa sedimentazione storica dove le parti si combinano in un interessante composizione paratattica\", la quale riusc\u00ec ad armonizzare fra di loro il campanile settecentesco, la vecchia abside risalente al tardo ottocento e la chiesa edificata nel novecento.\nLa progettazione della chiesa nuova \u00e8 stata realizzata dall'architetto Vincenzo Bonato, il quale si \u00e8 anche occupato di supervisionare i lavori della sua costruzione. Sia l'idea che la realizzazione si sono attuate tra il 1928 e il 1956. La struttura si presenta come un complesso montaggio di simboli e linguaggi architettonici differenti, i quali rispecchiano la tendenza architettonica principale presente tra il XIX e il XX secolo.\nLa chiesa di Santa Maria fino al 1900.\nA partire dal XV secolo la chiesa di Santa Maria era matrice, ovvero una pieve, punto di riferimento per molte cappelle come: Santa Maria del Porciletto, Sant'Andrea di Novoledo, San Vito di Montecchio Precalcino, San Biagio di Vivaro, Santa Maria Etiopissa. Con il termine pieve venivano denominate le sole antiche chiese battesimali, alle quali dovevano accorrere le popolazioni per ricevere il primo Sacramento. Nei primi secoli dell'evangelizzazione cristiana nei territori vicentini solo al vescovo veniva concessa la possibilit\u00e0 di conferire il battesimo. Con il passare degli anni, per\u00f2, il battistero fu concesso ad alcune chiese, denominate appunto pievi. Si trattava di parrocchie primarie e i loro rettori venivano qualificati con l'appellativo di arcipreti.\nAltro elemento che sottolinea l'importanza della chiesa \u00e8 la sua autorit\u00e0 su Santa Maria Etiopissa. Quest'ultima svolgeva le funzioni di cappella nei confronti di Santa Maria e di chiesa monasteriale verso l'abbazia benedettina di Pomposa di Ferrara.\nNel 1407 i Monza, a pochi anni dall'arrivo nel loro feudo di Dueville, la ricostruirono e l\u2019amplificarono. Nel 1488, inoltre, Gaspare Monza, prima e i suoi successori poi, eressero il campanile e la canonica. Nel secolo successivo, con la nascita delle nuove parrocchie, con lo sgretolarsi dell\u2019abbazia benedettina e, dopo il Concilio di Trento, con l\u2019istituzione dei vicariati foranei, venne meno a Santa Maria la sua dignit\u00e0 di pieve in favore della parrocchia di Villaverla.\nIl 1 maggio 1693, furono convocati 102 capifamiglia della comunit\u00e0 che decisero, grazie anche alla sollecitazione del parroco Giovanni Zorzi, di ristrutturare il sacro edificio, che ormai risultava antico, fatiscente e in rovina. Gli stessi governatori della comunit\u00e0 spingevano perch\u00e9 i lavori potessero proseguire, partecipando annualmente alle spese. Era stato deciso, inoltre, che una volta finita la chiesa, quest'ultima dovesse essere sostenuta per 2/3 dal comune e per 1/3 dal parroco. Successivamente, fu deciso di istituire una commissione che avrebbe avuto il compito di appoggiare e tutelare tutte le necessit\u00e0 dell'arciprete, che sarebbero sorte durante la costruzione della chiesa.\nNel 1697, grazie alle offerte dei cittadini, venne riedificata, per essere poi conclusa nel 1710, anno in cui la chiesa fu arricchita dalla presenza di un affresco rappresentante l'Assunzione della Vergine.\nNel 1716, fu elevato il campanile alto 40 metri ed in stile barocco. Tale costruzione risult\u00f2 possibile grazie al contributo offerto dalla comunit\u00e0 di Dueville.\nNel 1744, si procedette ad arricchire la chiesa con un nuovo altare maggiore, mentre nel 1828 venne ripavimentata e successivamente impreziosita da differenti tele.\nAvvenuta la costruzione della chiesa di Santa Maria si inizi\u00f2 con la costruzione della canonica, progettata e diretta dall'architetto Tullio Panciera ed eseguita dalla ditta Fratelli Sanson. La canonica \u00e8 caratterizzata da un'intonazione cromatica, dal parapetto della grande loggia in cristallo, e dal portale in pietra di San Gottardo, opera dello scultore Gastone Panciera. La nuova canonica arcipretale, insomma, si inserisce degnamente nella piazza di Dueville.\nAlla fine del XVIII secolo, Dueville vantava un centro piuttosto moderno, volto all'agricoltura, ma soprattutto profondamente religioso, come risulta dalle confraternite e dai molti lasciti di persone credenti a favore della chiesa.\nIl nuovo coro.\nNel 1890, su richiesta del parroco don Antonio Sanmartin, l'architetto Vittorio Barichella e il Reg. Gaetano Busnelli, presentarono diversi progetti per ingrandire la chiesa, in quanto non pi\u00f9 sufficientemente capace per poter ospitare un numero di fedeli sempre maggiore. Infatti, in vent'anni c'era stato un incremento della popolazione che pass\u00f2 da 1800 a 2500 abitanti. Si decise quindi di ampliare la zona del coro di 100\u00a0m\u00b2.\nI lavori di ristrutturazione iniziarono il 20 febbraio 1899; furono demoliti il vecchio coro e l'altare maggiore. Cos\u00ec, cominci\u00f2 a prendere forma un nuovo coro caratterizzato da una parete a semicerchio, da colonne solide e vigorose, da capitelli in stile corinzio e da una grande cupola. Tale ampliamento \u00e8 visibile ancora oggi all'esterno della chiesa attuale.\nInfine, fu costruito un nuovo altare, arricchito con due angeli; il primo in profonda contemplazione, mentre il secondo in venerazione. Le due statue furono realizzate dal rinomato scultore Napoleone Guizzon di Vicenza. In seguito ad un forte incremento demografico il nuovo arciprete, don Benigno Fracasso, giunto a Dueville nel 1924, manifest\u00f2 il desiderio di ampliare la chiesa in quanto, troppo piccola per rispondere al rapido sviluppo della popolazione. Tale proposta venne ben accolta dalla maggioranza.\nLa nuova chiesa.\nNell'anno 1924 venne lanciata la proposta di edificare una nuova chiesa, per rispondere alle esigenze spirituali e morali della popolazione che cresceva continuamente. La proposta fu accolta e, grazie all'intervento del vescovo Ferdinando Rodolfi, la chiesa fu costruita sull'area di quella gi\u00e0 esistente.\nL'odierna disposizione della chiesa di Dueville \u00e8 risalente al 1955, anno in cui venne consacrata, per\u00f2 \u00e8 nel novembre del 1928 che iniziarono i lavori ufficiali di costruzione del sacro edificio, conclusi nel 1954.\nNel novembre 1928, schiere di contadini e di operai provenienti dalle varie contrade prestarono a turno il loro lavoro gratuitamente, ricavando ghiaia dall'Astico e portando il cemento dalla stazione ferroviaria. A dirigere i lavori era la ditta Ferraro di Padova.\nIl 23 giugno 1929 il Vescovo di Vicenza, Ferdinando Rodolfi diede la benedizione eucaristica e comp\u00ec la cerimonia della posa della prima pietra con la presenza di tutte le autorit\u00e0 ecclesiastiche, civili, militari, politiche e scolastiche del Comune. Continuarono, poi, le prestazioni di contadini e operai, tanto che nel 1932 venne licenziata l'impresa e si continu\u00f2 a lavorare con la sola maestranza locale, sotto la guida del capomastro Silvio Sanson di Dueville.\nNel 1933 si coprirono le navate laterali, nel 1934 fu demolita la vecchia chiesa e si pose il tetto; nel 1939 la parte muraria poteva considerarsi ultimata; nel 1940 fu lastricato il presbiterio; nel 1943 si eressero gli altari laterali, nel 1945 fu affrescata la cupola e nei due anni successivi l'abside. Nel 1948-1949 fu completata la parte superiore della facciata in cotto, con i tre rosoni, sormontata da cinque statue dello scultore Caldana, ornata ai lati da bassorilievi e da tre statue della vecchia chiesa. Nel 1949 la chiesa fu dotata dell'organo; mentre nel 1950 la ditta Cecchin Luigi diede le tre porte d'ingresso; il battistero fu costituito dalla pavimentazione in marmo e venne inserito un affresco del professor Pregrassi, che rappresentava il \"Battesimo di Ges\u00f9 sul Giordano\". A mano a mano i vari lavori vennero portati a termine fino a giungere alla consacrazione della chiesa avvenuta il 17 settembre 1955 ad opera di Monsignor Carlo Zinato, vescovo di Vicenza.\nOggi, della chiesa risalente al millesettecento, rimane solo il campanile, mentre il coro del 1904 \u00e8 rimasto intatto e svolge, da una parte, la funzione di sacrestia, e dall'altra accoglie anche il presepe vivente \u201c\"Evangelium\"\u201d.\nDescrizione.\nEsterno.\nLa chiesa di Santa Maria (costruita su progetto dell'architetto Vincenzo Bonato) risulta imponente e maestosa. Misura 22 metri in altezza, 22,50 metri in larghezza e 42 metri in lunghezza. \u00c8 caratterizzata dallo stile francescano, uno stile sobrio e semplice. Solo la facciata si innalza in modo maggiormente eclettico manifestandosi nella parte alta in cotto e nella parte bassa in pietra bianca. La pietra bianca \u00e8 stata utilizzata anche per le incorniciature del timpano superiore, nei raccordi laterali e nelle statue.\nIl portale maggiore \u00e8 incorniciato da un protiro, sostenuto da un pilastro e una colonna con capitello di stile corinzio a ambo i lati. Al di sopra del portale un mosaico rappresenta Cristo, l\u2019alfa e l'omega. Al di sopra sono collocate tre statue che raffigurano da sinistra a destra: San Pietro, la Madonna con il bambino Ges\u00f9 e San Paolo. Sopra le estremit\u00e0 dei portali laterali appaiono due altorilievi che illustrano l\u2019Annunciazione: a sinistra la Vergine Maria e a destra L\u2019arcangelo Gabriele.\nDegno di nota \u00e8 anche il movimento plastico caratterizzato dalle due lesene con tre nicchie ciascuna che, nella parte esterna, raggiungono il timpano superiore. Al centro del timpano \u00e8 raffigurata una croce con la scritta \u201c\"Virgini Nascenti\"\u201d. Tale frase mira ad indicare a chi \u00e8 dedicata la chiesa, ovvero Maria.\nSopra al timpano si pu\u00f2 osservare la statua del Redentore. Due incorniciature in marmo bianco permettono di dare continuit\u00e0 e unicit\u00e0 al corpo centrale e a quelli laterali. Ai lati del timpano e dei raccordi marmorei campeggiano le statue dei quattro evangelisti.\nGli evangelisti li possiamo ritrovare anche all\u2019interno delle lunette delle due porte laterali della facciata e delle fiancate.\nInterno.\nLa chiesa si prospetta nel suo spazio interno, come un ambiente molto ampio; la decisione presente dietro a questa preferenza \u00e8 stata molto esplicita, l'obiettivo era quello di garantire al presbiterio una finalit\u00e0 di tipo liturgico coerente con le nuove necessit\u00e0, creando uno spazio che fungesse da filtro tra esterno ed interno.\nLe entrate sono state ridimensionate per sottolineare con maggiore evidenza il percorso percorribile dai fedeli, grazie ad un'unica entrata principale e ai due accessi delle navate laterali.\nAppena superata l'entrata ci si ritrova in un ambiente filtro che ha lo scopo di creare uno spazio di contemplazione religiosa e di riflessione, prima di proseguire per poter ascoltare la Parola di Dio. Tale spazio \u00e8 caratterizzato dalla presenza di due cappelle laterali: una dedicata al Battesimo e l'altra alla Penitenza.\nLa peculiarit\u00e0 principale \u00e8 il grande affresco che rappresenta una maestosa scenografia, perch\u00e9 si innalza per dieci metri fino ad arrivare alla piccola cupola sopra al presbiterio. Soffermandosi ad analizzare l'ambiente interno, emerge come quest'ultimo sia caratterizzato da un linguaggio paleo-cristiano, che risulta coerente con l'assetto basilicale a tre navate sostenuto da otto colonne, quattro pilastri, e terminato da un'abside semicircolare.\nTutta la chiesa, sia all'interno che all'esterno, risulta armoniosa nella linea e nel colore e ricca grazie ai marmi e alle pitture presenti.\nNavata centrale.\nLa navata centrale, maggiore, \u00e8 ritmata da arcate modulari a base rettangolare ed \u00e8 arricchita da colonne di granito rosa di Baveno e, alle estremit\u00e0, da pilastri di Nanto. Mentre, le due navate laterali, minori, sono ritmate da arcate modulari di base quadrata.\nLa chiesa \u00e8 illuminata grazie alla presenza di un grande rosone sopra il portale maggiore, realizzato da P. Modolo, dai rosoni a lato dell\u2019abside, da piccoli rosoni collocati sopra le altre porte e da 12 finestre superiori e 8 sottostanti ad esse con vetri soffiati a bocca. Mentre le finestre superiori raffigurano immagini volte alla religione, ma generiche, quelle sottostanti seguono il tema dei \u201cSette Sacramenti\u201d. Quindi entrando dal portale di sinistra, dopo la cappella della fonte battesimale, nella prima finestra \u00e8 raffigurata la Resurrezione. Questa finestra apre successivamente ai doni del Sacramento.\nNavata di sinistra.\nLa navata di sinistra presenta la cappella del Battistero. Essa \u00e8 caratterizzata dall\u2019affresco raffigurante il Battesimo di Ges\u00f9 nel fiume Giordano di Agostino Pergassi. A lato del presbitero \u00e8 collocato un altare dedicato a Santa Maria e alle due Sante molto venerate a Dueville: Sant\u2019Anna e Santa Fosca. Sopra all\u2019altare risalta una pala raffigurante le tre donne (al centro S. Maria, a sinistra S. Anna e a destra S. Fosca).\nNavata di destra.\nLa navata di destra presenta la cappella dedicata ai caduti di guerra. Qui, come nella navata sinistra, \u00e8 collocato un altare sopra al quale si pu\u00f2 ammirare una pala dedicata al Sacro Cuore. \u00c8 raffigurato Ges\u00f9 che dona il suo cuore ad un contadino, a sua moglie e a suo figlio. \u00c8 presente anche un altro altare; spicca poi una grande croce di marmo nero e su tutto risalta il gruppo della Piet\u00e0, opera dello scultore Caldana.\nSono presenti, inoltre, due lapidi che ricordano i duevillesi caduti in guerra.\nAbside.\nL'abside della nuova chiesa avrebbe dovuto essere nel coro costruito nel 1904. Per questo motivo la parete absidale appare, per forma e per geometria come una componente che divide i due spazi. In realt\u00e0, il progetto realizzato da Bonato, prevedeva queste due zone unite e indistinte.\nLa zona absidale \u00e8 arricchita dalla presenza di un grande affresco, ad opera del Prof. Agostino Pregrassi. Questo dipinto si struttura su due piani principali, un livello terreno in cui sono presenti personalit\u00e0 bibliche e storiche in uno spazio fortemente contraddistinto dalla presenza di un trono papale, come ad avere il desiderio di richiamare un ambiente reale, fisico al di l\u00e0 della parete, oppure ancora segnato nel ricordo dell'Assemblea. Un secondo livello celeste, dove prevale il soggetto dell'Apoteosi di Maria.\nSe si analizza la strutturazione della chiesa dal punto di vista della disposizione spaziale e liturgica, si nota come emerge un assetto di tipo tradizionale. Esso \u00e8 contraddistinto da una marcata divisione fra le navate strette e profonde, in cui i fedeli sono predisposti in file parallele di fronte all'altare. Si pu\u00f2 anche osservare, a fianco della parete di fondo, un presbiterio molto largo e poco profondo.\nA evidenziare maggiormente questa divisione \u00e8 l'imponente soprelevazione del presbiterio, caratterizzata dalla costruzione di otto gradini che elevano l'altare di circa un metro e mezzo rispetto alla quota dell'aula.\nEntrando dalla porta maggiore, sull\u2019ampio presbiterio, \u00e8 collocato l\u2019altare maggiore. Esso \u00e8 caratterizzato da un basso rilievo. Nei riquadri vengono raffigurati: Ges\u00f9 e i quattro evangelisti Marco, Matteo, Luca e Giovanni. Non \u00e8 la prima volta che si fa loro richiamo, in quanto li possiamo ritrovare anche nelle lunette dei portali e ai lati del campanile. Sopra all\u2019altare sono posti due angeli. Sull\u2019abside osservando dal basso verso l\u2019altro \u00e8 nota l\u2019apoteosi della Vergine nell\u2019agiato mondo terreno. Al di sopra \u00e8 raffigurata l\u2019Immacolata in un tripudio di angeli festosi. Sopra a tale affresco \u00e8 evidente la Madonna incoronata dalla Trinit\u00e0 e a cupola con dove intorno alla Madonna c\u2019\u00e8 un gruppo di quattro angeli.\nLa parte retrostante dell'abside della cappella presbiteriale, risalente al tardo ottocento, \u00e8 ora utilizzata per ospitare \u201cl'Evangelium\u201d, ovvero il presepio permanente.\nEvangelium.\nQuando venne approvato il progetto della nuova chiesa, non si sapeva ancora come utilizzare lo spazio del nuovo coro (un ampliamento di circa 100\u00a0m\u00b2), ma comunque l'intenzione era quello di salvarlo, sia perch\u00e9 era un edificio armonioso nella sua struttura, sia perch\u00e9 si voleva mantenere vivo il ricordo delle molte persone che avevano contribuito e fatto molti sacrifici per la sua costruzione. Tutto il paese, infatti, era stato partecipe nella sua realizzazione e molti falegnami, fabbri e muratori avevano rinunciato a una parte del loro stipendio per la sua edificazione.\nInizialmente l'area venne utilizzata come deposito, poi per\u00f2 con il tempo ritorn\u00f2 ad essere un luogo di meditazione e di preghiera: un gruppo di compaesani di Dueville nel 1993 cominci\u00f2 a lavorare per costruire all'interno dell'ampliamento un presepe stabile. Questa fu l'idea iniziale, poi, invece, l'idea originale evolse, perch\u00e9 si voleva che l'opera divenisse uno strumento moderno per comunicare il messaggio del vangelo, attraverso l'utilizzo di immagini suggestive, cos\u00ec venne deciso di realizzare l\u2019\"Evangelium\u201d che significa buona novella.\nL'Evangelium non \u00e8 un presepe come tutti gli altri, perch\u00e9 cerca di trovare un modo originale per trasmettere la parola di Dio: si articola in un percorso guidato che espone i momenti salienti della Sacra Bibbia attraverso l'esposizione di una serie di scene.\nOgni scenario \u00e8 stato fedelmente riprodotto dopo delle lunghe ed attente analisi da parte di teologi, biblisti e scenografi. Chi andr\u00e0 a visitare questo presepio trover\u00e0 oltre 30 personaggi biblici in grandezza naturale su scala 1:1, costruiti totalmente dal gruppo e utilizzando tecniche e materiali innovativi. Gli ambienti che fanno da sfondo ai personaggi sono curati nei dettagli rispettando i particolari storici, le luci, gli effetti sonori e la narrazione che ricorda gli avvenimenti lontani riguardanti la scena, cercando di coinvolgere i visitatori. Alcune statue sono semi-moventi e cercano di rendere ancora pi\u00f9 vera e realistica la scena. \nQuesto presepe ha avuto molto successo tra il pubblico. Molti, infatti, sono stati gli ingressi in questi anni e numerose sono state le recensioni e gli articoli nei giornali, inoltre, l'Evangelium \u00e8 divenuto una delle tappe principali nell'itinerario \u201c\"La strada dei presepi\"\u201d: questo percorso \u00e8 stato realizzato per permettere a chi \u00e8 appassionato di presepi e viene da lontano, di fare visita ai pi\u00f9 importanti presepi del vicentino e dell'alta padovana.\nPiano superiore del percorso.\nAl piano superiore vengono raccontati alcuni episodi dell'Antico Testamento: annuncio di Giosu\u00e8, presentazione delle tavole della legge di Mos\u00e8 e sacrificio di Isacco, si pu\u00f2 anche notare la ricostruzione in un plastico della Palestina.\nPiano inferiore del percorso.\nAl piano inferiore, invece, vengono narrati alcuni episodi del Nuovo Testamento con l'Annunciazione, la Nativit\u00e0 ed alcuni momenti salienti della vita di Ges\u00f9: presentazione al tempio, Battesimo al Giordano, tentazione di Satana, Ultima cena, notte sul monte, fino alla sua Passione, Morte e infine Resurrezione.\nIcone.\nLa passione per l\u2019arte di Antonio Stella ha permesso al paese di Dueville di avere un grandissimo tesoro a disposizione rappresentato da circa una trentina di opere, tra cui venti icone. Antonio Stella ha sempre inteso l\u2019arte come un qualcosa che: serve per unire; aiuta ad andare oltre le differenze culturali e religiose; cerca di unire chi ha una lingua diversa. Nell\u2019arte, inoltre, ha collocato il significato divino che traspare dall\u2019opera e che chi guarda pu\u00f2 facilmente cogliere. Attraverso la collezione che ha donato alla chiesa, si pu\u00f2 ripercorrere un viaggio ideale che va oltre la storia, per andare a toccare ognuno indipendentemente dalla fede del singolo, e far sorgere la necessit\u00e0 della religiosit\u00e0 all\u2019interno di ognuno. La collezione di opere \u00e8 visibile nella sacrestia della chiesa parrocchiale che permette di far capire l\u2019importanza di questo personaggio nella storia del paese di Dueville.\nVita e principi ispiratori di Antonio Stella.\nAntonio Stella nacque a Dueville il 6 agosto 1939. Entr\u00f2 in seminario a Vicenza e fu nominato sacerdote il 28 giugno 1964. Successivamente fu inviato nella parrocchia di Noventa Vicentina, ma dopo solo 10 anni dalla sua nomina sacerdotale, sub\u00ec un grave incidente stradale, da quell\u2019incidente continu\u00f2 ad avere dei problemi di salute, tanto che fu costretto a ritirarsi a Dueville, il suo paese di origine, dove grazie all\u2019aiuto della famiglia, pot\u00e9 intraprendere la strada dell\u2019insegnamento di Lettere presso le scuole di stato italiane, finch\u00e9 ottenne il posto presso la scuola media \u201cA. Roncalli\u201d di Dueville e oltre a ci\u00f2, collabor\u00f2 anche con la parrocchia.\nL\u2019Incarnazione lo aveva avvicinato alla teologia delle icone, di cui era molto appassionato, e questa passione gli permise di recuperare un grande patrimonio artistico, cercando di trovare ogni mezzo, dai mercatini dell\u2019usato fino alle ricerche di vie per ottenere riproduzioni pittoriche. Don Antonio sapeva che l\u2019icona \u00e8 la rappresentazione della civilt\u00e0 culturale religiosa orientale europea da considerarsi in uno sguardo capace di oltrepassare le barriere confessionali. Sapeva, inoltre, che non si pu\u00f2 capire nel profondo il significato che l\u2019icona trasmette, se la si guarda solo con gli occhi dello storico o dello studioso, perch\u00e9 in questo modo la si toglie dal contesto liturgico, didascalico e devozionale. La pittura deve essere lo strumento di supporto per permettere al fedele di comprendere i misteri della fede, non deve essere una riduzione dell\u2019icona a opera umana, fondata su un\u2019arte monotona e uniforme.\nI principi fondatori dell\u2019iconografia sono quindi: incarnazione e liturgia.\nL\u2019icona deve appartenere alla comunit\u00e0 che celebra e prega e per questo motivo il pittore deve uscire fuori di s\u00e9 ed esprimere la Trascendenza del mistero; la disposizione delle icone allo stesso modo non appartiene al pittore ma \u00e8 di pertinenza della Tradizione. In conclusione l\u2019arte nell\u2019iconografia \u00e8 da ritenersi secondaria rispetto alla teologia.\nLa disposizione delle icone di Don Antonio.\nNella chiesa parrocchiale di Dueville si \u00e8 cercato di situare le icone sulle pareti della sacrestia, seguendo il volere testamentario di Don Antonio.\nLe opere d\u2019arte che sono state donate sono in tutto 26, di cui 20 iconografiche. Dei 26 pezzi d\u2019arte, quattro a parte, sono scultorei:\nDue dipinti della Vergine con il Bambino sono appesi sopra l\u2019armadio della sacrestia. Nella parete, invece, si \u00e8 cercato di tenere in considerazione non solo la parte strutturale ma anche il significato teologico. Per le altre icone. Quindi si \u00e8 cercato di stabilire un certo ordine rispettando anche il volere e il pensiero di Don Antonio e cio\u00e8 una icona per ogni grande festa liturgica, icone della Madre di Dio, icone di santi protettori.\nSeguendo quindi la disposizione dell\u2019iconostasi, si parte dalla concezione liturgica orientale delle 12 feste, di cui si hanno sei icone:\nLe icone della SS. Trinit\u00e0 sono state inserite intorno alla icona dell\u2019ospitalit\u00e0 di Abramo.\nPrima delle icone raffiguranti la Trinit\u00e0 sono state appese le icone dell\u2019Ultima Cena e della Crocifissione. Seguono le icone della Madonna: la Protezione di Maria e la Dormitio Virginis.\nSu un'altra parete a parte sono state disposte le icone della Madre di Ges\u00f9: la seconda icona della Protezione della Vergine e le icone della Madonna della Tenerezza.\nSulla parete centrale della sacrestia sono appese le icone dei santi protettori: Nicola, Giorgio e Demetrio.\nNella sistemazione dei quadri si \u00e8 cercato di unire le dimensioni delle icone con il senso teologico spirituale per cercare di avvicinare il \u201cmondo dell\u2019invisibile\u201d al vero significato del reale: la trasfigurazione, di cui l\u2019icona vuole essere anticipo, seguendo le idee e riflessioni di Don Antonio.\nDescrizione delle icone.\nLa Nativit\u00e0 di Ges\u00f9.\nNel paesaggio \u00e8 rappresentata una montagna che simboleggia Cristo che rompe le tenebre del peccato grazie alla sua luce. Nella parte superiore della montagna si pu\u00f2 osservare la nuvola della luce di Dio che si divide in tre parti fino a raggiungere il Bambino. In primo piano vi \u00e8 la Madre di Dio su una roccia bianca, mentre in alto sono rappresentati gli angeli che cantano, mentre uno si stacca dal coro per parlare ad un pastore. Sotto gli angeli sono rappresentati i Re Magi. Tra Maria e Giuseppe si apre la grotta, mentre il Bambino \u00e8 fasciato, vicino a lui ci sono anche l'asino ed il bue. Nella parte inferiore sinistra due donne stanno preparando il bagno per il Bambino, che deve essere lavato dopo il parto: si pensa siano Eva e Salome: l'acqua come segno della nascita nella redenzione di Cristo; nella Nativit\u00e0 \u00e8 raffigurato il Battesimo. Il Bambino che viene lavato quando sar\u00e0 adulto sar\u00e0 battezzato da Giovanni lungo il fiume Giordano.\nIl ritrovamento di Ges\u00f9 fra i dottori nel Tempio.\nGes\u00f9 dodicenne sta disputando in mezzo ai dottori del Tempio, come riportato dal Vangelo secondo Luca. I sei dottori in prima fila tengono codici aperti con citazioni veterotestamentarie. Sul codice del Cristo giovane, invece, si pu\u00f2 leggere il passo del profeta Isaia.\nLa Festa di Mesopentecoste risulta essere molto antica, intorno ai primi anni del V secolo, ventiquattro giorni dopo la Pasqua, probabilmente per segnare il punto medio tra Pasqua e Pentecoste separate da cinquanta giorni. L'icona \u00e8 basata su tecniche della seconda met\u00e0 del XVII secolo, avvicinandosi all'arte della regione di Palech. Le aureole e le sedie hanno delle dorature a foglia su bordo rosso, mentre le crisografie illuminano finestre, tende e interpretano le luci sulle vesti, tranne quelle blu indaco dei dottori.\nLa Trasfigurazione.\nLa Festa della Trasfigurazione di Ges\u00f9 sul monte Tabor o della Metamorfosi secondo la liturgia bizantina avviene quaranta giorni prima della festa della Esaltazione della Croce, celebrata il 14 settembre. L'icona della Trasfigurazione risultava essere la preferita di don Antonio, in quanto gli ricordava la sua data di nascita. Mentre per noi evoca il senso della vita di un sacerdote, che manifesta Cristo nella quotidianit\u00e0 dei suoi giorni, nel monte Tabor. Su tre cime si possono vedere Elia, Mos\u00e8 e Cristo, mentre in basso sono collocati Pietro, Giovanni e Giacomo. Ges\u00f9 \u00e8 accostato alla Legge (Mos\u00e8) e ai Profeti (Elia), poich\u00e9 \u00e8 Lui la Parola di Dio che si realizza. La luce che proviene da Cristo rivestito da candide vesti illumina ogni cosa. Dalla figura del Salvatore si diramano tre raggi che fanno cadere a terra gli apostoli che non riescono a sopportare la luce. Intorno a Cristo ci sono il cielo e le stelle. A fianco c'\u00e8 Mos\u00e8 con in mano la Legge. Sul lato opposto \u00e8 rappresentato Elia indicante il Cristo attraverso la mano destra. La parte inferiore dell'icone mostra gli apostoli, che sembrano risvegliarsi da uno stato di torpore.\nL'ingresso di Ges\u00f9 a Gerusalemme.\nCristo viene ritratto con l'aureola (simbolo della sua appartenenza alla Santit\u00e0), seduto sul fianco di un asino e con in mano il rotolo dei nostri peccati. Nel vestiario possiamo osservare due elementi simbolici: Il colore porpora della tunica, simbolo della sua umanit\u00e0 e il mantello blu che l'avvolge, simbolo di divinit\u00e0. Il puledro (rappresentato con il capo chino) simboleggia l'elemento istintivo dell'uomo, che deve essere cavalcato dalla vita spirituale.\nLo sfondo \u00e8 caratterizzato da due elementi, anch'essi ricchi di significato simbolico: il Monte degli Olivi con una palma da cui spunta Zaccheo (simbolo di salvezza) e la citt\u00e0 caratterizzata da alte mura (simbolo dell'umanit\u00e0).\nL'Ultima Cena.\nSi pu\u00f2 osservare la distinzione della cena in due momento: il momento del rito pasquale ebraico e quello dell'istituzione eucaristica cristiana. Ci sono, inoltre, degli elementi che richiamano e sottolineano la vicinanza alle rappresentazioni religiose pittoriche occidentali. Esse sono: la disposizione dei dodici apostoli raffigurati attorno al tavolo rettangolare (la liturgia orientale, diversamente, tende a disporre gli apostoli in cerchio) e gli elementi presenti sul e attorno al tavolo.\nSullo sfondo, infine, si pu\u00f2 osservare una differenziazione dal canone iconografico. Il punto di incontro delle linee prospettiche, infatti, \u00e8 all'interno del quadro.\nMadonna del Principe Igor e 4 Santi.\nL'immagine rappresenta la Vergine Maria con in braccio il Bambino. Secondo la leggenda, il principe Igor di Cenigov prigioniero del principe di Kiev preg\u00f2 davanti al quadro prima di morire.\nIl popolo venera il principe Igor come un santo che ha accettato la morte in memoria della passione di Cristo.\nMadonna della tenerezza.\nIn questa immagine la Madre di Dio si piega verso il Bambino che tiene nella mano destra e sfiora con la sua guancia quella del Bambino che a sua volta tiene in mano una pergamena. Il movimento \u00e8 morbido e realistico, l'espressione \u00e8 dolce e gioiosa. Questa icona ricorda un momento importante della storia russa perch\u00e9 dopo la vittoria di una battaglia dell'esercito russo, i cosacchi fecero dono di questa icona al principe di Mosca ed egli la mise come segno di gratitudine nella chiesa della sua casa. Da quel momento il popolo pregava davanti a questa icona quando venivano attaccati dai nemici.\nSan Giorgio.\nSan Giorgio \u00e8 un personaggio molto importante in Russia infatti la sua figura con il drago divenne lo stemma ufficiale della capitale russa.\nNell'immagine viene raffigurato san Giorgio sopra il suo cavallo che trafigge il drago con la sua lancia e riesce a salvare la principessa. Il Signore manda a Giorgio un angelo per festeggiare la sua forte fede cristiana e per celebrare il suo nome.\nQuesta immagine rappresenta la vittoria della fede cristiana sul male.\nSan Nicola.\nSan Nicola in questa icona \u00e8 rivestito da una casula contrassegnata da piccole croci e tiene in mano un evangelaio che cita il primo verso del Vangelo, che viene recitato nelle celebrazioni eucaristiche della chiesa russa nei giorni 9 maggio e 6 dicembre. Nell'immagine sono dipinti interamente anche Cristo e sua Madre e si trovano seduti su delle nuvole con intorno raggi d'oro ed argento.\nSan Giorgio e San Demetrio.\nIn questa immagine vengono dipinti Demetrio di Tessalonica con san Giorgio: questa coppia rappresenta il simbolo della difesa della fede e della patria che affronta senza paura i pericoli. Questa icona \u00e8 un altro esempio di dipinto che raffigura il triofo della fede cristiana contro il male.\nSanti protettori.\nQuesta icona viene inserita all'interno del contesto familiare: questa immagine vuole portare il fedele a ripercorrere il viaggio della sua esistenza e per questo in essa sono inserite le icone del Battesimo, del Matrimonio, le icone da viaggio e le icone da mettere nelle mani del defunto. Queste immagini vengono dipinte in modo realistico con forme semplici e con pochi decori.\nLa Trinit\u00e0.\nNella parte centrale del dipinto \u00e8 stato raffigurato, sotto forma di colomba, lo Spirito Santo. Ai lati, sono stati rappresentati il Padre e il Figlio. Il primo \u00e8 raffigurato con una veste di colore bianco candido, mentre il secondo \u00e8 stato ritratto con una veste di colore scuro. Entrambi sono seduti, con un libro nella mano sinistra e con la mano destra alzata in segno di benedizione. Questo per sottolineare il fatto che il Padre e il Figlio sono un un'unica Persona. Come afferma anche Cristo quando risponde a Filippo che gli chiede di mostrargli il Padre: \u201cLe parole che io vi dico, non le dico da me; ma il Padre che \u00e8 con me compie le sue opere. Credetemi: io sono nel Padre e il Padre \u00e8 in me; se non altro credetelo per le opere stesse\u201d.\nDormizione della Vergine.\nAl centro del dipinto \u00e8 ritratta la Vergine defunta, posta sul suo letto funebre, con le mani incrociate. Il bordo del letto \u00e8 rivestito da un drappo che scende fino a terra. Ai piedi del suo capezzale sono rappresentati Paolo e Pietro. Insieme a loro, disposti tutt'intorno, sono raffigurati anche gli altri apostoli. Ges\u00f9 Cristo tiene amorevolmente tra le sue braccia l'anima di Maria. Quest'ultima \u00e8 raffigurata come una bambina coperta da bianche bende che simboleggiano il sepolcro. La figura di Cristo si trova al centro di una mandorla che risplende di raggi di luce luminosa, bianca e splendente. Ai lati di Ges\u00f9 sono stati raffigurati due santi vescovi con dei libri in mano: sono coloro che hanno assistito al grande evento e lo possono tramandare alle generazioni future. In cielo, sopra alla mandorla, sono rappresentati degli angeli che trasportano in volo, su delle nuvole, gli apostoli. Questa rappresentazione costituisce una grande particolarit\u00e0 iconografica, in quanto, all'interno del movimento, appare la figura della Vergine seduta con la mano aperta, simbolo di accoglienza e di donazione."}
{"id": "6185408", "revid": "124123", "url": "https://it.wikipedia.org/wiki?curid=6185408", "title": "Henri Gustave Jossot", "text": ""}
{"id": "6185411", "revid": "124123", "url": "https://it.wikipedia.org/wiki?curid=6185411", "title": "Leopold Ludwig", "text": "Carriera.\nStudi\u00f2 pianoforte e composizione al conservatorio di Vienna e debutt\u00f2, nel 1931, ad Opava.\nSuccessivamente divenne direttore musicale ad Oldenburg dal 1936 al 1939. \nNel 1939 debutta al Wiener Staatsoper dirigendo Falstaff (Verdi) con Anton Dermota ed Esther R\u00e9thy seguito nello stesso anno da Der Rosenkavalier, Don Carlo, Aida con M\u00e1ria N\u00e9meth, Carmen (opera) con Paul Sch\u00f6ffler e la R\u00e9thy, La sposa venduta, Palestrina con Sch\u00f6ffler e la R\u00e9thy e Sigfrido (opera) con Max Lorenz e Sch\u00f6ffler.\nFu direttore principale dell'Opera di Vienna dal 1943 al 1951, passando poi all'Opera di Amburgo, con lo stesso ruolo, dal 1951 al 1970.\nNel 1950 dirige \"Albert Herring\" di Benjamin Britten ad Hannover.\nNel 1955 in Amburgo dirige la prima assoluta di \"Pallas Athene weint\" di Ernst Krenek con Hermann Prey ed al Teatro Comunale di Bologna Il crepuscolo degli dei con Martha M\u00f6dl."}
{"id": "6185413", "revid": "767487", "url": "https://it.wikipedia.org/wiki?curid=6185413", "title": "Carcinologia", "text": "La carcinologia \u00e8 una branca della zoologia, ed in particolare della artropologia, che si occupa dello studio dei crostacei, un subphylum degli Artropodi che comprende principalmente animali acquatici marini, sebbene siano ampiamente presenti anche nelle acque dolci e sia nota qualche specie terrestre.\nAltri nomi con cui \u00e8 conosciuta questa scienza sono \"malacostracologia\" (dal nome della classe \"Malacostraca\" che comprende pi\u00f9 dei due terzi di tutto il subphylum Crustacea) e \"crostaceologia\". Uno zoologo specializzato in carcinologia \u00e8 chiamato \"carcinologo\" o, occasionalmente, \"malacostracologo\" e \"crostaceologo\".\nLa parola \"carcinologia\" deriva dall'unione della parola greche \"kark\u00ednos\" (, \"granchio\") e del suffisso \"-log\u00eca\" (, \"studio, trattazione\").\nBranche.\nLa carcinologia \u00e8 una branca dell'artropologia, ossia dello studio degli artropodi, un phylum di animali invertebrati protostomi celomati che comprende circa i 5/6 delle specie finora classificate (2005), e comprende a sua volta tre branche tassonomicamente orientate:\nRiviste.\nLe pi\u00f9 diffuse Pubblicazione scientifiche dedicate allo studio dei crostacei sono:"}
{"id": "6185416", "revid": "300067", "url": "https://it.wikipedia.org/wiki?curid=6185416", "title": "Jonathan Arledge", "text": ""}
{"id": "6185421", "revid": "1031201", "url": "https://it.wikipedia.org/wiki?curid=6185421", "title": "Cappuccetto rosso/Cenerentola", "text": "Cappuccetto rosso/Cenerentola \u00e8 l'undicesimo EP di Mina, pubblicato su vinile a 33 giri dall'etichetta discografica Ri-Fi a ottobre del 1964.\nIl disco.\nUnico EP prodotto dalla Ri-Fi per Mina, entrambi i brani sono stati poi inclusi nell'album \"Viva Natale\" pubblicato nel 1971.\nHa due copertine diverse: ufficiale e alternativa.\nMina racconta due favole, accompagnata dal maestro Giordano Bruno Martelli con la sua orchestra.\nAugusto Martelli, oltre a firmare le musiche col padre, cura l'arrangiamento di Cenerentola."}
{"id": "6185424", "revid": "115900161", "url": "https://it.wikipedia.org/wiki?curid=6185424", "title": "Referendum costituzionale in Kirghizistan del 2016", "text": "Il referendum costituzionale in Kirghizistan del 2016 si \u00e8 svolto domenica 11 dicembre 2016.\nContesto.\nDopo l'indipendenza, la nuova costituzione venne introdotta nel 1993. Successivamente, sono state effettuate diverse modifiche costituzionali, approvate dai referendum negli anni 1996, 1998, 2003, 2007 e 2010. L'ultima costituzione vigente, approvata nel 2010, proibiva di effettuare modifiche per 10 anni, ovvero fino al 2020; tuttavia durante la campagna referendaria \u00e8 emerso che il testo originale della costituzione emendata del 2010, sottoscritta dalla presidente della Repubblica Roza Otunbayeva, \u00e8 andato perduto.\nProposta approvata.\nGli emendamenti costituzionali includono un aumento dei poteri del primo ministro e del Consiglio supremo e una riforma del potere giudiziario. Inoltre, nella costituzione viene stabilito che il matrimonio pu\u00f2 avvenire esclusivamente \"tra un uomo e una donna\", e non pi\u00f9 \"tra due persone\": tale modifica, che di fatto impedisce il matrimonio gay, \u00e8 stata criticata dal Consiglio d'Europa.\nLa riforma \u00e8 stata sostenuta da cinque partiti, mentre \u00e8 stata criticata dai partiti di opposizione che temevano che il presidente della Repubblica Almazbek Atambayev (non pi\u00f9 rieleggibile nel 2017) volesse diventare primo ministro, anche se lo stesso ha smentito tale ipotesi."}
{"id": "6185426", "revid": "599013", "url": "https://it.wikipedia.org/wiki?curid=6185426", "title": "Carlos Armando Gruezo Qui\u00f1\u00f3nez", "text": "Anche suo figlio Carlos \u00e8 stato un calciatore.\nCarriera.\nClub.\nHa sempre giocato in patria, dal 1993 al 2009.\nNazionale.\nIl 14 ottobre 1998 ha giocato la sua unica partita in nazionale."}
{"id": "6185427", "revid": "400694", "url": "https://it.wikipedia.org/wiki?curid=6185427", "title": "Quaderni Piacentini", "text": ""}
{"id": "6185428", "revid": "124123", "url": "https://it.wikipedia.org/wiki?curid=6185428", "title": "Judith Raskin", "text": "Biografia.\nIl padre ne ha suscitato l'interesse per la musica negli anni infantili, che l'ha portata a studiare violino e pianoforte, prima di rivolgere la sua attenzione al canto. Nel 1945 si \u00e8 diplomata alla Roosevelt High School di Yonkers e ha frequentato lo Smith College, dove si \u00e8 laureata in musica. Durante gli anni di college ha iniziato a prendere lezioni di canto, che ha continuato dopo la laurea.\nDopo aver vinto il premio Marian Anderson nel 1952 e nel 1953, ha iniziato ad esibirsi in concerti in tutti gli Stati Uniti. Ha ottenuto la fama nazionale nel 1957 per la partecipazione alla prima americana televisiva de \"I dialoghi delle Carmelitane\" di Poulenc. \nLa sua notoriet\u00e0 \u00e8 cresciuta nel luglio dello stesso anno quando ha cantato in una versione in forma di concerto de \"La Boh\u00e8me\" con la Symphony of the Air a Central Park. Nel 1959 \u00e8 entrata a far parte della New York City Opera, debuttando in \"Cos\u00ec fan tutte\". Nel 1962 ha debuttato come Susanna ne \"Le nozze di Figaro\" al Metropolitan, dove si \u00e8 esibita regolarmente per un decennio, oltre a quello dell'esordio, in ruoli come Sophie, Pamina, Nannetta, Micaela, Marzelline, per un totale di 109 rappresentazioni..\n\u00c8 stata insegnante alla Manhattan School of Music. \u00c8 morta di carcinoma dell'ovaio."}
{"id": "6185429", "revid": "838137", "url": "https://it.wikipedia.org/wiki?curid=6185429", "title": "Bernd Lucke", "text": "Biografia.\nNato e cresciuto a Berlino, ha studiato economia, storia e filosofia all'Universit\u00e0 di Bonn da 1982 al 1984, dove si \u00e8 laureato. \nDurante la sua carriera Lucke ha studiato e lavorato in altre universit\u00e0 prestigiose quali l'Universit\u00e0 di Berkeley dal 1984 al 1987 e la Libera Universit\u00e0 di Berlino nel 1991. Al momento della Riunificazione della Germania \u00e8 entrato anche al Senato di Berlino. Ha lavorato inoltre presso l'Universit\u00e0 della Columbia Britannica di Vancouver e da l\u00ec \u00e8 arrivato stabilmente all'Universit\u00e0 di Amburgo. \u00c8 sposato e ha cinque figli ed \u00e8 spesso presente alla televisione tedesca per i dibattiti politici. \nPolitica.\nIl 13 settembre 2013 Lucke fonda l'Alternativa per la Germania (AfD), un partito euroscettico, conservatore e anti-islamista che si \u00e8 subito fatto avanti per le sue posizioni contro l'Unione europea.\nNonostante questo alle Elezioni federali in Germania del 2013 non ha ottenuto nessun seggio, seppur per poco. \nDurante un discorso a Brema il 24 agosto 2013, per la campagna elettorale, Lucke viene colpito con dello spray al pepe da estremisti di sinistra non arrecando, per\u00f2, danni n\u00e9 a lui n\u00e9 alla folla.\nTra il 2014 e il 2015 il partito cresce. Alle Europee 2014 ottiene 7 seggi al Parlamento europeo e alle elezioni interne del 2015 Lucke viene sconfitto dalla sua vice, Frauke Petry, di idee pi\u00f9 estremiste, entrata in carica dal 4 luglio. Sempre nel 2015, nelle elezioni regionali, l'AfD sfonda in grandi parti della Germania. In seguito a ci\u00f2 il 9 luglio Lucke ha abbandonato il partito in quanto secondo lui ha preso una pista troppo radicale.\nDi conseguenza il 19 luglio Lucke ha fondato un altro partito insieme ad altri membri fuoriusciti dall'AfD, l'\"Alleanza per il Progresso e Rinnovamento\" (ALFA), partito con posizioni pi\u00f9 progressiste ma ugualmente euroscettiche di cui \u00e8 stato leader fino a giugno 2016 quando gli ha succeduto la compagna di partito Ulrike Trebesius, anche lei ex-AfD.\nNel novembre dello stesso anno il partito ha cambiato nome in Riformatori Liberal-Conservatori (LKR), nome che detiene tutt'ora, e riprendendo la linea del conservatorismo liberale.\nNon viene rieletto al Parlamento europeo alle elezioni europee del 2019."}
{"id": "6185450", "revid": "228587", "url": "https://it.wikipedia.org/wiki?curid=6185450", "title": "Squadre di nuoto sincronizzato ai Giochi della XXIX Olimpiade", "text": "Di seguito l'elenco delle sincronette convocate per i Giochi della XXIX Olimpiade.\nFormazioni.\nNB: in grassetto le rappresentanti della gara di duo, mentre in \"corsivo\" le riserve."}
{"id": "6185467", "revid": "663330", "url": "https://it.wikipedia.org/wiki?curid=6185467", "title": "Conviction (serie televisiva 2016)", "text": " \nConviction \u00e8 una serie televisiva statunitense del 2016 trasmessa dal 3 ottobre 2016 al 29 gennaio 2017 sul canale ABC. L'11 maggio 2017, la serie \u00e8 stata cancellata dopo una stagione e 13 episodi trasmessi\nIn Italia, la serie \u00e8 andata in onda su Fox Life dal 22 gennaio al 19 marzo 2017.\nTrama.\nLa serie racconta le vicende dell'avvocata e prima figlia di un ex presidente degli Stati Uniti Hayes Morrison, che accetta un'offerta di lavoro da un suo nemico ed ex fidanzato, il procuratore distrettuale di New York, Conner Wallace, per evitare di finire in carcere per possesso di cocaina e, quindi, evitare di danneggiare anche la campagna di sua madre per la candidatura al Senato.\nLavorando nel nuovo \"Conviction Integrity Unit\", Hayes insieme a Sam Spencer, Maxine Bohen, Tess Larson e Frankie Cruz, usano le loro menti per indagare sui casi in cui c'\u00e8 il sospetto di errori giudiziari."}
{"id": "6185472", "revid": "729019", "url": "https://it.wikipedia.org/wiki?curid=6185472", "title": "Banca del Monte di Bologna", "text": "La Banca del Monte di Bologna \u00e8 stata una banca italiana con sede a Bologna.\nStoria.\nIl monte di piet\u00e0 di Bologna venne costituito nel 1473 dal mercante Giovanni Bolognini su ispirazione del francescano Michele Carcano.\nLa sede era all'angolo fra l'odierna via Farini e il Pavaglione.\nL'intenzione era quella che i ceti umili in difficolt\u00e0 non si rivolgessero agli usurai per crediti al consumo, e infatti il prestito su pegno avveniva senza interessi.\nDal 1515 al prestito venne applicato un interesse, che oscill\u00f2 fra il 3 e il 5% per tutta l'et\u00e0 moderna.\nDopo un secolo dalla fondazione, furono fondate quattro filiali in citt\u00e0 e quattro nel contado, a Budrio, Castel San Pietro, San Giovanni in Persiceto e Castel Bolognese.\nNello stesso periodo il Monte svolgeva i servizi di riscossione e tesoreria per il Comune di Bologna, inoltre gestiva la tesoreria per le opere pie.\nAlla fine del Seicento furono fondati anche i Monti della Seta e della Canapa per finanziarie mediante anticipazioni su merci le rispettive industrie, allora le pi\u00f9 importanti della Citt\u00e0.\nCon l'occupazione francese, nel 1796, il Monte fu chiuso e dovette versare un ingente somma a titolo di \"preda di guerra\" ai Francesi.\nNel 1802 il Monte fu riaperto, ma con dimensioni molto ridotte, e solo alla fine dell'Ottocento torn\u00f2 ad aprire delle filiali.\nNel Novecento l'espansione continu\u00f2 e nel 1964 il Monte di Bologna si fuse con quello di Ravenna, dando vita alla \"Banca del Monte di Bologna e Ravenna\".\nNel 1991 la Banca si fuse a sua volta con la \"Cassa di Risparmio di Modena\", per dar vita alla \"Carimonte Banca\". Infine nel 1995 \u00e8 avvenuta la fusione con il \"Credito Romagnolo\" che ha portato alla nascita del \"Rolo Banca 1473\", che nel 1998 \u00e8 confluita nell'\"Unicredito Italiano\"."}
{"id": "6185473", "revid": "84730933", "url": "https://it.wikipedia.org/wiki?curid=6185473", "title": "E/o", "text": ""}
{"id": "6185475", "revid": "767487", "url": "https://it.wikipedia.org/wiki?curid=6185475", "title": "Ren\u00e9 van der Gijp", "text": "Anche il padre Wim e gli zii Janus, Frederick e Cor sono stati calciatori.\nCarriera.\nNazionale.\nConta 15 partite con la nazionale olandese, con la quale ha giocato tra il 1982 e il 1987."}
{"id": "6185480", "revid": "767487", "url": "https://it.wikipedia.org/wiki?curid=6185480", "title": "Wim van der Gijp", "text": "Anche il figlio Ren\u00e9 e i fratelli Janus, Frederick e Cor sono stati calciatori.\nCarriera.\nClub.\nHa giocato nella massima serie olandese con lo Sparta Rotterdam.\nNazionale.\nHa giocato la sua unica partita con la nazionale olandese nel 1954."}
{"id": "6185487", "revid": "396482", "url": "https://it.wikipedia.org/wiki?curid=6185487", "title": "Episodi di Zio Gianni (seconda stagione)", "text": "La prima stagione della sitcom italiana Zio Gianni \u00e8 composta da 34 episodi, andati in onda su Rai 2 a partire dal 21 dicembre 2015. Sette episodi sono stati presentati in anteprima al Roma Fiction Fest il 14 novembre 2015."}
{"id": "6185490", "revid": "1649409", "url": "https://it.wikipedia.org/wiki?curid=6185490", "title": "Gilbert Aubry", "text": "Biografia.\nGilbert Guillaume Marie-Jean Aubry \u00e8 nato a Saint-Louis il 10 maggio 1942.\nFormazione e ministero sacerdotale.\nDopo aver studiato al seminario di La Croix-Valmer ha continuato la sua formazione presso la Pontificia Universit\u00e0 Gregoriana, dove ha conseguito una laurea in filosofia e una in teologia.\n\u00c8 stato ordinato sacerdote il 23 agosto 1970; il suo primo incarico \u00e8 stato quello di cappellano degli studenti e dei movimenti.\nMinistero episcopale.\nIl 20 novembre 1975 papa Paolo VI lo ha nominato vescovo di Saint-Denis-de-La R\u00e9union. Con un'et\u00e0 di 33 anni era il pi\u00f9 giovane vescovo francese e il primo proveniente dal clero di quella diocesi. Ha ricevuto l'ordinazione episcopale il 2 maggio successivo dal vescovo emerito di Saint-Denis-de-La R\u00e9union Georges-Henri Guibert, co-consacranti il vescovo di Port-Louis Jean Marg\u00e9ot e quello di Port Victoria F\u00e9lix Paul.\nHa presieduto la Conferenza episcopale dell'Oceano Indiano per diversi mandati e ha fatto parte della Pontificia commissione per la conservazione del patrimonio artistico e storico della Chiesa.\nPensiero.\nDiritto alla vita.\nNel 2008, ha sostenuto la 4\u00aa edizione della marcia per la vita, manifestazione parigina in difesa della vita e contro l'aborto. Egli scrive che \"la vita umana \u00e8 una vita umana fin dal primo momento del concepimento nel grembo materno. La persona umana, \u00e8 gi\u00e0 nella prima cellula di un embrione e in un feto\". Egli aggiunge inoltre che \"vi \u00e8 un diritto delle donne in difficolt\u00e0 ad essere sostenute e aiutate a fuggire dallo stress che pu\u00f2 portare a non vedere altra via d'uscita dalla loro situazione come l'aborto. L'aborto \u00e8 sempre un dramma per la donna in questione, per l'essere umano e per la societ\u00e0\".\nEutanasia.\nNel marzo del 2008, ha reagito alla richiesta di legalizzazione dell'eutanasia proposta da Chantal S\u00e9bire. Ha detto a un giornale locale che \"il pi\u00f9 grande aiuto che possiamo dare \u00e8 di non uccidere, ma aiutare umanamente e spiritualmente a morire in pace con s\u00e9 stessi, con gli altri e con Dio\". Afferma inoltre che \"la pi\u00f9 grande sofferenza \u00e8 di solito l'abbandono emotivo, il che rende terribile la sofferenza fisica e rimuove la voglia di vivere\".\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "6185492", "revid": "84731250", "url": "https://it.wikipedia.org/wiki?curid=6185492", "title": "Masscult e Midcult", "text": ""}
{"id": "6185495", "revid": "227435", "url": "https://it.wikipedia.org/wiki?curid=6185495", "title": "Rudolf Moralt", "text": "Biografia.\nStudi\u00f2 a Monaco con Walter Courvoisier e August Schmid-Lindner e lavor\u00f2 come assistente all'Opera di Stato della Baviera sotto Bruno Walter e Hans Knappertsbusch dal 1919 fino al 1923.\nFu direttore al teatro dell'opera di Kaiserslautern (1923\u201328) e direttore musicale a Brno (1932\u201334). Lavor\u00f2 anche a Braunschweig e a Graz prima di essere nominato direttore principale dell'Opera di Stato di Vienna, carica che tenne 1940 fino alla morte. Nel 1942 esegu\u00ec una serie di registrazioni alla guida dell'Opera di Vienna e con il soprano Maria Reining.\nUn direttore affidabile, Moralt mantenne sempre un elevato grado di prestazioni a Vienna per quasi venti anni. Anche se oscurato dai pi\u00f9 famosi direttori d'orchestra del suo tempo, realizz\u00f2 comunque molti spettacoli importanti, soprattutto di opere di Mozart, Wagner, Strauss, Pfitzner.\nDiresse frequentemente al Festival di Salisburgo, e come ospite in molte altre citt\u00e0 europee e in Sudamerica. \nMor\u00ec a Vienna, all'et\u00e0 di 56 anni."}
{"id": "6185500", "revid": "599013", "url": "https://it.wikipedia.org/wiki?curid=6185500", "title": "Fes-Mekn\u00e8s", "text": ""}
{"id": "6185501", "revid": "287204", "url": "https://it.wikipedia.org/wiki?curid=6185501", "title": "Prefettura di Fes", "text": ""}
{"id": "6185503", "revid": "287204", "url": "https://it.wikipedia.org/wiki?curid=6185503", "title": "Fes-Boulemane", "text": ""}
{"id": "6185504", "revid": "110157", "url": "https://it.wikipedia.org/wiki?curid=6185504", "title": "Terra di Tutti Film Festival", "text": "Il Terra di Tutti Film Festival \u00e8 un festival di corti e mediometraggi documentari a tema sociale e umanitario che si svolge a Bologna dal 2007.\nDescrizione.\nIl festival ospita opere di taglio sociale (diritti umani, coscienza ambientale, questioni di genere) da tutto il mondo. Riceve mediamente 400 film in selezione ogni anno. \u00c8 promossa dalla onlus Cooperazione per lo sviluppo dei paesi emergenti (COSPE) e dall'organizzazione non governativa GVC.\nIl festival ha presentato in anteprima opere di Andrea Segre (\"I sogni del lago salato\", 2015; \"Mare chiuso\", 2012; \"Come un uomo sulla terra\", 2009; \"A sud di Lampedusa\", 2007), David Riondino (\"Il Papa in versi\", 2016), Federico Ferrone (\"Il Nemico Interno - Musulmani a Bologna\", 2009; \"Merica\", 2007), Francesco Cannito (\"Shooting Muhammad\" e \"Vivamazonia\", 2010; \"Il rifugio\", 2013)."}
{"id": "6185505", "revid": "3732", "url": "https://it.wikipedia.org/wiki?curid=6185505", "title": "Valle dei Cristiani", "text": "La Valle dei Cristiani (, \"W\u0101d\u012b an-Na\u1e63\u0101r\u00e1\", in greco: \u039a\u03bf\u03b9\u03bb\u03ac\u03b4\u03b1 \u03c4\u03c9\u03bd \u03a7\u03c1\u03b9\u03c3\u03c4\u03b9\u03b1\u03bd\u03ce\u03bd, \"Koil\u00e1da ton Christian\u00f3n\") \u00e8 un'area nell'ovest della Siria, vicino al confine libanese ed amministrativamente appartenente al Governatorato di Homs. La maggior parte degli abitanti dell'area \u00e8 di religione cristiana orientale. La Valle dei Cristiani era un sito turistico popolare prima dello scoppio della Guerra civile siriana. Nel settembre del 2016, vi erano circa 250.000 abitanti, tra cui pi\u00f9 di 210.000 cristiani e 8.000 famiglie sfollate provenienti da altre regioni della Siria, specialmente da Homs."}
{"id": "6185506", "revid": "767487", "url": "https://it.wikipedia.org/wiki?curid=6185506", "title": "Giro di Lombardia 1940", "text": "Il Giro di Lombardia 1940, trentaseiesima edizione della corsa, fu disputata il 27 ottobre 1940, su un percorso totale di 225\u00a0km. Fu vinta dall'italiano Gino Bartali, giunto al traguardo con il tempo di 6h32'57\" alla media di 34,355\u00a0km/h, precedendo i connazionali Osvaldo Bailo e Cino Cinelli.\nPresero il via da Milano 73 ciclisti e 37 di essi portarono a termine la gara."}
{"id": "6185507", "revid": "205250", "url": "https://it.wikipedia.org/wiki?curid=6185507", "title": "Hugo Reichenberger", "text": "Biografia.\nDopo aver diretto a Brema, Aquisgrana, Stoccarda e Monaco di Baviera(Nationaltheater) divenne 1\u00b0 \"Kapellmeister\" allo Stadttheater di Francoforte sul Meno nel 1905. Qui diresse la prima della \"Salom\u00e8\" di Richard Strauss nel 1907. Dal 1908 al 1935 fu direttore permanente all'Opera di corte e all'Opera di Stato di Vienna.\nFu uno dei direttori pi\u00f9 assidui all'Opera di Stato di Vienna State Opera, dirigendo pi\u00f9 di 2.000 esecuzioni, e tra queste la prima di \"Elektra\" di Richard Strauss, nel 1909 e di \"Jen\u016ffa\" di Leo\u0161 Jan\u00e1\u010dek nel 1918.\nCome direttore ospite si esib\u00ec a Madrid, Berlino (Philharmonic Orchestra), Coburgo, Bucarest, Monaco di Baviera, Varsavia, Budapest, Amsterdam, Anversa, Bruxelles e in Egitto."}
{"id": "6185534", "revid": "767487", "url": "https://it.wikipedia.org/wiki?curid=6185534", "title": "Antonio Messeni Nemagna", "text": "Biografia.\nFiglio di Emanuele Messeni Nemagna, appartiene alla famiglia proprietaria del Teatro Petruzzelli.\nFu parlamentare nella sola sesta legislatura tra le file del Movimento Sociale Italiano-Destra Nazionale. Mor\u00ec mentre era in carica nel 1975, sostituito da Ferdinando Marinelli. Fu autore alla camera di 11 interventi e 62 progetti di legge.\nIncarichi.\nXIX commissione igiene e sanit\u00e0 pubblica. Membro dal 25 maggio 1972 al 26 febbraio 1975."}
{"id": "6185542", "revid": "287204", "url": "https://it.wikipedia.org/wiki?curid=6185542", "title": "Carlos Armando Gruezo Qui\u00f1onez", "text": ""}
{"id": "6185543", "revid": "125954051", "url": "https://it.wikipedia.org/wiki?curid=6185543", "title": "R\u0103zvan Marin", "text": "Biografia.\nAnche suo padre Petre \u00e8 stato un calciatore.\nCaratteristiche tecniche.\nInizialmente trequartista, in carriera si \u00e8 poi adattato al ruolo di mezzala e di regista. Di piede destro, \u00e8 fisicamente strutturato, abile a giocare in entrambe le fasi di gioco e ad agire box-to-box. Dotato di buona tecnica, \u00e8 abile a inserirsi in fase offensiva.\nCarriera.\nClub.\nHa esordito nella massima serie rumena con il Viitorul Constan\u021ba nella stagione 2013-2014. Nel gennaio 2017 si \u00e8 accasato allo Standard Liegi per 2,4 milioni di euro. Il 4 aprile 2019 \u00e8 stato annunciato il suo trasferimento all'Ajax a partire dal 1\u00ba luglio successivo; il costo del cartellino \u00e8 pari a 12,5 milioni di euro, tuttavia colleziona solo 10 presenze nell'Eredivisie 2019-2020.\nNon considerato utile alla nuova stagione dei lancieri, il 31 agosto 2020 viene ufficializzato il suo trasferimento in prestito al . L'esordio in massima serie avviene il 20 settembre nella partita in casa del Sassuolo, pareggiata per 1-1. Il 6 dicembre seguente realizza il suo primo gol con gli isolani (oltre che in Serie A) nel pareggio per 1-1 contro il .\nNazionale.\nL'8 ottobre 2016 ha esordito in nazionale maggiore nella vitoria esterna per 5-0 contro l', gara valevole per le qualificazioni al .\nStatistiche.\nPresenze e reti nei club.\n\"Statistiche aggiornate al 12 novembre 2021.\""}
{"id": "6185544", "revid": "399", "url": "https://it.wikipedia.org/wiki?curid=6185544", "title": "Pattinaggio di velocit\u00e0 ai IX Giochi olimpici invernali - 1500 m femminile", "text": "La competizione dei 1500 m femminile di pattinaggio di velocit\u00e0 ai IX Giochi olimpici invernali si \u00e8 svolta il giorno 31 gennaio 1964 sulla pista del \"Olympia Eisschnellaufbahn\" a Innsbruck."}
{"id": "6185546", "revid": "92723", "url": "https://it.wikipedia.org/wiki?curid=6185546", "title": "Pietro Paolo Mazzichi", "text": "Biografia.\nPietro Paolo Mazzichi nacque il 24 agosto 1756 ad Assisi, legazione di Perugia e dell'Umbria e diocesi di Assisi (oggi diocesi di Assisi-Nocera Umbra-Gualdo Tadino), nella parte centrale dello Stato Pontificio.\nFormazione e ministero sacerdotale.\nDeciso a seguire la vocazione al sacerdozio, comp\u00ec gli studi a Perugia. Ricevette l'ordinazione sacerdotale il 20 maggio 1780 incardinandosi, ventitreenne, come presbitero della diocesi di Assisi. Ritorn\u00f2 poi nella nativa Assisi, dove svolse l'incarico di pro-vicario generale per quasi trent'anni.\nDopo l'annessione dello Stato Pontificio al Primo impero francese, il 15 luglio 1809 la legazione di Perugia e dell'Umbria venne soppressa e sostituita dal Dipartimento del Trasimeno: rifiutatosi di prestare giuramento al governo anticlericale, venne deportato ed incarcerato prima a Bologna e poi in Corsica. Dopo la caduta di Napoleone pot\u00e9 ritornare al suo ruolo di vicario generale, svolto fino alla promozione all'episcopato.\nMinistero episcopale.\nIl 14 aprile 1817 papa Pio VII lo nomin\u00f2, sessantenne, vescovo di Montalto; succedette al cinquantaquattrenne Francesco Saverio Castiglioni, trasferito il precedente 8 marzo alla sede di Cesena e contestualmente creato cardinale, il quale verr\u00e0 poi eletto papa con il nome di Pio VIII. Ricevette la consacrazione episcopale il 4 maggio seguente a Roma, per imposizione delle mani del cardinale Lorenzo Litta, prefetto della Congregazione di Propaganda Fide, assistito dai co-consacranti Giovanni Francesco Guerrieri, arcivescovo titolare di Atene, e Candido Maria Frattini, arcivescovo titolare di Filippi e vicegerente della diocesi di Roma. L'8 maggio venne anche nominato assistente al Soglio Pontificio.\nGiunto a Montalto delle Marche, prese possesso della diocesi durante una cerimonia svoltasi presso la cattedrale di Santa Maria Assunta. Subito dopo annunci\u00f2 la visita pastorale, visitando il clero ed i fedeli di tutti i luoghi della diocesi tra il 1817 e il 1819.\nAcquist\u00f2 i ruderi di due palazzi, posti di fronte alla cattedrale, la costruzione dei quali era stata iniziata da papa Sisto V, nativo e benefattore della citt\u00e0, e che alla sua morte erano rimasti incompiuti; incaric\u00f2 poi l'architetto svizzero Pietro Maggi di progettare e realizzare una struttura adeguata ad accogliere il seminario diocesano di Montalto. L'edificio, di fattezze e volumetrie completamente differenti dal progetto iniziale di epoca sistina, venne completato nel 1825.\nMor\u00ec il 9 maggio 1823 a Montalto, all'et\u00e0 di sessantasei anni, dopo cinque anni di governo pastorale. Al termine dei solenni funerali, la salma venne tumulata nella cripta della cattedrale.\nGenealogia episcopale.\nLa genealogia episcopale \u00e8:"}
{"id": "6185547", "revid": "76963", "url": "https://it.wikipedia.org/wiki?curid=6185547", "title": "Sandro Dionisio", "text": "Biografia.\nSandro Dionisio si diploma in regia e sceneggiatura al Centro Sperimentale di Cinematografia di Roma nel 1987. Intraprende poi collaborazioni come aiuto regista e direttore del casting con i registi Nanni Loy, Francesco Rosi, Gianni Amelio, Marco Risi e Mario Martone. Il suo esordio come regista avviene nel 2003 con \"La volpe a tre zampe\", dall'omonimo romanzo scritto da Francesco Costa. Nel film recitano Miranda Otto, Nadja Uhl, Tomas Arana, Angela Luce, Antonia Truppo. Il film viene presentato al Giffoni Film Festival 2003. Nel 2008 ha realizzato il suo secondo film, \"Un consiglio a Dio\", con Vinicio Marchioni."}
{"id": "6185553", "revid": "287204", "url": "https://it.wikipedia.org/wiki?curid=6185553", "title": "Marcelo Azcarraga Palmero", "text": ""}
{"id": "6185556", "revid": "1544939", "url": "https://it.wikipedia.org/wiki?curid=6185556", "title": "Giose Rimanelli", "text": "Biografia.\nDi padre italiano (Vincenzo Rimanelli, emigrato molisano) e madre canadese (Concettina Minicucci), dal 1960 ha vissuto due anni in Canada e 56 anni negli Stati Uniti, dove ha insegnato Italiano e Letteratura comparata in varie universit\u00e0 (New York University, Sarah Lawrence University, Yale University, British Columbia, University of California-Los Angeles e State University of New York at Albany), oltre a continuare la sua carriera di scrittore e poeta. Ha vissuto a Lowell (Massachusetts) per oltre 30 anni fino alla morte nel 2018, con la moglie Sheryl Lynn Postman (professore universitario all'University of Massachusetts-Lowell).\nIl suo nome \u00e8 principalmente legato al romanzo \"Tiro al piccione\" (1953), fra i pochi esempi della cosiddetta \"letteratura dei vinti\" (i reduci della Repubblica Sociale Italiana), da cui \u00e8 stato tratto il film omonimo per la regia di Giuliano Montaldo.\nHa collaborato come critico teatrale e autore di commedie con la rivista \"Il dramma\" e come critico letterario, con lo pseudonimo di \"A. G. Solari\", con \"Lo Specchio\" di Giorgio Nelson Page. In Canada, \u00e8 stato caporedattore de \"Il cittadino canadese\" di Montr\u00e9al.\n\u00c8 stato il primo italiano invitato a parlare alla Biblioteca nazionale (la Biblioteca del Congresso) degli Stati Uniti nel 1960. Nel 1994, il suo primo romanzo in inglese, \"Benedetta in Guysterland\" (Guernica Press) ha vinto il prestigioso premio American Book Awards. Nel 2008, ha ricevuto il Premio Acerbi (Castel Goffredo) per la carriera di successo in ambito della letteratura italoamericana.\n\u00c8 stato sposato con la professoressa Sheryl Lynn Postman (dal 1988 al 2018), e precedentemente con la professoressa Betty Lorraine Quatrano-Rimanelli (dal 1963 al 1976) da cui ha avuto il figlio David Rimanelli (1963--, critico d'arte ed editore di \"Artforum\"), e con la giornalista Liliana Chiurazzi-Rimanelli (dal 1956 al 1962) da cui ha avuto i figli Marco Rimanelli (1957--, professore alla Saint Leo University in Florida e editore del \"Florida Political Chronicle\") e Michele Rimanelli (1960-2019, agente immobiliare).\nOpere.\n\"(elenco parziale)\""}
{"id": "6185557", "revid": "2519", "url": "https://it.wikipedia.org/wiki?curid=6185557", "title": "Segismundo Moret Prendergast", "text": ""}
{"id": "6185562", "revid": "1793900", "url": "https://it.wikipedia.org/wiki?curid=6185562", "title": "Le rondini", "text": "Le rondini \u00e8 un dipinto impressionista di \u00c9douard Manet in olio su tela; si trova nel a Zurigo, nella Collezione B\u00fchrle.\nCollezione B\u00fchrle"}
{"id": "6185563", "revid": "2519", "url": "https://it.wikipedia.org/wiki?curid=6185563", "title": "Antonio Aguilar Correa", "text": ""}
{"id": "6185573", "revid": "767487", "url": "https://it.wikipedia.org/wiki?curid=6185573", "title": "Mariano Trombetta", "text": "Biografia.\nFu parlamentare nella terza e quarta legislatura tra le file del Partito Liberale Italiano. Mor\u00ec nel 1984.\nFu autore alla camera di 179 interventi e 59 progetti di legge. Ricopr\u00ec l\u2019incarico parlamentare di Segretario della giunta per le elezioni dal 16 maggio 1963 al 4 giugno 1968."}
{"id": "6185575", "revid": "767487", "url": "https://it.wikipedia.org/wiki?curid=6185575", "title": "Latisemenia longshania", "text": "Latisemenia longshania \u00e8 una pianta estinta, appartenente alle spermatofite. Visse nel Devoniano superiore (Famenniano, circa 360 milioni di anni fa) e i suoi resti fossili sono stati ritrovati in Cina. \u00c8 considerata una delle pi\u00f9 antiche piante con semi.\nDescrizione.\nQuesta pianta era dotata di un asse fertile che portava un ovulo terminale e due ovuli opposti. Le cupule erano dotate di un unico ovulo e consistevano di alcuni segmenti liberi. I segmenti della cupula dell'ovulo terminale erano cinque, a forma di cuneo allungato e di circa tre quindi della lunghezza dell'ovulo; quelli degli ovuli non terminali erano almeno tre. Gli ovuli erano di forma ovale, simmetrici radialmente e dotati di quattro lobi integumentari appiattiti e fusi per meta o due terzi della lunghezza totale dell'ovulo. Con l'eccezione dell'apice, il \"nucellus\" aderiva alla parte fusa dell'integumento. L'apice nucellare era ben al di sotto della punta dei lobi integumentari. Sono note anche pinnule associate (ma non attaccate) dalla struttura laminata e simile a quelle di \"Sphenopteris\", con margine intero o lobato.\nClassificazione e importanza dei fossili.\n\"Latisemenia longshania\" venne descritta per la prima volta nel 2015, sulla base di fossili ritrovati nella provincia di Zhejiang (Cina) in terreni risalenti al Famenniano (Devoniano superiore). \"Latisemenia\" \u00e8 la prima pianta con ovuli sostenuti sul lato dell'asse fertile, e potrebbe anticipare le diverse disposizioni degli ovuli che si rinvengono tra i vari gruppi di piante con semi pi\u00f9 recenti, dal Carbonifero in avanti. \"Latisemenia\" mostra caratteristiche derivate sia negli ovuli che nelle cupule, e la forma e la fusione dei lobi integumentari suggeriscono una pollinazione effettiva, cos\u00ec come una protezione del \"nucellus\". Un'altra pianta con seme del Devoniano cinese \u00e8 \"Cosmosperma\"."}
{"id": "6185576", "revid": "22356", "url": "https://it.wikipedia.org/wiki?curid=6185576", "title": "Latisemenia", "text": ""}
{"id": "6185581", "revid": "729019", "url": "https://it.wikipedia.org/wiki?curid=6185581", "title": "TCR Asia Series 2016", "text": "La stagione 2016 delle TCR Asia Series \u00e8 stata la second edizione del campionato cadetto delle TCR International Series. \u00c8 iniziata il 15 maggio in Corea ed \u00e8 terminata il 20 novembre a Macao. Andy Yan, su Volkswagen Golf GTI TCR, si \u00e8 aggiudicato il titolo piloti, mentre la sua scuderia, il Liqui Moly Team Engstler, si \u00e8 aggiudicata il titolo scuderie."}
{"id": "6185622", "revid": "2519", "url": "https://it.wikipedia.org/wiki?curid=6185622", "title": "Juan Bautista Aznar Caba\u00f1as", "text": ""}
{"id": "6185625", "revid": "2519", "url": "https://it.wikipedia.org/wiki?curid=6185625", "title": "\u00c1lvaro Figueroa Torres", "text": ""}
{"id": "6185626", "revid": "2519", "url": "https://it.wikipedia.org/wiki?curid=6185626", "title": "\u00c1lvaro de Figueroa y Torres", "text": ""}
{"id": "6185633", "revid": "767487", "url": "https://it.wikipedia.org/wiki?curid=6185633", "title": "Un consiglio a Dio", "text": "Un consiglio a Dio \u00e8 un film del 2011 con Vinicio Marchioni, diretto da Sandro Dionisio. Il film \u00e8 tratto dal monologo teatrale \"Il trovacadaveri\" di Davide Morganti.\nTrama.\nIl film \u00e8 un connubio tra cinema di finzione e documentario. Vinicio Marchioni interpreta un \"trovacadaveri\" intento a recuperare i corpi deceduti di extracomunitari rinvenuti su una spiaggia italiana. Le scene interpretate da Marchioni si alternano a interviste realizzate a profughi appena accolti e ad altri gi\u00e0 integrati nel contesto sociale italiano.\nCritica.\nDefinito un film di tragica e devastante attualit\u00e0 , la giornalista Silvana Silvestri scrive su \"Il manifesto\": \u00abdrammatico e ricco di umanit\u00e0\u00bb. Unico titolo italiano in concorso al Pesaro Film Festival."}
{"id": "6185637", "revid": "762947", "url": "https://it.wikipedia.org/wiki?curid=6185637", "title": "Jennifer Higdon", "text": "Ha ricevuto numerosi riconoscimenti, tra cui il Premio Pulitzer per la musica 2010 per il suo \"Concerto per violino\" e il Grammy Award 2009 Migliore Composizione Classica Contemporanea per il suo \"Percussion Concerto\".\nBiografia.\nJennifer Higdon \u00e8 nata a Brooklyn, New York. Ha trascorso i primi 10 anni della sua vita ad Atlanta, Georgia, prima di trasferirsi a Seymour, Tennessee. In gran parte autodidatta, ha suonato il flauto nella banda del concerto del suo liceo e le percussioni nelle bande in marcia, ma ascolt\u00f2 poca musica classica prima degli anni del college. Ha studiato flauto alla Bowling Green State University con Judith Bentley, che la incoraggi\u00f2 ad esplorare la composizione. Durante il suo periodo a Bowling Green scrisse la sua prima composizione, un pezzo di due minuti per flauto e pianoforte chiamato \"Night Creatures\". Del fatto di suonare nell'orchestra universitaria ha detto: \"Poich\u00e9 sono arrivata alla musica classica in modo molto diverso rispetto maggior parte delle persone, la roba pi\u00f9 nuova aveva pi\u00f9 appeal per me di quella pi\u00f9 antica.\" Mentre era alla Bowling Green incontr\u00f2 Robert Spano, che insegnava in un corso di direzione orchestrale e che divent\u00f2 uno degli esempi della musica della Higdon nella comunit\u00e0 orchestrale americana. Anche se la musica di Higdon \u00e8 stata eseguita da pi\u00f9 di 150 direttori, quelli che hanno lavorato a lungo con lei sono Christoph Eschenbach, Marin Alsop, Leonard Slatkin, e Giancarlo Guerrero. La Higdon consegu\u00ec un Artist's Diploma dal Curtis Institute of Music, dove studi\u00f2 con David Loeb e insegn\u00f2 al virtuoso Hilary Hahn. Ha poi ottenuto sia un \"Master of Arts and Doctor of Composition\" nella composizione presso l'Universit\u00e0 della Pennsylvania sotto la guida di George Crumb.\nLa Higdon Insegna composizione presso il Curtis Institute dove detiene la cattedra \"Milton L. Rock\" in Studio della composizione. Ha lavorato come compositore stabile con l'Orchestra Sinfonica di Pittsburgh, la Green Bay Symphony Orchestra, l'Orchestra di Filadelfia e la Fort Worth Symphony. Il suo stile musicale utilizza elementi di tonalit\u00e0 tradizionale e sottolinea combinazioni di colori interessanti. Higdon ha ricevuto commissioni da importanti orchestre, tra cui la Philadelphia Orchestra, la Cleveland Orchestra, la Chicago Symphony, la Atlanta Symphony, la National Symphony, l'Orchestra del Minnesota, la Pittsburgh Symphony, l'Indianapolis Symphony, e la Dallas Symphony. \"blue cathedral\", una poesia monotonale ad un movimento che fa riferimento alla morte di suo fratello di cancro, \u00e8 rapidamente diventata una delle opere moderne per orchestra pi\u00f9 eseguite di un compositore americano vivente. \u00c8 stato eseguito da pi\u00f9 di 400 orchestre dalla sua premiere nel 2000. Le sue opere sono registrate su pi\u00f9 di quattro dozzine di CD.\nHigdon ha scritto la sua prima opera sulla base del romanzo di Charles Frazier del 1997, \"Ritorno a Cold Mountain\" con un libretto di Gene Scheer. Era stata co-commissionata dalla Santa Fe Opera e Opera di Philadelphia e ha debuttato a Santa Fe nel 2015.\nLa Higdon vive con la moglie Cheryl Lawson a Philadelphia. Si sono conosciute al liceo.\nEstetica.\nMolti dei pezzi di Jennifer Higdon sono considerati neoromantici e tendono ad usare le scale ottotoniche. Essi mostrano una libert\u00e0 della forma, intensi cambiamenti dinamici e trame dense. Anche se pezzi di Higdon sono per lo pi\u00f9 tonali, qualche atonalit\u00e0 \u00e8 ancora presente.\nAccoglienza.\nLa musica di Higdon \u00e8 popolare tra le orchestre e il pubblico e la Lega delle orchestre americane ha recentemente riportato la Higdon come uno dei compositori americani viventi pi\u00f9 eseguiti. \"La musica di Higdon \u00e8 agile ed esperta\" ha scritto Robert Battey del \"Washington Post\". \"Le vivaci ed attraenti opere di Jennifer Higdon l'hanno resa un prodotto bollente, negli ultimi tempi\", ha scritto Steve Smith del \"New York Times\". \"Jennifer Higdon \u00e8 nella mia valutazione uno dei pi\u00f9 grandi tra i compositori pi\u00f9 recenti\", ha scritto Steven Ritter di Audiophile Audition. Del suo Concerto per Orchestra, Richard Morrison del \"The Times\" (Londra) ha dichiarato che \"\u00e8 raro assistere a un nuovo grande pezzo orchestrale che viene acclamato tanto, come \u00e8 accaduto per il Concerto per orchestra di Jennifer Higdon, che \u00e8 stato applaudito per... L'aspetto pi\u00f9 impressionante \u00e8 il brio con cui una grande orchestra \u00e8 distribuita ... Questo colorata, mutevole panoplia strumentale \u00e8 senza dubbio uno dei motivi per cui il lavoro fa un'impressione all'istante... il lavoro della Higdon \u00e8 tradizionalmente radicato, ancora intriso di integrit\u00e0, di freschezza e un desiderio di divertire. Una miscela promettente. Ancora, per favore.\"\nTra le valutazioni meno favorevoli, Andrew Clements sul \"Guardian\" diede a un CD di musica della Higdon una valutazione minima di una sola stella. Si rifer\u00ec alla musica come \"musica americana contemporanea nella sua forma pi\u00f9 vacuo, un miscuglio rumoroso ... sommamente da dimenticare\". Tom Service, sempre sul \"Guardian\" ha anche criticato il \"Concerto per Orchestra\" della Higdon. Ha scritto: \"Il problema con un pezzo della Higdon... \u00e8 che i suoi gesti sgargianti ... funzionano solo come effetti di superficie, senza creare alcun reale slancio strutturale.\" Allo stesso modo, anche se in una recensione pi\u00f9 positiva, Raymond Tuttle ha scritto che \"anche se il \"Concerto per Orchestra\" non \u00e8 notevole per il suo contenuto melodico, c'\u00e8 tanto colore e brillantezza nello scritto della Higdon ... che pochi ascoltatori noteranno, per non parlare della cura del lavoro che non \u00e8 molto profondo.\"\nHa ricevuto riconoscimenti dalla Fondazione Guggenheim, l'American Academy of Arts &amp; Letters (due premi), il Pew Fellowship nelle arti, Meet-the-Composer, il National Endowment for the Arts, e ASCAP. Inoltre ha ricevuto sovvenzioni dal Consiglio Pennsylvania sulle Arti. Higdon \u00e8 stato un compositore in primo piano a festival tra cui Grand Teton, Tanglewood, Vail, Norfolk, Winnipeg e Cabrillo.\nHigdon ha ricevuto un Grammy Award nel 2010 per la migliore composizione classica contemporanea per il suo \"Percussion Concerto\".\nHigdon ha vinto l'annuale Premio Pulitzer per la musica per il suo \"Concerto per violino\" (Lawdon Press), che ha debuttato 6 febbraio 2009, a Indianapolis. La citazione Pulitzer lo ha definito \"un pezzo profondamente coinvolgente che unisce il lirismo che scorre con un virtuosismo abbagliante.\" Era stato commissionato congiuntamente dalla Indianapolis Symphony, Toronto Symphony, Baltimore Symphony e il Curtis Institute of Music.\nLista delle composizioni.\nCamera.\nFlute\nStrumenti misti\nClarinet and ensemble\nString quartets\nSaxophone\nPercussion\nPiano and piano ensemble"}
{"id": "6185648", "revid": "2519", "url": "https://it.wikipedia.org/wiki?curid=6185648", "title": "Heinrich von Brentano di Tremezzo", "text": ""}
{"id": "6185649", "revid": "2126383", "url": "https://it.wikipedia.org/wiki?curid=6185649", "title": "Villa Mirabella", "text": "Villa Mirabella \u00e8 un edificio situato in localit\u00e0 Gabbro, frazione del comune di Rosignano Marittimo.\nStoria.\nAll'inizio del Settecento il porto franco di Livorno costituiva un polo d'attrazione per numerosi mercanti, spesso di origine straniera. In questo contesto, un ruolo di primo piano ebbero i Finocchietti, provenienti dalla citt\u00e0 francese di Annecy, che, giunti a Livorno intorno alle met\u00e0 del Seicento, avevano impiantato un'importante casa di commercio.\nNella prima met\u00e0 del XVIII secolo, la famiglia, che pochi decenni prima aveva innalzato un palazzo nel quartiere Venezia Nuova, decise di affiancare alla dimora cittadina una residenza di campagna; per questo, nel 1738 Giovan Pietro Finocchietti, figlio di Jacopo, acquist\u00f2 un ampio appezzamento di terreno sulle colline del Gabbro, dando corso alla realizzazione di una grande villa.\nLa villa fu completata nel 1761.\nNel 1886 pass\u00f2 al marchese Vittorio De Ghantuz Cubbe, che edific\u00f2 alcuni fabbricati ad uso agricolo; dopo vari passaggi di propriet\u00e0, nel 1918 la villa ospit\u00f2 un lazzaretto per far fronte all'epidemia di febbre gialla che aveva colpito la popolazione. \nNel 1934 fu acquistata dal Monte dei Paschi di Siena e successivamente venduta alla famiglia Paladini. Nel secondo dopoguerra fu adibita a casa colonica e il 17 gennaio 1984 fu donata al Comune di Rosignano Marittimo.\nDescrizione.\nSituata ad est dell'abitato, la villa si inserisce in un ampio lotto di terreno tenuto a verde, a margine del quale spicca una torre neogotica costruita per volont\u00e0 del marchese De Ghantuz Cubbe.\nLa villa, che versa da decenni in condizioni di abbandono, \u00e8 caratterizzata dai resti di una doppia scala, sulla cui verticale \u00e8 importato un frontone di stampo barocco.\nAll'interno sopravvivono tracce di pitture murali e una cappella."}
{"id": "6185650", "revid": "767487", "url": "https://it.wikipedia.org/wiki?curid=6185650", "title": "Cosmosperma polyloba", "text": "Cosmosperma polyloba \u00e8 una pianta estinta, appartenente alle spermatofite. Visse nel Devoniano superiore (Famenniano, circa 360 milioni di anni fa) e i suoi resti fossili sono stati ritrovati in Cina. \u00c8 considerata una delle pi\u00f9 antiche piante con semi.\nDescrizione.\nQuesta pianta possedeva ovuli dotati di cupule; le cupule uniovulate possedevano fino a 16 segmenti distali, con minuscole spine sulla superficie esterna, mentre gli organi del polline erano veri e propri sinangi, con sei-otto microsporangi fusi solo alla base. \"Cosmosperma\" era inoltre dotata di pinnule ben separate e palmate, disposte in modo alternato. Al contrario di altre piante con semi del Devoniano, \"Cosmosperma\" era dotata di una cupula uniovulata eornamentata, dalla notevole organizzazione e dalla peculiare posizione; un'altra caratteristica che distingueva \"Cosmosperma\" dalle altre piante con semi devoniane era data dalle pinnule ben separate.\nClassificazione.\n\"Cosmosperma polyloba\" venne descritta per la prima volta nel 2014, sulla base di fossili ritrovati in Cina, nella provincia di Zhejiang. I fossili, provenienti dalla formazione Wutong, indicano senza dubbio l'appartenenza di questa pianta alle spermatofite. Non \u00e8 chiara la classificazione di \"Cosmosperma\", ma la presenza di questi fossili in Cina ha permesso di espandere con certezza l'areale geografico delle piante con seme nel Devoniano, precedentemente ben conosciute in Europa e in Nordamerica. Un'altra pianta con seme devoniana della Cina \u00e8 \"Latisemenia\"."}
{"id": "6185677", "revid": "112180295", "url": "https://it.wikipedia.org/wiki?curid=6185677", "title": "Specchio deformabile", "text": "Uno specchio deformabile (o \"DM\", Deformable Mirror) \u00e8 uno specchio la cui superficie pu\u00f2 essere deformata, al fine di ottenere il controllo del fronte d'onda (la \"traslazione nello spazio\" della forma dell'oggetto) e la correzione delle aberrazioni ottiche. Pu\u00f2 essere utilizzato per correggere gli errori di fronte d'onda in un telescopio astronomico.\nGli specchi deformabili sono utilizzati in combinazione con sensori di fronte d'onda e sistemi di controllo in tempo reale per l'ottica adattiva. Dal 2006 hanno trovato un nuovo impiego nella modellazione di impulsi a femtosecondi.\nLa forma di un DM pu\u00f2 essere controllata con una velocit\u00e0 congrua al fine di correggere le aberrazioni dinamiche presenti nel sistema ottico, molto pi\u00f9 velocemente rispetto al processo da correggere, in quanto anche per correggere un'aberrazione statica sono necessarie diverse iterazioni.\nUn DM di solito ha molti gradi di libert\u00e0. Tipicamente, questi gradi di libert\u00e0 sono associati agli attuatori meccanici e tendenzialmente viene associato un grado di libert\u00e0 per ogni attuatore agente sullo specchio.\nParametri di uno specchio deformabile.\nNumero di attuatori indica il numero di gradi di libert\u00e0 (cambiamento della curvatura o punti di flesso) che lo specchio pu\u00f2 correggere. \u00c8 un parametro molto usato per confrontare un DM arbitrario con un dispositivo ideale che pu\u00f2 riprodurre perfettamente il fronte d'onda nella forma matematica dei Polinomi di Zernike.\nPasso attuatore \u00e8 la distanza tra i centri degli attuatori. Gli specchi deformabili con un alto passo ed un grande numero di attuatori sono ingombranti e costosi.\nCorsa dell'attuatore \u00e8 il massimo scostamento dell'attuatore da una posizione centrale nulla di riferimento, espressa solitamente in variazioni positive e negative. La corsa in genere varia da \u00b1 1 a \u00b1 30 micrometri.\nFunzione di influenza \u00e8 la forma che assume uno specchio deformabile in seguito all'azione di un singolo attuatore. Diversi tipi di specchi deformabili hanno differenti funzioni di influenza, inoltre queste ultime possono variare a seguito dello scostamento degli attuatori dello stesso specchio. La funzione d'influenza risultante dall'azione di tutti gli attuatori, che copre cio\u00e8 la superficie completa dello specchio \u00e8 detta \"modale\", mentre la risposta localizzata \u00e8 chiamato \"zonale\".\nAccoppiamento Attuatore (\"cross-coupling\") indica quanto il movimento di un attuatore influenza gli attuatori adiacenti. Tutti gli specchi \"modali\" hanno grandi \"cross-coupling\", il che assicura l'alta qualit\u00e0 di correzione delle aberrazioni ottiche di minor entit\u00e0 che di solito hanno la pi\u00f9 alta rilevanza statistica.\nIl tempo di risposta indica quanto velocemente lo specchio risponde ad un segnale di controllo. Pu\u00f2 variare da microsecondi (MEMS e specchi Magnetici) a decine di secondi per DM a controllo termico\nIsteresi e scorrimento sono reazioni non lineari che influenzano gli attuatori che riducono la precisione della risposta dello specchio deformabile. Per diversi concetti, l'isteresi pu\u00f2 variare da zero (specchi ad azionamento elettrostatico) a percentuali significative (10% e pi\u00f9) per specchi con attuatori piezoelettrici. L'isteresi \u00e8 un errore di posizionamento residuo di un attuatore in seguito a precedenti movimenti comandati e limita la capacit\u00e0 dello specchio a lavorare in modalit\u00e0 feed forward, esternamente ad un ciclo di feedback."}
{"id": "6185681", "revid": "123384904", "url": "https://it.wikipedia.org/wiki?curid=6185681", "title": "Suzuki Vitara (2015)", "text": "La Suzuki Vitara \u00e8 un'automobile compatta con carrozzeria di tipo SUV a 5 porte, prodotta dalla casa automobilistica giapponese Suzuki a partire dal 2015. Sostituisce il vecchio modello di Suzuki Vitara, prodotto dal 1988 al 1998.\nProfilo e tecnica.\nLa quarta generazione della Vitara \u00e8 stata presentata al salone dell'automobile di Parigi del 2014.\nRispetto alla Suzuki Grand Vitara che sostituisce \u00e8 di 125 mm pi\u00f9 corto, 85 mm pi\u00f9 basso, 35 mm pi\u00f9 stretto e con un passo di 140 millimetri pi\u00f9 corto. La cilindrata del motore \u00e8 stata ridotta di 0,8 litri.\nLa sua produzione avviene nello stabilimento Suzuki Magyar.\nIl volume di carico del bagagliaio con i sedili in uso \u00e8 di 375 litri, mentre con i sedili abbattuti \u00e8 di 1120 litri. I motori disponibili sono un diesel e due benzina. I motori a benzina sono un 1,6 da 120 CV avente l'iniezione nel collettore di aspirazione e un 1,4 da 140 CV a iniezione diretta turbo della \"Vitara S\"; l'unit\u00e0 diesel, di origine Fiat, \u00e8 un turbo common rail da 1,6 litri con 120 CV. Tutti i motori possono essere abbinati alle quattro ruote motrici. I modelli a benzina possono essere equipaggiati con un cambio automatico a sei marce della Aisin, mentre la variante diesel \u00e8 disponibile con un cambio automatico a doppia frizione di origine Fiat a 6 velocit\u00e0.\nEvoluzione.\nSuzuki ha introdotto dopo il lancio all'inizio del 2016 una versione speciale chiamata \"Vitara S\" o \"Vitara Sport\" in alcuni mercati. La Vitara S presenta un motore turbo benzina da 1.4 litri da 140 CV, che eroga il 20% di potenza e il 40% di coppia in pi\u00f9 rispetto al motore a benzina da 1,6 litri. La Vitara S \u00e8 disponibile con la trazione integrale chiamata \"4WD Allgrip\". La Vitara S viene fornita con diverse modifiche estetiche rispetto agli altri allestimenti della Vitara, tra cui sedili sportivi in pelle con cuciture rosse, pedaliera sportiva in alluminio, una griglia anteriore dedicata a cinque feritoie e cerchi in lega di color nero.\nRestyling 2018.\nNell'autunno 2018, Suzuki ha apportato alcune modifiche alla Vitara come parte di un restyling. Il cambiamento pi\u00f9 importante \u00e8 l'eliminazione dei precedenti motori 1.6 litri benzina e diesel a favore dei motori turbo benzina con cilindrata 1.0 e 1.4 gi\u00e0 impiegati da altri modelli Suzuki. Modifiche sono state apportate alla estetica e carrozzeria tra cui alla griglia, le luci posteriori, i cerchi, il cruscotto e l'aspetto delle plastiche interne. \nLa versione Suzuki Vitara Hybrid MY 2021 disponibile con un cambio automatico a sei rapporti, monta il motore 1.4 Boosterjet Hybrid da 129 CV con un motore elettrico da 48V che svolge anche le funzioni di alternatore e motorino di avviamento, una batteria agli ioni di litio e un convertitore 48-12V."}
{"id": "6185684", "revid": "287204", "url": "https://it.wikipedia.org/wiki?curid=6185684", "title": "Sara Alzetta", "text": "Biografia.\nLaureatasi in filosofia presso l'Universit\u00e0 degli Studi di Trieste, continua gli studi presso l'Accademia nazionale d'arte drammatica di Roma, che per\u00f2 abbandona dopo un anno per seguire le lezioni della scuola teatrale del Piccolo Teatro di Milano dove diviene allieva di Giorgio Strehler, di Lydia Stix (canto), Marise Flach (mimica) ed Enrico D\u2019Amato (preparazione dei pezzi). \nDebutta nel 1990 in \"Faust\" (frammenti) di J. W. Goethe e l'anno seguente interpreta il personaggio di Beatrice in \"Arlecchino servitore di due padroni\" di Carlo Goldoni, entrambe sotto la regia di Giorgio Strehler al Piccolo Teatro di Milano. \nNel 1992 \u00e8 Illona in \"Anatol\" di Schnitzler con la regia di Nanni Garella e due anni pi\u00f9 tardi interpreta Erminia nello spettacolo \"Shakespeare\" con testi di William Shakespeare diretto da Marco Mattolini. Insieme ai ruoli drammatici esplora altri generi, interpretando la protagonista Betia nella commedia \"La Betia\" di Ruzzante, regia di G. De Bosio nel 1994 e Egisto nell' \"Orestea\" di Eschilo per la regia di Giuseppe Dipasquale due anni dopo.\nProsegue la sua carriera sotto la direzione di Giancarlo Cobelli, Walter Manfr\u00e8 (\"Il vizio del cielo\", \"La confessione\"), Gianfranco De Bosio (\"La betia\" e \"La vaccaria\"), Armando Pugliese (\"Estate e fumo\" e \"Il Tartuffo\"), Massimo Castri (John Gabriel Borkman), Alessandro Marinuzzi (\"Destis\").\nNel 2005 impersona Cinzia nello spettacolo \"Il Lavoro Rende Liberi\" sotto la guida di Toni Servillo, sui due testi \"Scandisk\" e \"Defrag\" di Vitaliano Trevisan che mettono in evidenza i rapporti familiari sullo sfondo di momenti di transizione sociale. Nel 2008 interpreta la parte di Anna nel film \"Il solitario\" di Francesco Campanini. Nel 2009 \u00e8 la protagonista di \"Sara\", cortometraggio di Francesco Momberti, presentato al Torino Film Festival all\u2019interno dell\u2019iniziativa Walls &amp; Border. Nel 2011 lavora con Francesco Campanini nel film uscito in Italia nel 2012, \"La casa nel vento dei morti\", dove interpreta la parte di Benigna. Nel 2013 \u00e8 Hanni in \"Appunti inutili\", sotto la regia di Diego Cenetiempo e Daniele Trani.\nDal 2014 porta in scena i monologhi \"La guerra di Fannie e Anita\" (2014) dove parla delle difficolt\u00e0 economiche ed occupazionali del primo dopoguerra e la \"Guardiana dei sogni, variazioni su Leonor Fini\" (2017) di Corrado Premuda, regia di Alessandro Marinuzzi al Civico Museo Revoltella sulla vita e le opere della scrittrice Leonor Fini. Sempre nel 2014 nel giardino del Civico Museo del Mare porta in scena lo spettacolo \"L\u2019avventura del piroscafo Trieste\" di Pietro Spirito, con musiche del pianista Francesco De Luisa.\nA febbraio del 2017 inaugura l'attivit\u00e0 del \"Ridottino\" - una nuova sala di 50 posti per assistere allo spettacolo teatrale in una dimensione pi\u00f9 intima - presso il teatro Miela di Trieste con la pi\u00e8ce \"La Maria Farrar\", testo e regia di Manlio Marinelli. Lo spettacolo, rielaborazione in chiave mediterranea della poesia \"Dell'infanticida Maria Farrar\" di Brecht, ambienta nella periferia di un'anonima metropoli italiana dei giorni nostri la storia dell'infanticida uccisa in carcere dalle altre detenute, come punizione per la sua colpa."}
{"id": "6185685", "revid": "6923", "url": "https://it.wikipedia.org/wiki?curid=6185685", "title": "Lamborghini 5-95 Zagato", "text": "La Lamborghini 5-95 Zagato \u00e8 una one-off realizzata nel 2014.\nProfilo.\nRealizzata sulla base della Gallardo LP570-4, nasce grazie al connubio tra la carrozzeria milanese Zagato e la Lamborghini. \u00c8 stata presentata al concorso d'eleganza Villa d'Este 2014 su commissione dell'imprenditore Albert Spiess, grande collezionista e appassionato del marchio bolognese.\nLa vettura presenta una linea tondeggiante, con il classico tetto bombato, divenuto uno stilema della carrozzeria meneghina, con una linea che richiama la Lamborghini Raptor, su quest'ultima era presente una presa d'aria ovale, ripresa anche sulla 5-95."}
{"id": "6185688", "revid": "1005847", "url": "https://it.wikipedia.org/wiki?curid=6185688", "title": "Medenina", "text": ""}
{"id": "6185694", "revid": "73843", "url": "https://it.wikipedia.org/wiki?curid=6185694", "title": "Palazzo Finocchietti", "text": "Palazzo Finocchietti \u00e8 un edificio situato nel quartiere della Venezia Nuova, a Livorno.\nStoria.\nTra il XVII e il XVIII secolo il porto franco di Livorno si afferm\u00f2 come uno dei principali empori mercantili del Mediterraneo, richiamando a s\u00e9 numerosi operatori, spesso di origine straniera.\nIn questo contesto, un ruolo di primo piano ebbero i Fenouillet, cognome poi italianizzato in Finocchietti, che, provenienti dalla citt\u00e0 francese di Annecy, giunsero a Livorno intorno alla met\u00e0 del Seicento, dove impiantarono un'importante casa di commercio.\nAl fine di migliorare i propri affari, Iacopo Finocchietti (1653-1724) avanz\u00f2 richiesta al granduca Cosimo III de' Medici per edificare la propria residenza in un lotto di terreno situato lungo il fosso circondario, nel quartiere della Venezia Nuova.\nL'area interessata era stata ricavata a seguito dell'interramento, decretato nel 1698, di una piccola darsena (il cosiddetto \"porticciolo dei Genovesi\") che prospettava sulla piazza Grande. I lavori furono portati a termine rapidamente; inizialmente l'edificio era sormontato da una torretta, che fu eliminata intorno al 1780, quando il palazzo fu rialzato di un ulteriore piano.\nL'edificio rimase propriet\u00e0 della famiglia Finocchietti fino al 1937. Lievemente danneggiato durante la seconda guerra mondiale, nel 1950 pass\u00f2 al comune di Livorno.\nL'immobile fu restaurato all'inizio degli anni ottanta; in parte fu destinato a uffici comunali e in parte ad appartamenti.\nDescrizione.\nIl palazzo Finocchietti si innalza lungo il fosso della Venezia, sviluppandosi su quattro piani fuori terra, oltre a piano interrato originariamente destinato a magazzino, secondo un'impostazione tipica dei palazzi mercantili livornesi.\nCaratterizzato da una sobria facciata con cornici in pietra serena e balcone con ringhiera in ferro battuto, presenta una corte interna sulla quale affacciano i ballatoi sostenuti da pilastri in pietra.\nAl piano primo spicca la sala del ricevimento, con soffitto a capriate in legno e un grande caminetto."}
{"id": "6185696", "revid": "1005847", "url": "https://it.wikipedia.org/wiki?curid=6185696", "title": "Qayrawan", "text": ""}
{"id": "6185697", "revid": "1005847", "url": "https://it.wikipedia.org/wiki?curid=6185697", "title": "Governatorato di Qayrawan", "text": ""}
{"id": "6185711", "revid": "114535911", "url": "https://it.wikipedia.org/wiki?curid=6185711", "title": "Richard Brock - Nessuno \u00e8 senza colpa", "text": "Richard Brock - Nessuno \u00e8 senza colpa (\"Spuren des B\u00f6sen - Zauberberg\") \u00e8 un film TV del 2013, in co-produzione tedesca e austriaca.\nIl film \u00e8 il terzo di cinque episodi che formano la serie thriller \"Richard Brock\" (\"Spuren des B\u00f6sen\"), con protagonista il medico viennese Richard Brock, specializzato in psicologia legale, interpretato da Heino Ferch.\nTrama.\nRichard Brock viene coinvolto da Erich Wildner, commissario nella localit\u00e0 sciistica di Semmering, nelle indagini sulla scomparsa di Aline, figlia della dottoressa Karin Staller, poich\u00e9 la polizia teme un rapimento da parte di Max Rieger, ex paziente di Brock e accusato in passato di abusi su minori.\nLe indagini di Brock rivelano per\u00f2 che la scomparsa della bambina \u00e8 legata in realt\u00e0 alla professione della madre e a un grave incidente accaduto un anno prima.\nDistribuzione.\nData di prima visione.\nLe date di prima TV internazionali sono state:"}
{"id": "6185713", "revid": "104458", "url": "https://it.wikipedia.org/wiki?curid=6185713", "title": "C\u00e9lia Aymonier", "text": "Biografia.\nStagioni 2011-2014.\nLa Aymonier, originaria di Les Fourgs, si \u00e8 inizialmente dedicata allo sci di fondo: in Coppa del Mondo ha esordito il 18 dicembre 2010 a La Clusaz (52\u00aa) e ha ottenuto il miglior piazzamento in carriera il 20 gennaio 2013 nella medesima localit\u00e0, classificandosi 5\u00aa in staffetta.\nHa esordito ai Campionati mondiali a Val di Fiemme 2013, piazzandosi 36\u00aa nella sprint, 36\u00aa nell'inseguimento, 10\u00aa nella sprint a squadre e 6\u00aa nella staffetta, e ai Giochi olimpici invernali a , classificandosi 27\u00aa nella 10 km, 40\u00aa nella sprint, 21\u00aa nell'inseguimento, 12\u00aa nella sprint a squadre e 4\u00aa nella staffetta.\nStagioni 2015-2020.\nAi Mondiali di Falun 2015, sua ultima presenza iridata nello sci di fondo, \u00e8 stata 18\u00aa nella 10 km, 27\u00aa nella 30 km, 28\u00aa nella sprint, 6\u00aa nella sprint a squadre e 8\u00aa nella staffetta; la sua ultima gara in Coppa del Mondo \u00e8 stata la 30 km di Oslo Holmenkollen del 15 marzo successivo, che non ha completato.\nDalla stagione 2015-2016 si dedica al biathlon: in Coppa del Mondo ha esordito l'11 dicembre a Hochfilzen (57\u00aa) e ai Campionati mondiali a Oslo Holmenkollen 2016, piazzandosi 64\u00aa nella sprint. Ha ottenuto il primo podio in Coppa del Mondo l'11 dicembre 2016 a Pokljuka (2\u00aa); ai successivi Mondiali di Hochfilzen 2017 ha vinto la medaglia di bronzo nella staffetta. Il 7 gennaio 2018 ha ottenuto a Oberhof in staffetta la sua prima vittoria in Coppa del Mondo. Ai XXIII Giochi olimpici invernali di si \u00e8 classificata 48\u00aa nell'individuale.\nSi \u00e8 ritirata al termine della stagione 2019-2020.\nPalmar\u00e8s.\nBiathlon.\nCoppa del Mondo.\nCoppa del Mondo - vittorie.\nLegenda:\nRL = staffetta\nMX = staffetta mista"}
{"id": "6185714", "revid": "287204", "url": "https://it.wikipedia.org/wiki?curid=6185714", "title": "Celia Aymonier", "text": ""}
{"id": "6185720", "revid": "599013", "url": "https://it.wikipedia.org/wiki?curid=6185720", "title": "Anastasija Merku\u0161yna", "text": "Biografia.\nIn Coppa del Mondo ha esordito il 4 dicembre 2014 nell'individuale di \u00d6stersund (51\u00aa) e ha ottenuto il primo podio nella staffetta dell'11 dicembre 2016 a Pokljuka (3\u00aa). Ai Mondiali di Hochfilzen 2017, suo esordio iridato, ha vinto la medaglia d'argento nella staffetta. Ai XXIII Giochi olimpici invernali di , suo esordio olimpico, si \u00e8 classificata 55\u00aa nella sprint, 46\u00aa nell'inseguimento e 70\u00aa nell'individuale."}
{"id": "6185721", "revid": "434395", "url": "https://it.wikipedia.org/wiki?curid=6185721", "title": "Anastasija Merkusina", "text": ""}
{"id": "6185722", "revid": "486946", "url": "https://it.wikipedia.org/wiki?curid=6185722", "title": "Anastasiya Merkushyna", "text": ""}
{"id": "6185727", "revid": "125950158", "url": "https://it.wikipedia.org/wiki?curid=6185727", "title": "Flashgal", "text": "Flashgal \u00e8 un videogioco arcade a scorrimento orizzontale sviluppato nel 1985 da SEGA. Si tratta essenzialmente di un picchiaduro, che tuttavia nel suo svolgimento si trasforma pi\u00f9 volte in uno sparatutto.\nIl titolo del gioco si riferisce al nome di battaglia della protagonista, una giovane donna dai capelli lunghi e neri, fisicamente simile a Wonder Woman, con la quale per\u00f2 non ha altro in comune, essendo priva di superpoteri.\nModalit\u00e0 di gioco.\nL'azione si snoda per 11 livelli, nei quali Flashgal deve sgominare un'organizzazione criminale formata sia da gangster statunitensi sia da fanatici giapponesi nostalgici dell'epoca Sengoku; l'elenco dei nemici comuni comprende anche animali addestrati dai malvagi, tra cui tacchini (grigi oppure verdi), cani, scimmiette e pipistrelli; sono presenti inoltre alcuni robot. Di boss ce n'\u00e8 invece uno soltanto, ma Flashgal si misurer\u00e0 con lui pi\u00f9 volte, alla fine dei livelli 3, 5, 6, 7, 9 e 11. Egli si fa sempre aiutare da nemici comuni.\nFlashgal combatte perlopi\u00f9 a mani nude (dando cazzotti o calci volanti), ma nel livello 3 \u00e8 armata di spada, mentre nei livelli 2, 4, 8 e 10 affronta i nemici alla guida di vari mezzi, sparando razzi da essi. In alcuni dei livelli che la vedono appiedata pu\u00f2 anche impadronirsi di un piccolo bazooka, arma rilasciata da una particolare tipologia di nemici, i tacchini verdi, quando questi vengono eliminati. \nIl gioco prevede punti ferita per Flashgal quando \u00e8 appiedata; se invece la protagonista viene colpita nei livelli in cui usa i mezzi, la sua morte \u00e8 istantanea. Le vite sono 3, aumentabili al raggiungimento di determinati punteggi: quelle di scorta sono simboleggiate dalle rivoltelle che appaiono nell'angolo inferiore sinistro della schermata. L'energia vitale pu\u00f2 essere recuperata in ogni livello se si portano continui attacchi vincenti; la barra di energia torna poi automaticamente piena a ogni livello completato.\nPer eliminare la maggior parte dei nemici comuni \u00e8 sufficiente un solo colpo, prescindendo dunque ogni volta dal fatto che Flashgal sia armata o meno. I soli nemici che non possono essere abbattuti sono i motociclisti e i piloti di aquascooter. \nSi usano un joystick, col quale il giocatore pu\u00f2 controllare Flashgal e i suoi mezzi, pi\u00f9 due tasti: A per ogni tipo di attacco, B per saltare.\nOgni livello ha uno o pi\u00f9 checkpoint.\nUna volta completato il gioco si riprende dal livello 5, ma con difficolt\u00e0 maggiore."}
{"id": "6185728", "revid": "602145", "url": "https://it.wikipedia.org/wiki?curid=6185728", "title": "Storie dei Santi Apostoli (Giovanni Lanfranco)", "text": ""}
{"id": "6185744", "revid": "294794", "url": "https://it.wikipedia.org/wiki?curid=6185744", "title": "Richard Brock", "text": "Richard Brock (\"Spuren des B\u00f6sen\") \u00e8 una miniserie televisiva tedesco-austriaca.\nLa serie \u00e8 formata da sette distinti film TV con protagonista il medico viennese Richard Brock, specializzato in psicologia legale, interpretato da Heino Ferch."}
{"id": "6185759", "revid": "1543377", "url": "https://it.wikipedia.org/wiki?curid=6185759", "title": "Ambiente spaziale", "text": "L'ambiente spaziale \u00e8 una branca dell'astronautica, dell'ingegneria aerospaziale e della fisica spaziale che si interessa di capire e affrontare le condizioni esistenti nello spazio che influenzano la progettazione e l'operativit\u00e0 dei veicoli spaziali. Un argomento correlato, il tempo meteorologico spaziale, riguarda i processi dinamici nel sistema Sole-Terra che influiscono sulle astronavi ma che possono anche influenzare l'atmosfera, la ionosfera e il campo magnetico dando vita ad altri effetti sulle tecnologie umane.\nGli effetti sulle navicelle spaziali possono derivare dalle radiazioni, da detriti spaziali e impatti di meteoroidi, dall'attrito atmosferico alle alte quote e dal caricamento elettrostatico delle astronavi.\nLe radiazioni nello spazio provengono tipicamente da tre sorgenti principali: (i) le Fasce di Van Allen; (ii) le tempeste protoniche solari e le particelle energetiche solari; (iii) i raggi cosmici galattici. Per le missioni di lunga durata le alti dosi di radiazione possono danneggiare i componenti elettronici e le celle solari. A preoccupare sono anche gli effetti di un evento singolo provocato dalle radiazioni come pu\u00f2 essere la modifica di un bit di memoria. Le missioni con equipaggio di solito evitano le fasce radiative come nel caso della Stazione spaziale internazionale che si trova a una quota ben al di sotto delle pi\u00f9 intense fasce radiative. Durante gli eventi energetici solari (brillamenti ed espulsioni di masse coronali) le particelle possono essere accelerate fino ad altissimi livelli energetici e possono raggiungere la Terra in soli 30 minuti (anche se di solito impiegano delle ore). Queste particelle sono prevalentemente protoni e ioni pesanti che possono causare danni radiativi e disturbi nei circuiti logici e costituire un pericolo per gli astronauti. Le missioni con equipaggio che torneranno sulla Luna o che viaggeranno verso Marte dovranno fare i conti con i problemi posti dalle particelle solari in tema di sicurezza radiativa nonch\u00e9 da quelli derivanti dai raggi cosmici di sottofondo sia pure a bassi livelli. Nelle orbite prossime alla Terra, il campo geomagnetico terrestre scherma i veicoli spaziali da gran parte di questi pericoli, processo noto col nome di \"schermo geomagnetico\".\nI detriti spaziali e i meteoroidi possono scontrarsi con i veicoli spaziali ad alte velocit\u00e0 causando danni meccanici o elettrici. La velocit\u00e0 media dei detriti spaziali \u00e8 di 10\u00a0km/s mentre la velocit\u00e0 media dei meteoroidi \u00e8 molto maggiore. Per esempio, i meteoroidi associati alle Perseidi viaggiano a una velocit\u00e0 media di 58\u00a0km/s. Danni meccanici dovuti all'urto con i detriti sono stati studiati durante alcune missioni spaziali tra cui quella dell'LDEF, soggetto a oltre 20.000 urti documentati nell'arco dei 5,7 anni di missione. Anomalie elettriche imputabili a urti si sono verificate sulla navicella spaziale Olympus dell'ESA che ha perso il controllo dell'assetto durante la pioggia meteorica delle Perseidi del 1993. Un evento simile si verific\u00f2 sulla navicella spaziale Landsat 5 durante la pioggia meteorica delle Perseidi del 2009.\nIl caricamento elettrostatico delle astronavi \u00e8 causato dal plasma caldo che circonda la Terra. Il plasma che si incontra nella regione dell'orbita geostazionaria si surriscalda durante le sottotempeste geomagnetiche a causa del vento solare. Elettroni \"caldi\" (con energia dell'ordine dei kilo-electron volt) si raccolgono sulle superfici delle astronavi e possono dar luogo a potenziali elettrostatici dell'ordine di kilovolt. In tal caso si possono verificare delle scariche che giustificano parecchie anomalie riscontrate sulle navicelle spaziali.\nAlcune soluzioni elaborate da scienziati e ingegneri consistono nella schermatura dei veicoli spaziali, nell'hardnening dei sistemi elettronici e in vari sistemi di rilevamento delle collisioni. La valutazione degli effetti durante la progettazione delle astronavi comprende l'utilizzo di vari modelli ambientali tra cui quelli delle fasce di radiazione, quelli di interazione plasma-astronave e quelli atmosferici che predicono l'effetto dell'attrito riscontrato alle basse orbite e durante la fase di rientro.\nL'ambiente spaziale \u00e8 una branca che spesso si sovrappone ad altre discipline quali l'astrofisica, la scienza dell'atmosfera, la fisica spaziale e la geofisica, anche se di solito enfatizza maggiormente il lato applicativo.\nIl governo degli Stati Uniti ha istituito lo \"Space Weather Prediction Center\" a Boulder, Colorado. Lo Space Weather Prediction Center (SWPC) fa parte del National Oceanic and Atmospheric Administration (NOAA). L'SWPC \u00e8 uno dei \"National Centers for Environmental Prediction\" (NCEP) del \"National Weather Service\" (NWS).\nGli effetti del tempo meteorologico spaziale sulla Terra pu\u00f2 comprendere le tempeste ionosferiche, le riduzioni temporanee della densit\u00e0 dell'ozono e i disturbi alle comunicazioni radio, ai segnali GPS e alla localizzazione dei sottomarini. Alcuni scienziati hanno anche ipotizzato un collegamento tra l'attivit\u00e0 delle macchie solari e le ere glaciali. "}
{"id": "6185769", "revid": "767487", "url": "https://it.wikipedia.org/wiki?curid=6185769", "title": "Francantonio Biaggi", "text": "Biografia.\nFu deputato nella terza e quarta legislatura e senatore nella quinta tra le file del Partito Liberale Italiano. Mor\u00ec nel 1979.Fu autore alla camera di 115 interventi e 51 progetti di legge alla camera. \nIncarichi.\nIII Legislatura della Repubblica italiana"}
{"id": "6185770", "revid": "104458", "url": "https://it.wikipedia.org/wiki?curid=6185770", "title": "Allmendingen bei Bern", "text": ""}
{"id": "6185773", "revid": "287204", "url": "https://it.wikipedia.org/wiki?curid=6185773", "title": "Bariswil", "text": ""}
{"id": "6185774", "revid": "104458", "url": "https://it.wikipedia.org/wiki?curid=6185774", "title": "Baeriswil", "text": ""}
{"id": "6185776", "revid": "767487", "url": "https://it.wikipedia.org/wiki?curid=6185776", "title": "Giulio Leopardi Dittaiuti", "text": "Biografia.\nFu deputato nella sola quarta legislatura e senatore nella quinta tra le file del Partito Liberale Italiano. Mor\u00ec nel 1999. Fu autore alla camera di 38 interventi e 36 progetti di legge. Ricopr\u00ec anche gli incarichi di segretario e vicesegretario del proprio gruppo parlamentare."}
{"id": "6185792", "revid": "767487", "url": "https://it.wikipedia.org/wiki?curid=6185792", "title": "Eva no duerme", "text": "Eva no duerme \u00e8 un film argentino del 2015 diretto da Pablo Ag\u00fcero. Il film racconta le vicissitudini cui and\u00f2 incontro la salma imbalsamata di Eva Per\u00f3n, simbolo del sogno democratico di un'intera nazione in continua lotta contro le dittature militari.\nTrama.\nIl film ripercorre le tre tappe centrali dello storico vagabondaggio della salma di Eva Per\u00f3n, narrate dall'ammiraglio Massera (Gael Garc\u00eda Bernal). La prima tappa \u00e8 l'accurata imbalsamazione svoltasi nel 1952; la seconda \u00e8 il trasporto della salma in un luogo segreto per ordine del Generale Aramburu (Daniel Fanego) che nel 1955 decise di farla sparire in quanto oggetto di un assiduo pellegrinaggio da parte dei dissidenti al regime. Nella terza e ultima tappa il generale Aramburu, nel 1969, viene rapito e giustiziato dal Movimento Peronista che lo accusa di genocidio contro il proprio popolo e reclama le spoglie di Eva. Sar\u00e0 l'ammiraglio Massera, nel 1976, a prendersi i meriti per il ritorno a Buenos Aires della salma, ma in realt\u00e0 si tratter\u00e0 dell'ennesima mossa politica nel tentativo di porre fine a quella corrente democratica argentina, che come Evita, \"non dorme mai\"."}
{"id": "6185798", "revid": "79227", "url": "https://it.wikipedia.org/wiki?curid=6185798", "title": "I calabroni", "text": ""}
{"id": "6185809", "revid": "287204", "url": "https://it.wikipedia.org/wiki?curid=6185809", "title": "Flying Blind", "text": ""}
{"id": "6185810", "revid": "899609", "url": "https://it.wikipedia.org/wiki?curid=6185810", "title": "Pleiotropismo", "text": ""}
{"id": "6185816", "revid": "287204", "url": "https://it.wikipedia.org/wiki?curid=6185816", "title": "Meresankh II", "text": "Famiglia.\nIl suo nome significa \"Colei Che ama la vita\". Si ritiene che i suoi genitori fossero il grande faraone Cheope (2589 a.C. - 2566 a.C.) e la regina Meritites I, poich\u00e9 sono menzionati nella sua tomba. Comunque, nessuna iscrizione la definisce esplicitamente loro figlia. Assumendo positivamente tale legame di parentela, Meresankh II sarebbe stata sorella, e non sorellastra, del principe Kauab, della regina Hetepheres II e della principessa Meritites II, andata in sposa al direttore del palazzo reale Akhethotep. Meresankh II ricevette il nome della bisnonna Meresankh I, madre di re Snefru. Fu zia della regina Meresankh III, nata dall'unione di suo fratello e sua sorella e andata poi in sposa a Chefren.\nSi ritiene che abbia sposato il proprio fratellastro Horbaef e che abbia avuto tre figli: il principe Djati e le principesse Nefertkau III e Nebtitepites. \nMeresankh II ebbe chiaramente i titoli di una regina, perci\u00f2 si ritiene dopo la morte del principe Horbaef, suo primo marito, lei sia andata in moglie al faraone. \u00c8 possibile che abbia sposato il faraone Djedefra, suo fratellastro, oppure Chefren (2558 a.C. - 2532 a.C.). \nTitoli.\nMeresankh II ebbe i titoli di:\nTomba.\nMeresankh II fu sepolta nella doppia mastaba G 7410 - 7420, accanto al primo marito Horbaef. Gli scavi della tomba furono effettuati dall'archeologo statunitense George Reisner. Meresankh II fu inumata in un pozzo (G 7410B) completato da due camere, mentre Horbaef fu sepolto nel pozzo G 7420A. \nIl sarcofago di Meresankh fu scoperto e rimosso nel 1927; si trova al Museum of Fine Arts di Boston. \u00c8 in granito rosso e reca iscrizioni su ogni lato; un lato riproduce la facciata del palazzo reale, completa del portale. Sul coperchio \u00e8 raffigurato uno sciacallo, in riferimento al dio Anubi, mentre sulle estremit\u00e0 sono incise liste di offerte. "}
{"id": "6185825", "revid": "112033980", "url": "https://it.wikipedia.org/wiki?curid=6185825", "title": "Pio Monti", "text": "Biografia.\nAnni 60: Dalle frequentazioni romane alla Galleria Artestudio.\nNegli anni '60 Pio Monti, giovane rappresentante di prodotti cosmetici ed appassionato di arte contemporanea, inizia a frequentare Roma ed il Caff\u00e8 Rosati, punto d'incontro romano delle avanguardie artistiche ed intellettuali di quel periodo. \u00c8 qui che conosce l'artista anconetano Gino De Dominicis, con cui in seguito condivider\u00e0 l'appartamento romano di via San Pantaleo. Con De Dominicis, Monti strinse una stretta amicizia che durer\u00e0 fino alla morte prematura dell'artista, condividendo sia dal punto di vista umano che poetico e professionale molte delle esperienze dei due, tanto che Monti proporr\u00e0 nelle sue gallerie future ben 9 mostre dell'artista, in cui spesso le opere erano il risultato del sodalizio tra i due. Fu in questo periodo poi che ebbe i primi contatti di amicizia con alcuni degli artisti che caratterizzeranno il suo percorso galleristi futuro, come Emilio Prini, Vettor Pisani, Jannis Kounellis, Claudio Cintoli.\nPio Monti apr\u00ec la sua prima galleria a Macerata nel 1969 con il nome di Artestudio.\n1975-1985: Le gallerie romane di Pio Monti.\nIl 27 novembre del 1975 inaugur\u00f2 la Galleria Pio Monti in via Principessa Clotilde, per poi trasferirsi, sul finire degli anni '70, prima in via dei Chiavari, in uno spazio espositivo disegnato da Carlo Berarducci, poi alla Galleria PIOMONTI arte contemporanea in Piazza Mattei.\nAnni '90: Ritorno alle Marche.\nSul finire degli anni '90, parallelamente alla attivit\u00e0 romana, Pio Monti ritorna ad aprire una sede della galleria a Macerata.\nNel 2015 apre la Galleria L'Idill'io arte contemporanea in Piazza Giacomo Leopardi a Recanati."}
{"id": "6185841", "revid": "33888", "url": "https://it.wikipedia.org/wiki?curid=6185841", "title": "Tiziano Rossi", "text": "Biografia.\nFiglio del pittore lombardo Vanni Rossi, ha lavorato a lungo nell'ambiente dell'editoria e ha collaborato alle principali riviste letterarie. Poeta appartenente alla cosiddetta linea lombarda, d\u00e0 luogo, nelle sue numerose raccolte, a una poesia \" impegnata a difendere la continuit\u00e0 di un'esperienza umana semplice e autentica, nel grigio orizzonte della civilt\u00e0 urbana e industriale\" . Ha curato (con Ermanno Krumm) l'antologia \"Poesia italiana del Novecento\", con prefazione di Mario Luzi (Milano, Skira, 1995)."}
{"id": "6185842", "revid": "1776051", "url": "https://it.wikipedia.org/wiki?curid=6185842", "title": "Collegio elettorale di Monforte (Regno di Sardegna)", "text": "Il collegio elettorale di Monforte \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sei legislature e fu poi unito al collegio elettorale di Bra."}
{"id": "6185843", "revid": "287204", "url": "https://it.wikipedia.org/wiki?curid=6185843", "title": "Collegio elettorale di Mongrando (Regno di Sardegna)", "text": "Il collegio elettorale di Mongrando \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sette legislature e fu poi unito al collegio elettorale di Biella."}
{"id": "6185844", "revid": "1776051", "url": "https://it.wikipedia.org/wiki?curid=6185844", "title": "Collegio elettorale di Montechiaro d'Asti (Regno di Sardegna)", "text": "Il collegio elettorale di Montechiaro d'Asti \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sette legislature e fu poi unito al collegio elettorale di Villadeati."}
{"id": "6185845", "revid": "1776051", "url": "https://it.wikipedia.org/wiki?curid=6185845", "title": "Collegio elettorale di Montemagno (Regno di Sardegna)", "text": "Il collegio elettorale di Montemagno \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sei legislature e fu poi unito al collegio elettorale di Moncalvo."}
{"id": "6185846", "revid": "118372146", "url": "https://it.wikipedia.org/wiki?curid=6185846", "title": "Alfred Edward Taylor", "text": "Alfred Edward Taylor racconta che fin dai primi passi della sua riflessione filosofica era ossessionato dal problema di quale fosse il principio per una reale distinzione tra il bene e il male nel timore che ogni differenza fosse da riportare a criteri puramente soggettivi. Dopo aver cercato la soluzione nello studio di Berkeley, Platone, Aristotele, Kant, Hegel, dei grandi filosofi del Seicento, e, dei contemporanei, Thomas Hill Green, Francis Herbert Bradley, Bern\u00e1t Alexander, James Ward e Bernardino Varisco Taylor giunse alla convinzione che l'etica, dove agisce spesso il conflitto tra altruismo e egoismo, deve essere del tutto autonoma dalla metafisica trovando il suo fondamento:\n \nInteressato soprattutto allo studio dei filosofi antichi fu in questo campo che Taylor fu particolarmente apprezzato dagli ambienti filosofici inglesi (\"Aristotle and his predecessors\", 1906; \"The influence of platonism in our debt to Greece and Rome\", 1925; \"Plato, the man and his work\", 1927; trad. it. Platone, l\u2019uomo e l\u2019opera; \"A commentary on Plato\u2019s Timaeus\", 1928).\nNell'ambito della questione socratica l'opera di Taylor \u00e8 stata riferita a quegli studiosi che vedono in Socrate l'anticipatore delle teorie platoniche. In particolare Taylor ader\u00ec al neoplatonismo inglese e alle posizioni religiose del cattolicesimo attraverso la ripresa dei temi della scolastica nel neotomismo del '900 ."}
{"id": "6185847", "revid": "1776051", "url": "https://it.wikipedia.org/wiki?curid=6185847", "title": "Collegio elettorale di Novara II (Regno di Sardegna)", "text": "Il collegio elettorale di Novara II \u00e8 stato un collegio elettorale uninominale del Regno di Sardegna.\nIl nome indica anche il collegio di lista con capoluogo Biella creato durante il Regno d'Italia.\nDati elettorali.\nNel collegio si svolsero votazioni per sei legislature e fu poi unito al collegio elettorale di Novara I."}
{"id": "6185854", "revid": "1776051", "url": "https://it.wikipedia.org/wiki?curid=6185854", "title": "Collegio elettorale di Occimiano (Regno di Sardegna)", "text": "Il collegio elettorale di Occimiano \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per la sola VII legislatura e fu poi unito al collegio elettorale di Vignale."}
{"id": "6185856", "revid": "1776051", "url": "https://it.wikipedia.org/wiki?curid=6185856", "title": "Collegio elettorale di Ornavasso (Regno di Sardegna)", "text": "Il collegio elettorale di Ornavasso \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sei legislature e fu poi unito al collegio elettorale di Intra."}
{"id": "6185857", "revid": "1776051", "url": "https://it.wikipedia.org/wiki?curid=6185857", "title": "Collegio elettorale di Ovada (Regno di Sardegna)", "text": "Il collegio elettorale di Ovada \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sei legislature e fu poi unito al collegio elettorale di Novi Ligure."}
{"id": "6185858", "revid": "1776051", "url": "https://it.wikipedia.org/wiki?curid=6185858", "title": "Collegio elettorale di Pancalieri (Regno di Sardegna)", "text": "Il collegio elettorale di Pancalieri \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sette legislature e fu poi unito al collegio elettorale di Vigone."}
{"id": "6185860", "revid": "1776051", "url": "https://it.wikipedia.org/wiki?curid=6185860", "title": "Collegio elettorale di Perosa (Regno di Sardegna)", "text": "Il collegio elettorale di Perosa \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sette legislature e fu poi unito al collegio elettorale di Bricherasio."}
{"id": "6185861", "revid": "1776051", "url": "https://it.wikipedia.org/wiki?curid=6185861", "title": "Collegio elettorale di Pont (Regno di Sardegna)", "text": "Il collegio elettorale di Pont \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sei legislature e fu poi unito al collegio elettorale di Cuorgn\u00e8."}
{"id": "6185888", "revid": "767487", "url": "https://it.wikipedia.org/wiki?curid=6185888", "title": "Flying Blind (film 1941)", "text": "Flying Blind \u00e8 un film del 1941 diretto da Frank McDonald.\nProduzione.\nIl film fu prodotto dalla Pine-Thomas Productions (come Picture Corporation of America), una piccola e prolifica compagnia che, negli anni quaranta e cinquanta del Novecento, produsse per la Paramount ottantun B-movie con buon rientro economico .\nLe riprese durarono da met\u00e0 giugno a inizio luglio 1941 ai Fine Arts Studio. Alcune scene vennero girate negli aeroporti californiani di Alhambra e Rosemead.\nDistribuzione.\nIl copyright del film, richiesto dalla Paramount, fu registrato il 28 agosto 1941 con il numero LP10952.\nDistribuito dalla Paramount Pictures, il film usc\u00ec nelle sale cinematografiche USA il 29 agosto 1941. La Paramount British Pictures lo distribu\u00ec nel Regno Unito in una versione di 1.905,6 metri, un poco pi\u00f9 breve di quella originale: il film fu presentato a Londra il 3 dicembre 1941."}
{"id": "6185903", "revid": "767487", "url": "https://it.wikipedia.org/wiki?curid=6185903", "title": "Sune Kiilerich", "text": "Carriera.\nClub.\nMidtjylland e Sampdoria.\nCresciuto nel Midtjylland, con questa squadra ha partecipato anche al Torneo di Viareggio 2009, manifestazione in cui ha segnato una rete ai danni del Novara. A gennaio 2010, la Sampdoria ha ingaggiato Kiilerich, per aggregarlo alla formazione Primavera per il finale di stagione.\nViborg.\nIn vista del campionato 2010-2011, Kiilerich ha fatto ritorno in Danimarca per giocare in prestito al Viborg, compagine militante in 1. Division. Ha esordito in squadra il 3 settembre 2010, schierato titolare nella sconfitta interna per 0-1 contro il Fredericia. Ha giocato 18 partite di campionato in squadra, contribuendo all'11\u00ba posto finale del Viborg.\nSilkeborg.\nIl 18 luglio 2011, la Sampdoria ha comunicato sul proprio sito internet d'aver ceduto Kiilerich al Silkeborg a titolo definitivo. Il giocatore ha firmato un accordo biennale col nuovo club. Ha esordito in Superligaen in data 31 luglio, subentrando a Martin Svensson nel pareggio interno per 1-1 contro il S\u00f8nderjyskE.\nIl 30 settembre 2012 ha trovato la prima rete nella massima divisione locale, nel successo casalingo per 2-1 sull'Aalborg. Al termine di quello stesso campionato, il suo Silkeborg \u00e8 retrocesso in 1. Division.\nKiilerich ha contribuito all'immediata promozione, arrivata nell'anno successivo. Il giocatore \u00e8 rimasto in squadra fino al mese di gennaio 2015, totalizzando complessivamente 55 presenze e una rete tra Superligaen e 1. Division.\nFredericia.\nIl 29 gennaio 2015, il Fredericia ha ufficializzato sul proprio sito internet l'ingaggio di Kiilerich, che si \u00e8 legato alla squadra con un accordo biennale. Ha esordito con questa maglia il 15 marzo, schierato titolare nel pareggio per 0-0 contro l'HB K\u00f8ge. Nel campionato 2016-2017, ha lottato con un persistente infortunio all'inguine, che non gli ha permesso di essere impiegato con continuit\u00e0.\nArendal.\nL'8 dicembre 2016, i norvegesi dell'Arendal \u2013 neopromossi in 1. divisjon \u2013 hanno annunciato l'ingaggio di Kiilerich, che si \u00e8 legato al nuovo club con un contratto valido a partire dal 1\u00ba gennaio 2017: il giocatore \u00e8 arrivato a parametro zero. Il 21 marzo successivo \u00e8 stato scelto come capitano. Ha esordito in squadra il 2 aprile, schierato titolare nella sconfitta per 2-1 subita sul campo del Mj\u00f8ndalen. Il 27 giugno ha trovato la prima rete, nella partita persa per 3-1 contro lo Start. Il 5 ottobre 2017 ha prolungato il contratto con l'Arendal fino al 31 dicembre 2019. Al termine di quello stesso campionato, l'Arendal \u00e8 retrocesso in 2. divisjon.\nNazionale.\nKiilerich ha rappresentato la Danimarca a livello Under-18 e Under-19.\nStatistiche.\nPresenze e reti nei club.\n\"Statistiche aggiornate al 10 novembre 2017.\""}
{"id": "6185904", "revid": "1216132", "url": "https://it.wikipedia.org/wiki?curid=6185904", "title": "Crittografia funzionale", "text": "La crittografia funzionale \u00e8 un tipo di crittografia a chiave pubblica, dove chi \u00e8 in possesso della chiave segreta pu\u00f2 imparare una funzione di ci\u00f2 che \u00e8 cifrato nel testo. La crittografia funzionale generalizza molte primitive crittografiche, come ad esempio la crittografia su base identit\u00e0 (IBE) e la crittografia su base attributi (ABE).\nStoria.\nLa crittografia funzionale \u00e8 stata introdotta ne 2005 da Amit Sahai e Brent Waters e formalizzata successivamente da Dan Boneh e Amit Sahai nel 2010. Gli schemi proposti, tuttavia, supportano solo un insieme ridotto di funzionalit\u00e0: per questo motivo nel corso degli anni sono stati effettuati diversi lavori di ricerca per fornire costruzioni universali di crittografia funzionale, in grado cio\u00e8 di supportare funzioni arbitrarie.\nDefinizione.\nUno schema a chiave pubblica \u00e8 composto da tre algoritmi:\nSolo il proprietario di formula_4 pu\u00f2 decifrare formula_5 e ottenere formula_6, tutti gli altri non possono ottenere nessuna informazione.\nUno schema di crittografia funzionale aggiunge un quarto algoritmo:\nQuesto quarto algoritmo permette al possessore della chiave formula_11 di decriptare solamente una funzione del messaggio e non il messaggio per intero.\nPrendiamo ad esempio in considerazione un messaggio composto da un insieme formula_12 di numeri; il possessore della chiave formula_13 potr\u00e0 decriptare il valore della media dei valori di formula_12 senza avere accesso a nessun'altra informazione sul messaggio originale."}
{"id": "6185906", "revid": "767487", "url": "https://it.wikipedia.org/wiki?curid=6185906", "title": "Basketball-Bundesliga 1985-1986", "text": "La Basketball-Bundesliga 1985-1986 \u00e8 stata la 20\u00aa edizione del massimo campionato tedesco occidentale di pallacanestro maschile. La vittoria finale \u00e8 stata ad appannaggio del TSV Bayer 04 Leverkusen."}
{"id": "6185908", "revid": "339392", "url": "https://it.wikipedia.org/wiki?curid=6185908", "title": "Vinicius El\u00edas Teixeira", "text": ""}
{"id": "6185914", "revid": "599013", "url": "https://it.wikipedia.org/wiki?curid=6185914", "title": "Augusto Barc\u00eda Trelles", "text": ""}
{"id": "6185916", "revid": "1305772", "url": "https://it.wikipedia.org/wiki?curid=6185916", "title": "The Typewriter", "text": "The Typewriter \u00e8 un particolare brano strumentale scritto da Leroy Anderson nel 1950, ed eseguito per la prima volta dalla Boston Pops Orchestra.\nIl titolo si riferisce al fatto che per eseguire il brano \u00e8 necessaria una macchina per scrivere, da utilizzare sul palco: la tastiera, il campanello che segnala il raggiungimento della fine della riga, e la leva per andare a capo, producono la maggior parte delle note che compongono il brano, bench\u00e9 Anderson abbia dimostrato che al posto della leva per andare a capo \u00e8 possibile utilizzare uno shekere. La macchina da scrivere \u00e8 stata modificata in modo che funzionino solo due tasti; bench\u00e9 si possa pensare che per \"suonare\" una macchina da scrivere serva un dattilografo, Anderson ha detto che solo un percussionista esperto possiede la necessaria flessibilit\u00e0 del polso.\n\u00c8 stato definito \"Il brano di repertorio orchestrale pi\u00f9 intelligente e spiritoso\".\nIl brano \u00e8 stato utilizzato nel film con Jerry Lewis \"Dove vai sono guai!\" (1963). Il programma satirico \"The News Quiz\" di Radio 4 ha adottato il brano come sigla. La versione originale per MS-DOS del programma \"Mavis Beacon Teaches Typing!\" suonava una parte del brano alla partenza. Per decine di anni il brano \u00e8 stato tema di apertura per il radiogiornale settimanale di Israel Radio, che \u00e8 trasmesso nel suo \"Network B\" (\"Reshet Bet\") ogni sabato mattina. \u00c8 stato anche utilizzato come sigla dei titoli di testa nella serie TV tedesca \"B\u00fcro, B\u00fcro\", e nel film d'animazione australiano \"Mary and Max\" di Adam Elliot del 2009."}
{"id": "6185917", "revid": "643662", "url": "https://it.wikipedia.org/wiki?curid=6185917", "title": "Martin Miller", "text": ""}
{"id": "6185919", "revid": "767487", "url": "https://it.wikipedia.org/wiki?curid=6185919", "title": "Vinternatten", "text": "Vinternatten \u00e8 un album in studio natalizio della cantante svedese Sanna Nielsen, pubblicato nel 2012."}
{"id": "6185920", "revid": "109990581", "url": "https://it.wikipedia.org/wiki?curid=6185920", "title": "Wild Frank", "text": "Wild Frank \u00e8 un programma televisivo di genere documentaristico prodotto da Molinos de Papel e trasmesso sulle emittenti del circuito televisivo DMAX. Il protagonista \u00e8 l'erpetologo Frank Cuesta, specialista in rettili e anfibi.\nIl programma \u00e8 trasmesso in quasi 60 paesi.\nCuriosit\u00e0.\nIl 12 dicembre 2016 DMAX Italia ha trasmesso la puntata-special: Wild Frank: missione Italia, dedicata alla tradizione della Festa dei serpari che si svolge nel comune di Cocullo, lo special fa parte della sesta stagione con il titolo originale di: \"Wild Frank: La fiesta de las serpientes\"."}
{"id": "6185922", "revid": "287204", "url": "https://it.wikipedia.org/wiki?curid=6185922", "title": "I'm in Love (album Sanna Nielsen)", "text": "I'm in Love \u00e8 un album in studio della cantante svedese Sanna Nielsen, pubblicato nel 2011."}
{"id": "6185923", "revid": "729019", "url": "https://it.wikipedia.org/wiki?curid=6185923", "title": "Ferrovia Baboosa-Wau", "text": "La ferrovia Baboosa-Wau \u00e8 una linea ferroviaria internazionale lunga 500\u00a0km che collega Baboosa (Sudan) a Wau (Sudan del Sud) a scartamento ridotto 1.067 mm non elettrificata.\nStoria.\nLa linea \u00e8 stata costruita nel 1958-1961 ed \u00e8 gestita dalla \"Sudan Railways Corporation\" e dalla \"Nile Valley Railways\".\nLa linea venne chiusa in seguito ai primi danni della guerra civile dopo la distruzione di un viadotto ad Aweil, nel 2005 cominci\u00f2 il programma di ricostruzione e nel 2010 venne riaperta in previsione dell'indipendenza del Sudan del Sud finanziato dal governo sudanese per 46 milioni di dollari e per il resto dalla Banca Mondiale.\nIn seguito all'indipendenza del Sudan del Sud 248 km della linea sono passati sotto l'amministrazione sudsudanese."}
{"id": "6185926", "revid": "287204", "url": "https://it.wikipedia.org/wiki?curid=6185926", "title": "Stronger (Sanna Nielsen)", "text": "Stronger \u00e8 un album in studio della cantante svedese Sanna Nielsen, pubblicato nel 2008."}
{"id": "6185927", "revid": "965985", "url": "https://it.wikipedia.org/wiki?curid=6185927", "title": "Sanna 11-22", "text": "Sanna 11-22 \u00e8 un album di raccolta della cantante svedese Sanna Nielsen, pubblicato nel 2007."}
{"id": "6185937", "revid": "965985", "url": "https://it.wikipedia.org/wiki?curid=6185937", "title": "N\u00e4ra mej, n\u00e4ra dej", "text": "N\u00e4ra mej, n\u00e4ra dej \u00e8 un album in studio della cantante svedese Sanna Nielsen, pubblicato nel 2006."}
{"id": "6185939", "revid": "767487", "url": "https://it.wikipedia.org/wiki?curid=6185939", "title": "Min \u00f6nskejul", "text": "Min \u00f6nskejul \u00e8 un album in studio natalizio della cantante svedese Sanna Nielsen, pubblicato nel 1997."}
{"id": "6185943", "revid": "965985", "url": "https://it.wikipedia.org/wiki?curid=6185943", "title": "Silvertoner", "text": "Silvertoner \u00e8 il primo album in studio della cantante svedese Sanna Nielsen, pubblicato nel 1996."}
{"id": "6185944", "revid": "287204", "url": "https://it.wikipedia.org/wiki?curid=6185944", "title": "I'm in Love (singolo Sanna Nielsen)", "text": "I'm in Love \u00e8 un singolo della cantante svedese Sanna Nielsen, pubblicato nel 2011 ed estratto dall'album omonimo.\nIl brano \u00e8 stato scritto da Peter Bostr\u00f6m, , Bobby Ljunggren, Irini Michas."}
{"id": "6185947", "revid": "287204", "url": "https://it.wikipedia.org/wiki?curid=6185947", "title": "Coppa del Baltico 2016", "text": "La Coppa del Baltico 2016 \u00e8 stata la 26\u00aa edizione della competizione, la 16\u00aa dalla reistituzione di questa manifestazione nel 1991 a seguito del collasso dell'Unione Sovietica.\nHa visto, per la tredicesima volta nella storia, la vittoria della .\nFormula.\nCon la defezione della , la formula \u00e8 tornata quella tradizionale della manifestazione, che prevede un girone all'italiana con partite di sola andata tra le tre formazioni partecipanti; ogni formazione gioca due partite, una in casa e una fuori."}
{"id": "6185953", "revid": "1605525", "url": "https://it.wikipedia.org/wiki?curid=6185953", "title": "Il morso del serpente (George)", "text": " Il morso del serpente (\"In Pursuit of Proper Sinner\") \u00e8 un romanzo della giallista statunitense Elizabeth George, pubblicato nel 1999. \nIl libro \u00e8 stato tradotto in undici lingue; in italiano \u00e8 apparso per la prima volta nel 2000.\nTrama.\nPeak District (Derbyshire, Inghilterra): il giovane Julian Britton lancia l'allarme per la scomparsa della sua ragazza, Nicola Maiden, che non ha pi\u00f9 fatto ritorno a casa dopo un'escursione nella brughiera di Calder Moor.\nDopo varie ricerche, viene rinvenuto da un escursionista il corpo senza vita della ragazza, assassinata all'interno di un cerchio di pietre. Accanto al corpo di Nicola Maiden, viene rinvenuto anche quello di un ragazzo, ucciso da numerose coltellate ed inizialmente non identificato. \nIl padre di Nicola, Andy Maiden, un ex-agente dei servizi segreti in pensione e che ora gestisce una locanda nella zona, chiede aiuto al suo ex-collega ed amico Thomas Lynley, che giunge quindi nel Derbyshire per risolvere il caso. \nA Londra, dove Nicola Maiden frequentava la facolt\u00e0 di Giurisprudenza e viveva l'altro ragazzo ucciso (poi identificato come Terry Cole, un artista sognatore), viene poi condotta un'indagine parallela da parte degli agenti Barbara Havers (degradata dal grado di sergente dopo un caso precedente di cui lei aveva seguito le indagini) e Winston Nkata, che riporteranno alla luce la doppia vita di Nicola. E mentre nel Derbyshire si assistono ai contrasti tra il locale ispettore, Peter Hanken, che punta il dito sul padre di Nicola, e l'ispettore Lynley, convinto dell'innocenza dell'amico e che il colpevole possa essere invece Julian Britton, il ragazzo di Nicola, a Londra Barbara Havers segue un'altra pista, che vedrebbe come obiettivo principale del delitto Terry Cole.\nTrasposizioni.\n\"In Pursuit of Proper Sinner\" \u00e8 stato trasposto nell'omonimo primo episodio, terza stagione, della serie televisiva The Inspector Lynley Mysteries, andato in onda il 4 marzo 2004."}
{"id": "6185955", "revid": "1828520", "url": "https://it.wikipedia.org/wiki?curid=6185955", "title": "Marcelo Padilha Gon\u00e7alves", "text": "Carriera.\nPivot mancino molto mobile e, all'occorrenza laterale offensivo, cresce nel settore giovanile del Carlos Barbosa per poi trasferirsi, raggiunta la maggiore et\u00e0, al Miracolo Piceno militante nella Serie B italiana. La stagione seguente viene acquistato dal Kaos Futsal che lo inserisce nella propria formazione Under-21, con la quale vince una Coppa Italia e uno scudetto di categoria. Nel dicembre del 2012 \u00e8 mandato in prestito alla Reggiana in Serie A2 e, nella stagione seguente al Fabrizio nella medesima categoria. Qui Marcelinho ha la possibilit\u00e0 di giocare con continuit\u00e0 formando insieme al compagno di reparto Vieira, una affiatata coppia offensiva. Le 26 reti realizzate nella stagione regolare convincono il Napoli a investire su di lui, ottenendo dal Kaos il prestito del giocatore per la stagione 2014-15. La parentesi partenopea in Serie A non si rivela particolarmente felice: dopo appena qualche mese il giocatore \u00e8 girato all'Isola in Serie A2. Nella stagione seguente il giocatore migliora il suo record di reti nella seconda serie, vincendo la classifica marcatori con 32 reti e trascinando i laziali alla promozione nella massima serie."}
{"id": "6185957", "revid": "1369234", "url": "https://it.wikipedia.org/wiki?curid=6185957", "title": "Bill English", "text": "\u00c8 stato il 39\u00ba Primo ministro della Nuova Zelanda, in carica dal dicembre 2016 all'ottobre 2017, e leader del Partito Nazionale della Nuova Zelanda. Ha conseguito la laurea in letteratura inglese presso la Universit\u00e0 Victoria di Wellington."}
{"id": "6185998", "revid": "1776051", "url": "https://it.wikipedia.org/wiki?curid=6185998", "title": "Collegio elettorale di Pontestura (Regno di Sardegna)", "text": "Il collegio elettorale di Pontestura \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sei legislature e fu poi unito al collegio elettorale di Mombello."}
{"id": "6186000", "revid": "709406", "url": "https://it.wikipedia.org/wiki?curid=6186000", "title": "Fluoroglucina", "text": ""}
{"id": "6186001", "revid": "188116", "url": "https://it.wikipedia.org/wiki?curid=6186001", "title": "Jefren", "text": ""}
{"id": "6186002", "revid": "1776051", "url": "https://it.wikipedia.org/wiki?curid=6186002", "title": "Collegio elettorale di Quart (Regno di Sardegna)", "text": "Il collegio elettorale di Quart \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sette legislature e fu poi unito al collegio elettorale di Aosta."}
{"id": "6186007", "revid": "767487", "url": "https://it.wikipedia.org/wiki?curid=6186007", "title": "Andreas Fossli", "text": "Carriera.\nFossli \u00e8 attivo sia nel calcio che nel calcio a 5. Per quanto concerne quest'ultima attivit\u00e0, ha vestito le maglie del Vegakameratene \u2013 nella Futsal Eliteserie \u2013 e dell'Utleira. Il 16 novembre 2016 \u00e8 stato convocato per la prima volta dal commissario tecnico della Nazionale norvegese Sergio Gargelli in vista del Nordisk Mesterskap, competizione riservata alle selezioni nordeuropee. Il 1\u00ba dicembre ha effettuato il proprio esordio, nella vittoria per 2-0 contro la .\nPer quanto riguarda l'attivit\u00e0 calcistica, Fossli ha giocato nelle giovanili dello Strindheim. \u00c8 entrato poi in quelle del Nardo, prima di tornare allo Strindheim ed esordire in 3. divisjon in data 12 ottobre 2014, schierato titolare nella vittoria per 0-3 sul campo del Tr\u00e6ff 2.\nNel 2015 \u00e8 passato al Kvik, per cui ha debuttato il 21 marzo, schierato titolare nella sconfitta per 2-0 contro il Neset, sfida valida per il primo turno di qualificazione al Norgesmesterskapet. Il 18 aprile ha trovato la prima rete, nella sconfitta casalinga per 2-3 sull'Alvdal.\nIl 12 febbraio 2016, il By\u00e5sen ha ufficialmente ingaggiato Fossli. Ha disputato la prima partita in squadra il 9 aprile, subentrando a Marius Dalsaune Nossum nella sconfitta interna per 0-5 contro il Brattv\u00e5g. Il 13 agosto successivo ha trovato la prima rete, nel 5-1 inflitto al Nardo.\nIl 17 novembre 2017 \u00e8 stato reso noto il suo ritorno al Nardo, a partire dal 1\u00ba gennaio successivo.\nStatistiche.\nPresenze e reti nei club.\n\"Statistiche aggiornate al 24 gennaio 2018.\""}
{"id": "6186009", "revid": "2110845", "url": "https://it.wikipedia.org/wiki?curid=6186009", "title": "Andr\u00e9 Couder", "text": "Lavor\u00f2 all\u2019inizio della sua carriera presso l\u2019Osservatorio astronomico di Strasburgo sotto la guida di Ernest Esclangon per poi far parte dal 1925 del Laboratorio di ottica dell\u2019Osservatorio di Parigi del quale laboratorio fu poi direttore e con il quale guadagn\u00f2 in breve tempo grande reputazione. Fino al momento del suo pensionamento nel 1968 contribu\u00ec alla costruzione di quasi tutte le apparecchiature ottiche astronomiche francesi tra le quali anche il telescopio da 193 centimetri di diametro dell\u2019Osservatorio dell\u2019Alta Provenza. Mise a punto tecniche di lucidatura degli specchi parabolici, invent\u00f2 diversi dispositivi per la correzione delle aberrazioni ottiche da astigmatismo, svilupp\u00f2 il telescopio con configurazione a due specchi di Schwarzschild, chiamato da allora di tipo Schwarzschild-Couder ed il cui schema ottico \u00e8 utilizzato nella realizzazione del telescopio del progetto ASTRI, nonch\u00e9 miglioramenti nella fabbricazione degli specchi per usi astronomici. Fu Presidente del Bureau des longitudes dal 1951 al 1953, fu vice Presidente della Unione Astronomica Internazionale dal 1952 al 1958 e Presidente della Soci\u00e9t\u00e9 astronomique de France dal 1955 al 1957.\nOnorificenze.\nAd Andr\u00e9 Couder la UAI ha intitolato il cratere lunare Couder "}
{"id": "6186016", "revid": "410660", "url": "https://it.wikipedia.org/wiki?curid=6186016", "title": "Starbuck - 533 figli e non saperlo", "text": ""}
{"id": "6186024", "revid": "1573940", "url": "https://it.wikipedia.org/wiki?curid=6186024", "title": "The Nephilim (album)", "text": ""}
{"id": "6186026", "revid": "125440785", "url": "https://it.wikipedia.org/wiki?curid=6186026", "title": "Ossido di berillio", "text": "L'ossido di berillio \u00e8 il composto inorganico di formula BeO. Questo composto in passato era noto con il nome berillia, un termine poco usato in italiano e non pi\u00f9 accettato nella moderna nomenclatura IUPAC. In condizioni normali \u00e8 un solido bianco; chimicamente \u00e8 un ossido anfotero, praticamente insolubile in acqua, ma solubile sia in soluzione acida che in soluzione basica. In natura l'ossido di berillio si trova nel minerale bromellite.\nStruttura.\nL'ossido di berillio nella sua forma stabile a temperatura ambiente (\u03b1-BeO) cristallizza con una struttura esagonale compatta, tipo wurtzite, basata su centri Be2+ e O2\u2212 con coordinazione tetraedrica. Gli altri ossidi del gruppo 2, cio\u00e8 MgO, CaO, SrO e BaO, cristallizzano invece in una struttura tipo NaCl dove cationi e anioni hanno coordinazione ottaedrica. A temperatura pi\u00f9 elevata si ha la forma \u03b2-BeO con struttura tetragonale.\nSintesi.\nL'ossido di berillio si ottiene principalmente per riscaldamento a 400\u00a0\u00b0C dell'idrossido di berillio.\nBruciando polvere di berillio all'aria si ottiene invece una miscela di BeO e Be3N2.\nReattivit\u00e0.\nL'ossido di berillio \u00e8 un composto piuttosto inerte. \u00c8 quasi insolubile in acqua, ma mostra un tipico comportamento anfotero, sciogliendosi in acidi e in basi.\nUsi.\nL'ossido di berillio ha la caratteristica di essere un isolante elettrico che conduce il calore meglio di qualsiasi altro non metallo e meglio anche di certi metalli; avendo inoltre un punto di fusione molto elevato \u00e8 un ottimo refrattario. Per questo \u00e8 usato in crogioli refrattari e come additivo in vetri e materiali ceramici. \u00c8 impiegato anche in resistenze elettriche, nei reattori nucleari e in finestre per microonde.\nTossicit\u00e0 / Indicazioni di sicurezza.\nBeO un composto tossico e cancerogeno. Come tutti i composti di berillio \u00e8 pericoloso principalmente se inalato sotto forma di polvere."}
{"id": "6186031", "revid": "124123", "url": "https://it.wikipedia.org/wiki?curid=6186031", "title": "Julius Bittner", "text": "Biografia.\nFiglio di un giudice, Bittner segu\u00ec inizialmente la carriera della magistratura. Fino al 1920 fu giudice a Wolkersdorf im Weinviertel, nella Bassa Austria. Dal 1920 al 1922 o 1923 lavor\u00f2 presso il Dipartimento Austriaco di Giustizia.\nNonostante l'attivit\u00e0 di giudice, Julius Bittner divenne uno dei pi\u00f9 noti e rappresentati compositori austriaci d'opera nella prima met\u00e0 del XX secolo. Molte delle sue opere trattano temi austro-alpini. Di solito scrisse anche i libretti. Dopo la seconda guerra mondiale, tuttavia, come un tipico rappresentante di opera tardo romantica nella tradizione di Richard Wagner, venne a poco a poco dimenticato. I critici gli affibbiarono il soprannome, un po' dispregiativo, di \"l'Anzengruber dell'opera\"; per importanza \u00e8 paragonabile al suo pi\u00f9 noto contemporaneo Wilhelm Kienzl.\nBittner spos\u00f2 il contralto Emilie Werner. Come influente esponente della magistratura viennese e amico di Gustav Mahler, valut\u00f2 la tenuta di Mahler, per la successione, dopo la sua morte. In seguito vinse il Premio Mahler nel 1915. Compose molte opere, due sinfonie e molte canzoni e fu aiutato e promosso da Mahler e Bruno Walter. Fu anche un caro amico di Erich Wolfgang Korngold e Franz Schmidt. Fu, per qualche tempo, editore della rivista musicale austriaca \"Der Merker\" e scrisse critiche musicali per detta rivista e altri giornali. Era cos\u00ec influente da essere in grado di far esonerare Arnold Sch\u00f6nberg dal servizio militare attivo nel corso della prima guerra mondiale.\nRicevette numerosi premi e riconoscimenti e divenne un membro dell'Accademia delle Arti di Prussia di Berlino nel 1925. Nel 1964, l'archivio contenente quasi tutte le sue opere (disegni autografi, libri di testo, spartiti e riduzioni per pianoforte) \u00e8 stato rilevato dalla Biblioteca della citt\u00e0 di Vienna.\nBittner \u00e8 stato tumulato nella zona monumentale del cimitero centrale di Vienna (Gruppo 32C, settore 15).\nOpere principali.\nBittner compose anche due sinfonie, due poemi sinfonici e un pezzo per due pianoforti e orchestra dal titolo \"\u00d6sterreichische Tanze\" (danze austriache). Scrisse musiche di scena per opere di Shakespeare, e per commedie di Johann Nestroy e Ferdinand Raimund, pezzi di musica da camera (compresi due quartetti d'archi e una sonata per violoncello solo non pubblicata), molte canzoni e una \"Great Mass and Te Deum\" che \u00e8 stata una pietra miliare della tradizione corale austriaca fino alla seconda guerra mondiale. Ha anche composto numerose operette e tre balletti, ed ha assistito il suo amico Erich Wolfgang Korngold nella creazione di uno pi\u00f9 riusciti pastiche di Johann Strauss jr., \"Walzer aus Wien\" (la prima a Vienna il 30 ottobre 1930), che divenne noto in lingua inglese come \"The Great Waltz\"."}
{"id": "6186034", "revid": "1315817", "url": "https://it.wikipedia.org/wiki?curid=6186034", "title": "Pietro Di Martino", "text": ""}
{"id": "6186036", "revid": "110157", "url": "https://it.wikipedia.org/wiki?curid=6186036", "title": "V-League 2013-2014 (maschile)", "text": "La V-League 2013-2014 si \u00e8 svolta dal 2 novembre 2013 al 3 aprile 2014: al torneo hanno partecipato 7 squadre di club sudcoreane e la vittoria finale \u00e8 andata per l'ottava volta, la settima consecutiva, ai Samsung Bluefangs.\nRegolamento.\nLa competizione prevede che le sette squadre partecipanti prendano parte a una regular season composta da cinque round, per un totale di trenta incontri ciascuna:\nSquadre partecipanti.\nAlla V-League 2013-2014 partecipano sette club: cinque gi\u00e0 presenti nella precedente stagione, a cui si aggiungono i neonati e Woori Card Hansae; a causa dei lavori di ristrutturazione del Jangchung Gymnasium di Seul, il Woori Card Hansae gioca le proprie gare interne al Yi Sun-sin Icerink Gymnasium di Asan."}
{"id": "6186037", "revid": "124123", "url": "https://it.wikipedia.org/wiki?curid=6186037", "title": "Austin Roberts", "text": "Per trentotto anni, lavor\u00f2 per conto del Museo del Transvaal, studiando gli uccelli del Sudafrica. Mor\u00ec in un incidente automobilistico.\nPubblic\u00f2 \"The Birds of South Africa\" nel 1940 (ristampato numerose altre volte) e \"The Mammals of South Africa\" nel 1951."}
{"id": "6186071", "revid": "1776051", "url": "https://it.wikipedia.org/wiki?curid=6186071", "title": "Collegio elettorale di Racconigi (Regno di Sardegna)", "text": "Il collegio elettorale di Racconigi \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sette legislature e fu poi unito al collegio elettorale di Savigliano."}
{"id": "6186074", "revid": "110157", "url": "https://it.wikipedia.org/wiki?curid=6186074", "title": "UEFA Champions League 2016-2017 (fase a eliminazione diretta)", "text": "La fase a eliminazione diretta della UEFA Champions League 2016\u20132017 si \u00e8 disputata tra il 14 febbraio 2017 e il 3 giugno 2017. Hanno preso parte a questa fase della competizione 16 club: le due semifinaliste vincenti sono state e , che si sono sfidate nella finale di Cardiff (Galles) del 3 giugno 2017.\nClassifica marcatori.\n Stefan Savi\u0107 (1 pro )\n Dries Mertens (1 pro )\n Layvin Kurzawa (1 pro )\n Sven Bender (1 pro )\n Sergio Ramos (1 pro )"}
{"id": "6186075", "revid": "1776051", "url": "https://it.wikipedia.org/wiki?curid=6186075", "title": "Collegio elettorale di Rivarolo (Regno di Sardegna)", "text": "Il collegio elettorale di Rivarolo \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sette legislature e fu poi unito al collegio elettorale di Ciri\u00e8."}
{"id": "6186078", "revid": "1776051", "url": "https://it.wikipedia.org/wiki?curid=6186078", "title": "Collegio elettorale di Rivoli (Regno di Sardegna)", "text": "Il collegio elettorale di Rivoli \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sette legislature e fu poi unito al collegio elettorale di Torino I."}
{"id": "6186081", "revid": "1776051", "url": "https://it.wikipedia.org/wiki?curid=6186081", "title": "Collegio elettorale di Romagnano (Regno di Sardegna)", "text": "Il collegio elettorale di Romagnano \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sette legislature e fu poi unito al collegio elettorale di Biandrate."}
{"id": "6186083", "revid": "1776051", "url": "https://it.wikipedia.org/wiki?curid=6186083", "title": "Collegio elettorale di Salussola (Regno di Sardegna)", "text": "Il collegio elettorale di Salussola \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sei legislature e fu poi unito al collegio elettorale di Mongrando."}
{"id": "6186084", "revid": "1315817", "url": "https://it.wikipedia.org/wiki?curid=6186084", "title": "Petrus Bartholin", "text": ""}
{"id": "6186086", "revid": "404449", "url": "https://it.wikipedia.org/wiki?curid=6186086", "title": "Frank Del Giudice", "text": "Attivo soprattutto negli anni '70 e '80, \u00e8 ricordato principalmente per il suo sodalizio artistico con Franco Califano, con il quale collabor\u00f2 a lungo anche in veste di musicista, sia dal vivo sia in studio.\nBiografia.\nFrancesco del Giudice nasce nel 1943 ad Argusto, un piccolo paese in provincia di Catanzaro in Calabria. Nel 1959 suo padre emigra a Toronto portando con s\u00e9 Francesco. \u00c8 qui che il giovane inizia l\u2019attivit\u00e0 artistica come compositore e bassista; il suo esordio discografico risale al 1965, con il 45 giri omonimo del gruppo \u201cThe Fiends\u201d, pubblicato dall\u2019etichetta canadese Dino Records.\nDopo aver ottenuto un discreto successo in Canada e Quebec, collaborando tra gli altri con il cantante Dave Clayton-Thomas dei Blood Sweat &amp; Tears (conosciuto grazie all\u2019amicizia con il chitarrista Jack Mowbray), nel 1968 rientra in Italia come musicista del cantautore Nicola di Bari e si trasferisce a Milano, iniziando a frequentare l\u2019ambiente musicale del posto. Qui stringe rapporti professionali e d\u2019amicizia con alcune delle grandi figure del cantautorato italiano, tra cui Gino Paoli, Bruno Lauzi e Dori Ghezzi (grazie alla quale conoscer\u00e0 Fabrizio de Andr\u00e9).\nNel 1971 fonda il gruppo pop rock Fili d\u2019Erba, assieme al Paolo Moderato, Luigi Liguori e Jean Pierre Olivas; l\u2019anno successivo la Italdisc pubblicher\u00e0 il loro primo e unico album, \u201cFili d\u2019Erba\u201d, i cui brani vengono interamente composti da Frank del Giudice. Il gruppo non raggiunger\u00e0 mai il grande pubblico, pur rimanendo molto attivo con concerti in Italia e in Svizzera, anche in compagnia dei Pooh.\nLa carriera artistica di Frank del Giudice muta radicalmente in seguito all\u2019incontro con Franco Califano, conosciuto quasi per caso nel 1976: il musicista italo-canadese prende parte al trio che accompagner\u00e0 Califano per quasi vent\u2019anni di carriera e, su invito del compositore romano, musica alcuni suoi testi. Nascono in questo modo alcuni dei pi\u00f9 grandi successi del \u201cCaliffo\u201d, tra cui ricordiamo \u201cTutto il Resto \u00e8 noia\u201d, \u201cIo nun piango\u201d, \u201cVivere e volare\u201d, assieme a molti altri. \nTerminata l\u2019esperienza artistica con Califano, Frank del Giudice decide di ritirarsi dal palcoscenico, continuando a lavorare in veste di responsabile del settore editoriale per l\u2019etichetta indipendente Nar International di Milano.\nBrani Composti da Frank Del Giudice.\nUlteriori brani composti comprendono successi di Gil Ventura, Norman Jordan, Domingo Donzelli e Oscar Valentini. Una lista completa pu\u00f2 essere trovata sul sito ufficiale dell\u2019autore.\nUltimo brano \" IO SO AMARE COSI' \" di F. Califano / F. Del Giudice inciso su cd e Vinile da Patty Pravo 07/02/2019"}
{"id": "6186087", "revid": "2039709", "url": "https://it.wikipedia.org/wiki?curid=6186087", "title": "Luigi Tessarollo", "text": "Diplomato in Musica Jazz e in Chitarra Classica \u00e8 docente di Chitarra Jazz e Musica d'Insieme al Conservatorio di Milano.\nBiografia.\nInizia lo studio della chitarra giovanissimo e avvia la sua attivit\u00e0 professionale nei primi anni del Liceo. Nello stesso periodo si appassiona alla composizione e a 17 anni si iscrive alla SIAE come compositore.\nA 23 anni incide il suo primo LP con il gruppo jazz rock Arti e Mestieri con cui calca le scene nei primi concerti da professionista. Negli anni successivi seguono diverse esperienze formative artistiche e professionali: chitarrista della RAI-TV nei primi anni ottanta, ospite in trasmissioni televisive su canali nazionali, concerti con Gloria Gaynor, studi di musica indiana a Varanasi (Benares), incisione di due LP di musica greca per la Grecia con bouzouki e chitarre. Tra le esperienze formative che pi\u00f9 lo influenzano ci sono gli incontri con maestri del jazz come Jim Hall, John Scofield, John Abercrombie, Kevin Eubanks, Dave Holland.\nIncoraggiato e appoggiato dalla famiglia lascia gli studi universitari per dedicarsi completamente alla musica. \nNel 1989 \"Color\" con Piero Leveratto al contrabbasso Marco Barberis alla batteria e Mauro Negri ospite ai sassofoni \u00e8 il primo lavoro discografico come leader. \nDal 1991 e per circa 10 anni collabora con il sassofonista statunitense George Garzone con cui si esibisce tra Italia e Stati Uniti. Nel 1993 vincono la rassegna Best of Boston Jazz Search e si esibiscono insieme al Regattabar di Boston. Con Garzone incide quattro cd, due dei quali in qualit\u00e0 di leader.\nNel 1992 fonda il quartetto \"Passage\" con cui incide due Cd e si esibisce in Festival internazionali e in cinque tourn\u00e9e, con Dean Johnson e Ron Vincent (gi\u00e0 ritmica di Gerry Mulligan) e Maurizio Giammarco.\nGli anni \u201990 sono anche gli anni dei primi riconoscimenti, nel 1991 il Grenoble Jazz Festival lo invita a rappresentare, con composizioni proprie, il jazz italiano. Nel 1995 \u00e8 chiamato a far parte dell'Orchestra Nazionale dei Musicisti Jazz Italiani.\nNel 1997 fonda il \"Mediterranean Trio\" con Dario Deidda al fretless e Alex Rolle alle percussioni, con cui si esibisce in festival e rassegne specializzate e con cui realizza il Cd omonimo per Bonandrini. \nNel 1998 parte il progetto dedicato a Bill Evans e Jim Hall, in duo con Stefano Bollani, da cui nasce il Cd omonimo registrato dal vivo in Svizzera per la Radio Nazionale e commissionato dall\u2019etichetta discografica DDQ.\nGli anni dal 1999 al 2002 lo vedono impegnato nel quartetto con Adam Nussbaum, Riccardo Fassi e Paolino dalla Porta quattro tourn\u00e9e e nella pubblicazione del cd \"Bemsha\".\nNel 2000 nasce l\"'Italian Standards Trio\" con Manh\u00f9 Roche alla batteria e Ares Tavolazzi al contrabbasso. \nDal 2001 inizia la collaborazione con la cantante statunitense Rachel Gould, con la quale registra due dischi in quartetto e suona nei pi\u00f9 prestigiosi festival italiani tra i quali: Jazz&amp;Image a Roma, Cremona Jazz, Volterra Jazz, Villa Celimontana Jazz festival, Crossroads Europe Jazz Festival, Verona Jazz, Pordernone Jazz Festival, Laigueglia PercFest, Altitude Jazz Festival di Briancon (Francia) Avigliana Jazz Festival, Faenza Jazz e molti altri.\nSempre nel 2001 fonda, con il chitarrista brasiliano Roberto Taufic, il duo StringsGame con cui si esibisce regolarmente. Nel 2006 esce il primo disco \"StringsGame \u2013 Jogo de cordas\", nello stesso anno il duo viene chiamato a rappresentare il jazz italiano ai XX Giochi olimpici invernali di Torino e nel 2012 vede la luce il loro secondo lavoro \"Painting with strings\" che ottiene il plauso del chitarrista John Abercrombie. \nNel 2004 collabora ad un progetto discografico dal titolo \"Musica del Piemonte tra passato e presente\" con Fulvio Chiara. \u00c8 il primo disco e progetto musicale ad indirizzo jazzistico mai realizzato prima d\u2019ora con questo organico: chitarra classica e tromba. Il lavoro contiene rielaborazioni originali di materiale compositivo mutuato dalla storia della canzone piemontese ed \u00e8 accompagnato da un libriccino di 50 pagine con commenti e note di scrittori piemontesi: Luciana Littizzetto, Bruno Gambarotta, Giuseppe Culicchia, Gipo Farassino, Marco Basso. Contribuiscono alla realizzazione del lavoro la Regione Piemonte e il Premio Grinzane Cavour. \nDal 2007 al 2009 lavora in duo con il violinista molisano Luca Ciarla; la collaborazione sfocia nel cd \"Fiddler in the loop\"\nNel 2008 con i newyorkesi Jay Azzolina (gi\u00e0 chitarrista del noto gruppo americano Spyro Gyra) e Ron Vincent (batteria) d\u00e0 il via ad un quartetto a due chitarre che porta alla pubblicazione di un cd di sole composizioni originali \"Ray\u2019s Hat Trick\"\nNel 2009 si affianca a Mattia Cigalini (sax alto) con cui registra il progetto \"Italian melodies in Jazz\" con brani italiani rielaborati dallo stesso Tessarollo. \nLa collaborazione con Mattia Cigalini si rinnova nella pubblicazione del cd \"Initiation\" (Ottobre 2014) prodotto da Abeat Records in quartetto con Paolino Dalla Porta al contrabbasso e Manh\u00f9 Roche alla batteria.\n\u00c8 del 2013 il tour in trio con Alberto Gurrisi all\u2019organo hammond e Adam Nussbaum alla batteria. \nSempre in trio con Alberto Gurrisi all\u2019hammond ma questa volta con Enzo Zirilli alla batteria e percussioni Tessarollo presenta un concerto delle sue migliori composizioni mettendo in luce le potenzialit\u00e0 dei tre strumenti. Con questo trio \u00e8 attivo in Italia e all\u2019estero in festival e rassegne.\nNasce nel 2015 il progetto in duo con il pianista Dado Moroni, avviato poco dopo la scomparsa di Jim Hall che crea l\u2019ispirazione per questa unione. In duo hanno pubblicato il cd \"Talking strings\" per l'Abeat Records. "}
{"id": "6186089", "revid": "1728", "url": "https://it.wikipedia.org/wiki?curid=6186089", "title": "Collegio elettorale di San Damiano (Regno di Sardegna)", "text": "Il collegio elettorale di San Damiano d'Asti \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sette legislature e fu poi unito al collegio elettorale di Villanova d'Asti."}
{"id": "6186092", "revid": "1776051", "url": "https://it.wikipedia.org/wiki?curid=6186092", "title": "Collegio elettorale di Sanfront (Regno di Sardegna)", "text": "Il collegio elettorale di Sanfront \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sei legislature e fu poi unito al collegio elettorale di Barge."}
{"id": "6186093", "revid": "1315817", "url": "https://it.wikipedia.org/wiki?curid=6186093", "title": "Peder Bertelsen Kierulf", "text": ""}
{"id": "6186094", "revid": "124123", "url": "https://it.wikipedia.org/wiki?curid=6186094", "title": "Antonio Rolli", "text": "Biografia.\nSi \u00e8 formato con Angelo Michele Colonna e ha lavorato insieme al fratello \"Giuseppe\" o \"Gioseffo Maria Rolli\" (1645-1727), che dipingeva persone. Ha dipinto il soffitto (1695) della Basilica di San Paolo Maggiore a Bologna.\nMor\u00ec per una caduta da un'impalcatura mentre stava completando questo lavoro. Paolo Guidi e suo fratello Gioseffo completarono il suo lavoro. Contribu\u00ec a decorare l'oratorio di Santa Maria della Neve, Bologna.\nGiuseppe Antonio Caccioli impar\u00f2 il mestiere con i fratelli Rolli."}
{"id": "6186098", "revid": "1305772", "url": "https://it.wikipedia.org/wiki?curid=6186098", "title": "Collegio elettorale di Serravalle", "text": " "}
{"id": "6186100", "revid": "22475", "url": "https://it.wikipedia.org/wiki?curid=6186100", "title": "Collegio elettorale di Serravalle (Toscana)", "text": "Il collegio elettorale di Serravalle \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per la sola VII legislatura."}
{"id": "6186101", "revid": "1776051", "url": "https://it.wikipedia.org/wiki?curid=6186101", "title": "Collegio elettorale di Spigno (Regno di Sardegna)", "text": "Il collegio elettorale di Spigno \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sette legislature e fu poi unito al collegio elettorale di Acqui."}
{"id": "6186102", "revid": "1776051", "url": "https://it.wikipedia.org/wiki?curid=6186102", "title": "Collegio elettorale di Strambino (Regno di Sardegna)", "text": "Il collegio elettorale di Strambino \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sette legislature e fu poi unito al collegio elettorale di Caluso."}
{"id": "6186105", "revid": "1776051", "url": "https://it.wikipedia.org/wiki?curid=6186105", "title": "Collegio elettorale di Torino VI (Regno di Sardegna)", "text": "Il collegio elettorale di Torino VI \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sette legislature."}
{"id": "6186107", "revid": "1776051", "url": "https://it.wikipedia.org/wiki?curid=6186107", "title": "Collegio elettorale di Torino VII (Regno di Sardegna)", "text": "Il collegio elettorale di Torino VII \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sei legislature."}
{"id": "6186108", "revid": "1776051", "url": "https://it.wikipedia.org/wiki?curid=6186108", "title": "Collegio elettorale di Trino (Regno di Sardegna)", "text": "Il collegio elettorale di Trino \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sette legislature e fu poi unito al collegio elettorale di Crescentino."}
{"id": "6186110", "revid": "1543377", "url": "https://it.wikipedia.org/wiki?curid=6186110", "title": "Waldeck-Rousseau (incrociatore)", "text": "Il Waldeck-Rousseau fu un incrociatore corazzato della Marine nationale francese, entrato in servizio nell'agosto 1911 come seconda e ultima unit\u00e0 della classe Edgar Quinet.\nL'incrociatore fu attivo durante la prima guerra mondiale, nel corso della quale oper\u00f2 nel teatro del mar Mediterraneo; nell'immediato dopoguerra l'incrociatore fu inviato nel Mar Nero per prendere parte all'intervento alleato nella rivoluzione russa, e nell'aprile 1919 fu una delle unit\u00e0 pi\u00f9 interessate dal cosiddetto \"ammutinamento del Mar Nero\". Dopo un periodo di servizio in Estremo Oriente, l'incrociatore fu radiato dal servizio attivo nel giugno 1936 e infine demolito tra il 1941 e il 1944.\nStoria.\nLa prima guerra mondiale.\nOrdinata ai cantieri dell'Arsenale navale di Lorient il 31 luglio 1905, l'unit\u00e0 fu impostata il 16 giugno 1906 e varata il 4 marzo 1908 con il nome di \"Waldeck-Rosseau\" in onore di Pierre Waldeck-Rousseau, presidente del consiglio di Francia da poco deceduto; i lavori di allestimento furono completati in tempo per dare inizio alle prove di accettazione nel gennaio 1911, ma il 2 febbraio, durante una manovra in mare, l'incrociatore urt\u00f2 un ostacolo sommerso che caus\u00f2 danni all'elica e pieg\u00f2 uno degli alberi di trasmissione, fatto che ritard\u00f2 l'entrata in servizio fino all'agosto 1911. Al momento della sua entrata in servizio il \"Waldeck-Rosseau\" era il pi\u00f9 potente incrociatore corazzato mai costruito in Francia, ma con la costruzione due anni prima del primo incrociatore da battaglia, il britannico , la stessa categoria degli incrociatori corazzati era ormai divenuta obsoleta come tipologia di unit\u00e0 da guerra; la sua lunga costruzione interfer\u00ec con i lavori di impostazione della nuova nave da battaglia pre-dreadnought \"Mirabeau\", che non poterono avere inizio finch\u00e9 l'incrociatore non fu varato. Dopo la sua entrata in servizio, il \"Waldeck-Rosseau\" fu assegnato alla flotta del Mediterraneo, facendo base a Tolone.\nAllo scoppio della prima guerra mondiale nell'agosto 1914, il \"Waldeck-Rosseau\" si trovava in cantiere a Tolone per lavori di riparazione dei danni patiti il 22 febbraio precedente quando era finito incagliato nel Golfe-Juan dopo una tempesta. I lavori furono completati il 5 settembre, ed entro la fine del mese l'incrociatore raggiunse lo squadrone francese intento a bloccare la flotta austro-ungarica all'interno del mar Adriatico; il 17 ottobre il \"Waldeck-Rosseaun\" ebbe un breve scontro con forze austro-ungariche al largo di Cattaro: l'incrociatore apr\u00ec il fuoco sul sommergibile \"U-4\", che aveva tentato di silurarlo, e su alcuni cacciatorpediniere supportati da un aereo prima di interrompere l'azione e ricongiungersi al resto della flotta francese. L'incrociatore fu attaccato da un sommergibile austro-ungarico una seconda volta il 4 novembre seguente, durante un pattugliamento in coppia con l'incrociatore \"Ernest Renan\": ancora una volta l'attacco non ebbe esito e l'incrociatore ingaggi\u00f2 il battello nemico fino a costringerlo a ritirarsi.\nIl 30 novembre 1914 l'incrociatore fu trasferito nel Mar Ionio per poi fare base nel porto di Salonicco; una volta qui, il \"Waldeck-Rosseau\" pattugli\u00f2 la porzione orientale del Mediterraneo e le coste del Levante fino al suo rientro a Malta il 13 dicembre, quando riprese le attivit\u00e0 nell'Adriatico meridionale. Dall'inizio del marzo 1915 l'incrociatore torn\u00f2 a pattugliare lo Ionio, tranne per una breve parentesi dal 25 aprile al 1\u00ba maggio quando fu di nuovo inviato nell'Adriatico meridionale; l'8 gennaio 1916 il \"Waldeck-Rosseau\", il suo gemello \"Edgar Quinet\" e gli incrociatori \"Ernest Renan\" e \"Jules Ferry\" imbarcarono un contingente di Chasseurs Alpins diretto a occupare l'isola di Corf\u00f9 nella Grecia ancora neutrale: gli incrociatori sbarcarono le truppe nella notte del 10 gennaio, e gli ufficiali greci sull'isola, pur avanzando proteste, non opposero alcuna resistenza. Per il resto della guerra l'incrociatore pattugli\u00f2 lo Ionio, senza essere coinvolto in ulteriori azioni belliche.\nIl periodo postbellico.\nAlla fine del 1918, la Francia intervenne in appoggio delle truppe dell'Armata Bianca nella loro lotta contro il nuovo regime bolscevico insediatosi in Russia a seguito della rivoluzione d'ottobre. Nell'ambito di tali operazioni, il \"Waldeck-Rosseau\" fu quindi inviato nel settore del Mar Nero all'inizio del 1919, facendo da nave di bandiera del contrammiraglio Caubert; tra il 26 e il 29 aprile 1919, mentre l'incrociatore stazionava davanti Odessa, l'equipaggio del \"Waldeck-Rosseau\" si ammutin\u00f2: sebbene la nave fosse arrivata dalla Francia con una ciurma fresca non ancora entrata in contatto con la propaganda bolscevica, gli uomini protestarono contro le pessime condizioni di vita a bordo dell'unit\u00e0 e chiesero un immediato rientro in patria. L'ammutinamento rientr\u00f2 pacificamente dopo tre giorni a seguito di negoziati tra ufficiali e marinai, ma il contrammiraglio Caubert fu rimosso dal servizio per aver perso il controllo della ciurma; nello stesso periodo altri ammutinamenti avevano interessato le navi francesi ancorate a Sebastopoli ed episodi di indisciplina si erano avuti tra gli equipaggi delle unit\u00e0 dislocate a Costantinopoli, fatti che spinsero il comandante delle forze francesi viceammiraglio Jean-Fran\u00e7ois-Charles Amet a tenere separato il \"Waldeck-Rosseau\" dal resto della flotta\nIl 26 marzo 1920 il \"Waldeck-Rosseau\" forn\u00ec fuoco d'artiglieria in appoggio alle truppe \"bianche\" davanti Novorossijsk insieme alla nave da battaglia britannica ; la flotta anglo-francese evacu\u00f2 poi le truppe bianche dalla citt\u00e0 portandole al sicuro nella penisola di Crimea. Pi\u00f9 tardi quell'anno l'incrociatore support\u00f2 l'evacuazione finale delle truppe bianche del generale P\u00ebtr Nikolaevi\u010d Vrangel' dalla Crimea a Costantinopoli a partire dal 14 novembre. L'incrociatore continu\u00f2 a operare nel Mar Nero per un certo periodo dopo la fine delle ostilit\u00e0 con i bolscevichi; il 16 dicembre 1922 il \"Waldeck-Rosseau\" partecip\u00f2, unitamente al cacciatorpediniere statunitense , alle operazioni di soccorso dei 495 tra passeggeri ed equipaggio della nave da trasporto francese SS \"Vinh Long\", incendiatasi mentre era in navigazione nel Mar di Marmara.\nIl 10 maggio 1929 il \"Waldeck-Rosseau\" lasci\u00f2 la Francia per trasferirsi nell'Indocina francese, dove giunse il 22 giugno seguente sostituendo l'incrociatore \"Jules Michelet\" come nave ammiraglia dello squadrone francese dell'Estremo Oriente; il \"Waldeck-Rosseau\" rimase nelle acque indocinesi fino al maggio 1932, quando rientr\u00f2 in Francia venendo sostituito nel suo compito dal nuovo incrociatore leggero \"Primauguet\". Rientrato in patria il 3 luglio, il \"Waldeck-Rosseau\" fu ritirato dal servizio attivo e posto in riserva, venendo infine radiato il 14 giugno 1936 e trasformato in un pontone ancorato a Land\u00e9vennec nei pressi di Brest; lo scafo fu infine tirato in secca a Brest il 18 giugno 1940 e demolito tra il 1941 e il 1944."}
{"id": "6186112", "revid": "1776051", "url": "https://it.wikipedia.org/wiki?curid=6186112", "title": "Collegio elettorale di Venasca (Regno di Sardegna)", "text": "Il collegio elettorale di Venasca \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sei legislature e fu poi creato il collegio elettorale di Verzuolo."}
{"id": "6186114", "revid": "287204", "url": "https://it.wikipedia.org/wiki?curid=6186114", "title": "Che cos'\u00e8 l'uomo perch\u00e9 te ne curi?", "text": "Che cos'\u00e8 l'uomo perch\u00e9 te ne curi? \u00e8 un saggio del sacerdote cattolico e teologo Luigi Giussani, fondatore del movimento Comunione e Liberazione, pubblicato dalle Edizioni San Paolo nel 2000.\nStoria editoriale.\nIl volume contiene il commento con testo a fronte di brani tratti dall'Antico Testamento: sono analizzati 38 salmi e brani dei profeti Isaia e Geremia e dell\"'Esodo\" durante incontri e momenti comuni e in particolare durante i raduni coi Memores Domini. I testi furono scelti e organizzati dalla curatrice Milene Di Gioia che era stata, negli anni cinquanta, una delle prime allieve del sacerdote brianzolo al Liceo Berchet di Milano. I due non si erano pi\u00f9 incontrati per quasi quarant'anni, fino alla realizzazione di \"Che cos'\u00e8 l'uomo perch\u00e9 te ne curi?\" e di \"Tutta la terra desidera il Tuo volto\", un altro titolo pubblicato nello stesso periodo da San Paolo."}
{"id": "6186115", "revid": "1573940", "url": "https://it.wikipedia.org/wiki?curid=6186115", "title": "Phelsuma berghofi", "text": "Phelsuma berghofi \u00e8 un piccolo sauro della famiglia Gekkonidae, endemico del Madagascar.\nDescrizione.\nQuesto geco pu\u00f2 raggiungere la lunghezza di 15\u00a0cm.\nBiologia.\n\u00c8 una specie ovipara.\nDistribuzione e habitat.\nL'areale di \"Phelsuma berghofi\" \u00e8 ristretto ad una piccola area costiera della regione di Atsimo-Atsinanana, nel sud-est del Madagascar, dal livello del mare sino a circa 50 m di altitudine.\nConservazione.\nLa \"IUCN Red List\" classifica \"P. berghofi\" come specie prossima alla minaccia di estinzione (\"Near Threatened\").\nLa specie \u00e8 inserita nella Appendice II della \"Convention on International Trade of Endangered Species\" (CITES)."}
{"id": "6186116", "revid": "47112", "url": "https://it.wikipedia.org/wiki?curid=6186116", "title": "Stufels", "text": ""}
{"id": "6186129", "revid": "767487", "url": "https://it.wikipedia.org/wiki?curid=6186129", "title": "Ennio Bonea", "text": "Biografia.\nLaureato in Lettere e docente universitario di professione, fu parlamentare nella IV e V legislatura nel gruppo Liberale. Nella sua attivit\u00e0 alla camera si contano 65 progetti di legge presentati e 97 interventi."}
{"id": "6186135", "revid": "1776051", "url": "https://it.wikipedia.org/wiki?curid=6186135", "title": "Collegio elettorale di Verzuolo (Regno di Sardegna)", "text": "Il collegio elettorale di Verzuolo \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per la sola VII legislatura e fu poi unito al collegio elettorale di Saluzzo."}
{"id": "6186136", "revid": "287204", "url": "https://it.wikipedia.org/wiki?curid=6186136", "title": "Waldeck-Rousseau", "text": ""}
{"id": "6186138", "revid": "1776051", "url": "https://it.wikipedia.org/wiki?curid=6186138", "title": "Collegio elettorale di Vistrorio (Regno di Sardegna)", "text": "Il collegio elettorale di Vistrorio \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sei legislature e fu poi unito al collegio elettorale di Strambino."}
{"id": "6186139", "revid": "671029", "url": "https://it.wikipedia.org/wiki?curid=6186139", "title": "Basketball-Bundesliga 1986-1987", "text": "La Basketball-Bundesliga 1986-1987 \u00e8 stata la 21\u00aa edizione del massimo campionato tedesco occidentale di pallacanestro maschile. La vittoria finale \u00e8 stata ad appannaggio del Saturn Colonia."}
{"id": "6186140", "revid": "92830325", "url": "https://it.wikipedia.org/wiki?curid=6186140", "title": "Elettrolisi con membrana polimerica elettrolita", "text": "L'elettrolisi con membrana polimerica elettrolita (Polymer electrolyte membrane, PEM) \u00e8 l'elettrolisi dell'acqua in una cella dotata di un elettrolita polimerico solido (Solid Polymer Electrolyte, SPE) che \u00e8 responsabile per la conduzione di protoni, separazione dei gas del prodotto, e l'isolamento elettrico degli elettrodi.\nVantaggi e svantaggi.\nL'elettrolizzatore PEM \u00e8 stata introdotta per superare i problemi di carico parziale, la bassa densit\u00e0 di corrente ed il funzionamento a bassa pressione che attualmente affliggono l'elettrolizzatore alcalino.\nTuttavia, un recente confronto scientifico ha dimostrato che l'elettrolisi dell'acqua con elettrolizzatore alcalino all'avanguardia mostra efficienze competitivi o addirittura migliori rispetto l'elettrolizzatore PEM. Questo confronto ha inoltre dimostrato che molti dei vantaggi come purezza del gas o elevate densit\u00e0 di corrente che sono stati attribuiti a elettrolizzatori PEM sono anche realizzabili mediante elettrolisi di acqua alcalina. L'elettrolisi \u00e8 una tecnologia importante per la produzione di idrogeno da utilizzare come vettore di energia.\nCon tempi rapidi di risposta dinamico, ampie gamme operative e alta efficienza l'elettrolisi dell'acqua \u00e8 una tecnologia promettente per lo stoccaggio di energia accoppiato a fonti di energia rinnovabili."}
{"id": "6186141", "revid": "1728", "url": "https://it.wikipedia.org/wiki?curid=6186141", "title": "Collegio elettorale di Alassio-Albenga (Regno di Sardegna)", "text": "Il collegio elettorale di Alassio-Albenga \u00e8 stato un collegio elettorale uninominale del Regno di Sardegna per l'elezione della Camera dei deputati.\nDati elettorali.\nNel collegio si svolsero votazioni per sei legislature.\nII legislatura.\nNella prima votazione il candidato ebbe, con l'unica eccezione dei due voti nulli, la totalit\u00e0 dei voti espressi. Tuttavia non raggiunse il terzo degli inscritti e si dovette procedere ad una nuova votazione con un unico candidato, onorevole Scofferi. \nIV legislatura.\nIl deputato Gioja fu sorteggiato per eccedenza del numero di deputati impiegati dello Stato e il collegio fu riconvocato. Il deputato Riccardi opt\u00f2 per il collegio di Torino IV il 26 febbraio 1850 e il collegio fu riconvocato.\nV legislatura.\nIl deputato Airenti opt\u00f2 per il collegio di Porto Maurizio il 3 gennaio 1854 e il collegio fu riconvocato. Il deputato Arrigo fu sorteggiato per eccedenza di deputati impiegati e il collegio fu riconvocato.\nVI legislatura.\nIl deputato Casaretto opt\u00f2 per il collegio di Recco e il collegio fu riconvocato. Il deputato Monticelli cess\u00f2 dalla carica per nomina a ministro e il collegio fu riconvocato."}
{"id": "6186142", "revid": "106596040", "url": "https://it.wikipedia.org/wiki?curid=6186142", "title": "Episodi di Conviction (serie televisiva 2016)", "text": "La prima e unica stagione della serie televisiva Conviction \u00e8 stata trasmessa negli Stati Uniti per la prima volta dall'emittente ABC dal 3 ottobre 2016 al 29 gennaio 2017.\nIn Italia, la stagione \u00e8 andata in onda in prima visione satellitare su Fox Life, canale a pagamento della piattaforma Sky, dal 22 gennaio al 19 marzo 2017. \u00c8 in replica sul Canale Satellitare Fox Crime dal 29 maggio al 3 luglio 2018."}
{"id": "6186143", "revid": "31886", "url": "https://it.wikipedia.org/wiki?curid=6186143", "title": "Collegio elettorale di Cicagna (Regno di Sardegna)", "text": "Il collegio elettorale di Cicagna \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sette legislature e fu poi unito al collegio elettorale di Rapallo.\nIn una suppletiva della I legislatura vi fu eletto al ballottaggio Giuseppe Garibaldi."}
{"id": "6186145", "revid": "1776051", "url": "https://it.wikipedia.org/wiki?curid=6186145", "title": "Collegio elettorale di Finalborgo (Regno di Sardegna)", "text": "Il collegio elettorale di Finalborgo \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sette legislature e fu poi unito al collegio elettorale di Albenga."}
{"id": "6186146", "revid": "767487", "url": "https://it.wikipedia.org/wiki?curid=6186146", "title": "Barbara (film 1980)", "text": "Barbara \u00e8 un film argentino del 1980 diretto da Gino Landi.\nTrama.\nBarbara \u00e8 una super star della musica italiana che viene invitata in Argentina per recitare in un musical. Qui incontra Mauro, fotografo argentino. I due, dopo una serie di equivoci si innamorano, ma Mauro ha un segreto: una famiglia e un figlio.\nDistribuzione.\nIl film non ha mai avuto una distribuzione nei cinema italiani."}
{"id": "6186147", "revid": "767487", "url": "https://it.wikipedia.org/wiki?curid=6186147", "title": "Manlio Livio Cassandro", "text": "Biografia.\nMedico e docente universitario di professione, fu parlamentare nella IV e V legislatura nel gruppo Liberale. Nella sua attivit\u00e0 alla camera si contano 63 progetti di legge presentati e 32 interventi. \u00c8 scomparso il giorno di natale del 1973."}
{"id": "6186148", "revid": "1776051", "url": "https://it.wikipedia.org/wiki?curid=6186148", "title": "Collegio elettorale di Gavi (Regno di Sardegna)", "text": "Il collegio elettorale di Gavi \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sette legislature e fu poi unito al collegio elettorale di Novi Ligure."}
{"id": "6186149", "revid": "1776051", "url": "https://it.wikipedia.org/wiki?curid=6186149", "title": "Collegio elettorale di Genova IV (Regno di Sardegna)", "text": "Il collegio elettorale di Genova IV \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sette legislature."}
{"id": "6186150", "revid": "89146", "url": "https://it.wikipedia.org/wiki?curid=6186150", "title": "Giulio Goehring", "text": ""}
{"id": "6186153", "revid": "1776051", "url": "https://it.wikipedia.org/wiki?curid=6186153", "title": "Collegio elettorale di Genova V (Regno di Sardegna)", "text": "Il collegio elettorale di Genova V \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sette legislature."}
{"id": "6186154", "revid": "1776051", "url": "https://it.wikipedia.org/wiki?curid=6186154", "title": "Collegio elettorale di Genova VI (Regno di Sardegna)", "text": "Il collegio elettorale di Genova VI \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sette legislature."}
{"id": "6186156", "revid": "1776051", "url": "https://it.wikipedia.org/wiki?curid=6186156", "title": "Collegio elettorale di Genova VII (Regno di Sardegna)", "text": "Il collegio elettorale di Genova VII \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sei legislature."}
{"id": "6186160", "revid": "767487", "url": "https://it.wikipedia.org/wiki?curid=6186160", "title": "Giulio G\u00f6hring", "text": "Biografia.\nFu parlamentare esclusivamente nella IV legislatura nel gruppo Liberale. Nella sua attivit\u00e0 alla camera si contano 12 progetti di legge presentati e 58 interventi. \u00c8 scomparso nel 1973."}
{"id": "6186161", "revid": "1776051", "url": "https://it.wikipedia.org/wiki?curid=6186161", "title": "Collegio elettorale di Lavagna (Regno di Sardegna)", "text": "Il collegio elettorale di Lavagna \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sei legislature e fu poi unito al collegio elettorale di Chiavari."}
{"id": "6186162", "revid": "124541159", "url": "https://it.wikipedia.org/wiki?curid=6186162", "title": "Personaggi di Lupo Alberto", "text": "Di seguito viene proposto l'elenco dei personaggi principali che compaiono nella serie a fumetti di Lupo Alberto:\nAbitanti della fattoria McKenzie.\nLa Fattoria McKenzie \u00e8 il luogo in cui si svolgono le avventure dei personaggi della saga di \"Lupo Alberto.\" \u00c8 una tipica fattoria anglosassone situata nella \"Valle delle Fattorie\", in una non meglio precisata contea. \u00c8 abitata da vari animali, fra cui il cane Mos\u00e8, che ne \u00e8 anche il guardiano e intendente, e i coniugi La Talpa, Enrico e Cesira. Ospite non desiderato della fattoria \u00e8 spesso il lupo Alberto, che tenta ripetutamente di raggiungere la sua amata gallina Marta aggirando i controlli di Mos\u00e8. Nella fattoria si vedono, oltre alle case in cui abitano gli animali, un fienile, un mulino, un capanno per gli attrezzi, i campi coltivati. In alcune storie compaiono anche alcuni edifici che non si ripresentano in seguito, come la serra, l'infermeria, l'ambulatorio del dottore, la dispensa, lo spaccio, ecc. La fattoria McKenzie \u00e8 poco distante dalla strada (chiamata la \"fondovalle\") che conduce nella vicina citt\u00e0. Attorno alla fattoria si trova il bosco in cui vive Alberto. Poco distante sorgono le fattorie McKenna e Mc Goofey eterne rivali dei McKenzie. Ogni abitante nella fattoria ha il suo ruolo: Mos\u00e8 \u00e8 l'intendente e il guardiano, Lodovico si occupa dell'aratura e della semina, Osvaldo trasporta le merci, Alfredo si occupa della raccolta, Alcide della concimaia e del deposito, Omar dello spaccio, Arturo d\u00e0 la sveglia, il medico dirige l'infermeria. Non tutti quelli che abitano nella fattoria vi lavorano: Marta e Alice non svolgono lavori agricoli, come la signora de Lattis, o la famiglia Pigs."}
{"id": "6186164", "revid": "22229", "url": "https://it.wikipedia.org/wiki?curid=6186164", "title": "Khalifa Haftar", "text": ""}
{"id": "6186168", "revid": "1776051", "url": "https://it.wikipedia.org/wiki?curid=6186168", "title": "Collegio elettorale di Pieve d'Oneglia", "text": "Il collegio elettorale di Pieve d'Oneglia \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sei legislature e fu poi unito al collegio elettorale di Oneglia."}
{"id": "6186172", "revid": "6923", "url": "https://it.wikipedia.org/wiki?curid=6186172", "title": "Saab 9X", "text": ""}
{"id": "6186174", "revid": "123208442", "url": "https://it.wikipedia.org/wiki?curid=6186174", "title": "Casa Fogaccia o dell'Arciprete", "text": "Casa Fogaccia o casa dell'Arciprete \u00e8 un fabbricato civile risalente agli anni tra il XV e il XVI secolo che si trova in via Gaetano Donizetti, un tempo contrada di San Cassiano, nella parte alta della citt\u00e0 di Bergamo, dal XX secolo parte dell'Universit\u00e0 di Bergamo accogliendo il Dipartimento di Lingue e letterature straniere.\nStoria.\nLa casa, certo non ultimata, era gi\u00e0 abitata allo scadere del XV secolo. Il committente fu il giurista Benedetto Ghislandi che ne continu\u00f2 le rifiniture fino al 1519, morendo nel settembre del medesimo anno. \nIl fabbricato, ereditato dalla figlia Giulia che viveva a Brescia, divenne la residenza dalla vedova Rosa Ceresoli. Da Giulia Ghislandi, la propriet\u00e0 pass\u00f2 per donazione, ai Martinengo di Brescia. Acquistata poi dagli \"Agosti\" e successivamente dai \"Benaglio\". \u00c8 nota anche come casa Fogaccia di Clusone perch\u00e9 Vittorio Fogaccia la acquist\u00f2 nel 1675 da Francesco Arici.\nDivent\u00f2 successivamente propriet\u00e0 di Carlo Gritti Morlacchi, poi vescovo di Bergamo, venendo poi acquistata dall'arciprete Lorenzo Tomini della cattedrale alessandrina che nel 1840 lasci\u00f2 in eredit\u00e0 agli arcipreti suoi successori, da questo il nome.\nAlcune sale dell'interno ospitarono il museo diocesano, spostato nel 2000 nel Palazzo Bassi Rathgeb.\nIl progetto della facciata, in passato fu attribuito a noti architetti veneziani del rinascimento e poi al bergamasco Pietro Isabello. La maestria dell'uso delle pietre, del taglio e delle lastre di rivestimento riportano invece a un architetto di formazione come lapicida e attivo a Venezia (capitelli ripresi dalla base del monumento del Colleoni e finestrella prospettica come alla Scuola di S. Marco) verso la fine del XV secolo ma anche con solidi agganci con Bergamo. L'edificio \u00e8 l'unica architettura davvero veneziana presente in citt\u00e0, lontanissima da quella che \u00e8 l'architettura lombarda del tempo e incompatibile con qualsiasi altra architettura locale. \u00c8 il caso di rammentare che in quegli anni Benedetto Ghislandi per incarico del Comune era frequentemente a Venezia. Negli stessi anni nei mesi invernali l'architetto Mauro Codussi, cittadino di Bergamo, era frequentemente in citt\u00e0 dove aveva acquistato una casa, non pi\u00f9 esistente, nel borgo di San Lorenzo e dove aveva affittato un negozio di stoffe in San Pancrazio dato da gestire ai figli Santino e Domenico\nArchitettura.\nIl fabbricato \u00e8 composto da due differenti corpi di fabbrica, uno con l'ingresso volto in via Gaetano Donizetti, e l'altro rivolto a sud, verso via San Giacomo, e verso la parte bassa della citt\u00e0 di Bergamo, un cortile del XVI secolo interno li divide.\nIl fabbricato \u00e8 antecedente agli immobili che lo circondano, ma la situazione originaria non doveva presentare differenze da quella che ha mantenuto. La facciata rivolta verso via Donizetti, antica contrada di San Cassiano, aveva di fronte la chiesa di San Cassiano, poi sostituita con la piazzetta Zavadini, serviva quindi dare respiro al fabbricato soffocato in una via stretta, dando movimento alla facciata ma falsandone molto la visuale. La mancanza di spazio obblig\u00f2 a cercare spazio in altezza. \nLa facciata in marmo grigio proveniente da Nembro in Val Seriana si sviluppa su tre piani divisi da trabeazioni sostenute da lesene corinzie, che la dividono verticalmente in tre parti di cui quella centrale pi\u00f9 ampia. Nella due laterali del piano terra, sono presenti due porte ad arco e una finestra decorata a finta prospettiva. L'ingresso \u00e8 posto a sinistra, non potendo porlo centralmente, l'architetto risolve ponendo a destra un portale poi murato ma che mantinel'immagine simmetrica alla parte inferiore. Il portale si compone di un'arcata inserita su capitelli sorretti da lesene di assonanza veneziana con i due semitondi agli estremi e uno centrale, nonch\u00e9 un tondo tra la trabeazione e l'arco con fregio anche questo di chiara tendenza veneziana.\nLa facciata orizzontalmente \u00e8 divisa da cornici marcapiano che variano, a volte sporgono e altre rientrano creando un effetto variante di luci e ombre che potrebbe venir avvicinato ad alcune tombe veneziane . Sul piano superiore, alle porte sottostanti si alternano le finestre ad arco, e nella parte centrale un'edicola, forse un tempo contenente un affresco, mentre al secondo piano leggermente sfondato rispetto alle due parti sottostanti, una porta finestra con inferriata. La leggera differenza nelle proporzioni dei differenti livelli \u00e8 architettonicamente ponderata, perdendosi nella visione completa della facciata, situazione che si presenta in altri palazzi del cinquecento bergamasco.\nLa facciata rivolta verso sud, si sviluppa su due livelli loggiati con archi in cotto.\nL'androne con il soffitto a volta affrescato, porta in un cortile interno, chiuso dai quattro lati del fabbricato formati da una balconata sostenuta da grandi mensile curve, mentre il piano superiore \u00e8 composto da finestre rotonde e pareti affrescate.\nGli affreschi che decorano i vari locali, in particolare le due salette una con volta a crocieta e una volta semitonda, con soggetti paesaggistici di fantasia, furono eseguiti durante la propriet\u00e0 dei Fogaccia e risalgono alla seconda met\u00e0 XVII secolo. Alcune pitture rappresentanti l'antica vita romana, e altri che decorano le finestre nel salone del Conservatorio Musicale, sono opera di Paolo Vincenzo Bonomini, il salone contiene affreschi di particolare effetto scenografico."}
{"id": "6186175", "revid": "84740627", "url": "https://it.wikipedia.org/wiki?curid=6186175", "title": "Octa core", "text": ""}
{"id": "6186176", "revid": "1124164", "url": "https://it.wikipedia.org/wiki?curid=6186176", "title": "Casa dell'Arciprete", "text": ""}
{"id": "6186177", "revid": "767487", "url": "https://it.wikipedia.org/wiki?curid=6186177", "title": "Reggiatrice", "text": "La reggiatrice \u00e8 una macchina automatica o semiautomatica utilizzata per sigillare un determinato prodotto ai fini del trasporto. Le dimensioni del prodotto sigillato possono essere sia piccole che elevate.\nLe reggiatrici svolgono la loro azione sul prodotto per mezzo di tensione regolata affinch\u00e9 il prodotto sia perfettamente bloccato. Tale azione pu\u00f2 essere svolta sia verticalmente che orizzontalmente.\nLa banda che compie l'azione di imballo \u00e8 chiamata reggetta, il materiale di consumo che svolge l'effettiva azione della tensione. Esso pu\u00f2 essere ottenuto da due diversi polimeri:"}
{"id": "6186178", "revid": "1402222", "url": "https://it.wikipedia.org/wiki?curid=6186178", "title": "Unione Salvate la Romania", "text": "L'Unione Salvate la Romania (in lingua rumena: \"Uniunea Salva\u021bi Rom\u00e2nia\") \u00e8 un partito politico romeno fondato da Nicu\u0219or Dan, noto attivista civico e candidato alle elezioni amministrative del 2012 e del 2016 come sindaco di Bucarest.\nNato in sostegno alla lotta alla corruzione della classe politica, alle elezioni parlamentari in Romania del 2016 ottenne il 9% dei voti, diventando il terzo partito del paese.\nAlleatosi al Partito della Libert\u00e0, dell'Unit\u00e0 e della Solidariet\u00e0 (PLUS) di Dacian Ciolo\u0219, fece parte di una coalizione, l'Alleanza 2020 USR PLUS, che ottenne otto europarlamentari alle elezioni europee del 2019, present\u00f2 un proprio candidato alla presidenza della repubblica nel 2019 (Dan Barna, arrivato terzo) e partecip\u00f2 ad un governo di coalizione con il Partito Nazionale Liberale in seguito alle elezioni parlamentari del 2020.\nIl congresso del 2 e 3 ottobre 2021 ufficializz\u00f2 la fusione tra USR e PLUS, mentre il nuovo partito risultante dall'unione mantenne la sigla dell'USR.\nStoria.\nL'Unione Salvate Bucarest.\nNel luglio 2015 l'attivista Nicu\u0219or Dan, gi\u00e0 presidente della ONG \"Salvate Bucarest\" (\"Asocia\u021bia Salva\u021bi Bucure\u0219tiul\"), nata negli anni duemila per la salvaguardia del patrimonio artistico della capitale rumena contro l'abusivismo edilizio, present\u00f2 un progetto che si proponeva di mettere in pratica a livello politico gli obiettivi dell'associazione. Nacque, quindi, l'Unione Salvate Bucarest (\"Uniunea Salva\u021bi Bucure\u0219tiul\", USB) che, pur non collocata ideologicamente, nelle intenzioni del suo fondatore si proponeva di combattere la corruzione e gli sprechi nella pubblica amministrazione della citt\u00e0:\nAl fianco di Nicu\u0219or Dan tra i membri fondatori dell'USB figuravano Ioan Milo\u0219, Alina Vernon, Dan Podaru e Argentina Traicu. Gli ultimi due, tuttavia, lasciarono la dirigenza nel gennaio 2016.\nNicu\u0219or Dan, gi\u00e0 candidato indipendente a sindaco di Bucarest alle elezioni locali del 2012, fu il nome proposto dal partito per la poltrona di primo cittadino della capitale per le amministrative del giugno 2016. Le elezioni locali furono uno spartiacque che segn\u00f2 il riconoscimento dell'USB come attore politico di primo piano in Romania. L'Unione Salvate Bucarest, infatti, fu il secondo partito dietro al quotato Partito Social Democratico (PSD) e mand\u00f2 al consiglio generale della citt\u00e0 15 suoi rappresentanti. Mentre il candidato socialdemocratico Gabriela Firea assunse la funzione di sindaco, Nicu\u0219or Dan annunci\u00f2 che, vista la sorprendente crescita del partito, questo avrebbe presto ampliato la propria sfera di influenza a tutto il paese e non sarebbe rimasto attivo nella sola citt\u00e0 di Bucarest:\nFondazione dell'Unione Salvate la Romania.\nIl 12 agosto 2016 ad Alba Iulia Nicu\u0219or Dan annunci\u00f2 che il nuovo partito, Unione Salvate la Romania (\"Uniunea Salva\u021bi Rom\u00e2nia\", USR), sarebbe stato il risultato della fusione di tre diverse forze, oltre all'USB, l'Unione Salvate Codlea (fondata dal ristoratore Erwin Albu nella localit\u00e0 del distretto di Bra\u0219ov) e la preesistente Unione Salvate la Romania, sigla registrata ad hoc nel mese di luglio dai membri dell'USB per prevenire l'utilizzo del nome da parte di altri soggetti. Il 21 agosto ebbe luogo a Bucarest il congresso che ufficializz\u00f2 l'unione tra i tre gruppi.\nIl processo di fusione, tuttavia, fu contestato da diverse figure politiche e, infine, convalidato da una sentenza della corte d'appello del tribunale di Bucarest solamente il 30 dicembre 2016.\nElezioni parlamentari del 2016.\nDopo la fusione, il gruppo prepar\u00f2 il terreno per le elezioni parlamentari del dicembre 2016, alle quali si prefiggeva come obiettivo quello di ottenere almeno il 10%.\nIl 5 ottobre, durante una conferenza stampa, i dirigenti dell'USR Nicu\u0219or Dan, Clotilde Armand e Cosette Chichir\u0103u presentarono il programma politico dell'USR, che si basava principalmente sulla lotta alla corruzione, al miglioramento del funzionamento e alla trasparenza della pubblica amministrazione, allo sviluppo di un'economia sostenibile e al supporto alle istituzioni europee. Tali valori coincidevano in larga parte con quelli portati avanti dall'allora primo ministro Dacian Ciolo\u0219, formalmente indipendente, che presiedeva un governo tecnico dal novembre 2015. Proprio al premier, infatti, si rivolgeva lo slogan scelto da Nicu\u0219or Dan per la campagna elettorale: \u00abDacian Ciolo\u0219 alla fine hai con chi\u00bb (\u00ab\"Dacian Ciolo\u0219, \u00een sf\u00e2rsit ai cu cine\"\u00bb), in riferimento alla proposta del partito per il ruolo di primo ministro nel caso di un'eventuale vittoria dell'USR alle elezioni. Ciolo\u0219, in ogni caso, era il nome indicato anche dal gruppo di centro-destra del Partito Nazionale Liberale (PNL). Lo stesso premier uscente garant\u00ec il proprio appoggio ad entrambe le formazioni, invitando l'elettorato a votare per l'uno o per l'altro, ma non per il Partito Social Democratico.\nDiversi membri del gabinetto Ciolo\u0219, parimenti, mostrarono il proprio interesse per il programma dell'USR. Il 19 ottobre 2016 l'ex ministro della cultura Vlad Alexandrescu dichiar\u00f2 che si sarebbe presentato nelle liste del partito. Il 26 ottobre furono ufficializzate le candidature di Cristian Ghinea (ministro dei fondi europei), Tudor Pop (direttore dell'ufficio dei fondi europei), Dan Barna (sottosegretario ai fondi europei), Ionu\u021b Mo\u0219teanu (sottosegretario ai trasporti), Oana B\u00eezgan (direttrice dell'agenzia governativa \"InvestRomania\"), Claudiu N\u0103sui (consigliere del ministero delle finanze), Manuel Costescu (sottosegretario all'economia) e C\u0103t\u0103lin Drul\u0103 (sottosegretario ai trasporti). Malgrado lunghe trattative con l'USR, i ministri Vlad Voiculescu e Drago\u0219 P\u00eeslaru preferirono non concorrere alle elezioni. Tra gli altri elementi della societ\u00e0 civile che si unirono al partito vi furono lo scrittore Dan Lungu e l'ambientalista Mihai Go\u021biu.\nIn vista del voto il messaggio di rinnovamento antisistema dell'USR era destinato ad attrarre una buona parte dell'elettorato. Alcuni sondaggi, infatti, indicavano l'USR come secondo partito dietro al PSD con circa il 19%. Alle elezioni dell'11 dicembre si registrarono il netto successo del PSD (che ottenne oltre il 45%), la d\u00e9b\u00e2cle del PNL (20%) e l'affermazione dell'USR come terza forza del paese (9%). Il gruppo conquist\u00f2 30 deputati e 13 senatori, posizionandosi all'opposizione al fianco del PNL.\nSostegno alle proteste del 2017.\nNel gennaio 2017 il governo socialdemocratico elabor\u00f2 un'ordinanza in tema di giustizia che scaten\u00f2 le dure reazioni dell'opposizione e dell'opinione pubblica, con manifestazioni spontanee di protesta che si verificarono in tutto il paese e cui prese parte lo stesso presidente della repubblica Klaus Iohannis. L'adozione della misura fece crescere l'intensit\u00e0 delle contestazioni contro il governo, con centinaia di migliaia di manifestanti che in tutto il paese chiedevano il ritiro dell'ordinanza, in quanto questa avrebbe favorito la corruzione e aiutato il presidente del PSD Liviu Dragnea ad evitare l'incriminazione in ulteriori inchieste in cui figurava come indagato. In contemporanea alle manifestazioni di piazza, l'USR guid\u00f2 insieme al PNL le azioni di protesta in parlamento, chiedendo il ritiro dell'ordinanza. Questa, infine, fu abrogata il 4 febbraio. Si tratt\u00f2, tuttavia, dell'inizio di una serie di iniziative di governo, puntualmente avversate dall'USR, volte a modificare profondamente la gestione della giustizia nel paese.\nScontro sul referendum sulla famiglia e dimissioni di Nicu\u0219or Dan.\nNel maggio 2017 il partito cominci\u00f2 ad esprimersi sul referendum costituzionale sostenuto dal PSD che, al fine di impedire i matrimoni omosessuali, avrebbe dovuto prevedere per legge la definizione di famiglia come unione tra uomo e donna. La celebrazione del referendum fu ratificata dal voto del parlamento del 9 maggio 2017 e cre\u00f2 problemi interni alla stessa USR a causa della mancanza di una posizione univoca da parte di tutti i membri. Al margine del congresso del partito organizzato a Cluj-Napoca il 13 e 14 maggio, lo stesso Nicu\u0219or Dan ammise l'esistenza di due fazioni e la nascita di attriti tra conservatori e progressisti all'interno dell'USR.\nMentre per la riconferma del ruolo di presidente Nicu\u0219or Dan vinse facilmente la concorrenza degli avversari Emanuel Ungureanu (deputato per il distretto di Cluj), \u0218erban Marinescu (consigliere parlamentare) e Cornelia-Florina Gherman (rappresentante del settore 6 di Bucarest), il dibattito sul referendum mise in crisi la sua leadership. Il vicepresidente Cristian Ghinea lo accus\u00f2 di non volersi schierare apertamente, mentre Nicu\u0219or Dan afferm\u00f2 di non voler aprire una breccia nel partito assumendo una linea ufficiale. Il 31 maggio l'ufficio nazionale dell'USR adott\u00f2 a maggioranza la decisione di prendere posizione in merito al referendum, mentre il 1\u00ba giugno Nicu\u0219or Dan annunci\u00f2 le sue dimissioni dal partito, per via della sua contrariet\u00e0 a far partecipare l'USR alla campagna referendaria, ritenendola un tema divisivo e fuorviante dalle reali priorit\u00e0 del partito. Elek Levente, vicepresidente che aveva ottenuto il maggior numero di voti all'ultimo congresso, assunse ad interim la presidenza dell'USR.\nIl 18 giugno il comitato politico si dimostr\u00f2 a favore della soluzione delle unioni civili, mentre nel mese si agosto fu avviata una consultazione interna per permettere agli iscritti di pronunciarsi sulla posizione da adottare. Il 52,7% dei votanti si espresse sulla necessit\u00e0 di assumere un atteggiamento ufficiale e, tra questi, l'82,5% afferm\u00f2 che l'USR avrebbe dovuto sostenere il \u00abno\u00bb alla proposta di revisione costituzionale.\nDan Barna alla presidenza.\nIl 28 ottobre 2017 si svolse a Poiana Bra\u0219ov il congresso per l'elezione del successore di Nicu\u0219or Dan alla presidenza. Il deputato Cristian Seidler, rappresentante della sezione di Bucarest, si ritir\u00f2 dalla corsa prima della votazione, reclamando irregolarit\u00e0 nel sistema di scelta dei delegati al congresso. Si affrontarono, alla fine, Dan Barna e Vlad Alexandrescu, con il primo che usc\u00ec vincitore con 127 a 50 (pi\u00f9 14 voti considerati nulli). Nel suo discorso di insediamento Barna dichiar\u00f2 di voler rafforzare il dialogo interno per mettere fine ai motivi di divisione in seno al partito, dimostrandosi pronto ad accogliere le idee proposte da ogni membro.\nLa lotta alla corruzione della classe politica continu\u00f2 a rappresentare la preoccupazione principale dell'USR. Nel novembre 2017 il partito sostenne apertamente insieme alla ONG lanciata da Dacian Ciolo\u0219, \"Piattaforma Romania 100\", l'organizzazione di una vasta manifestazione di protesta contro il varo di un pacchetto di leggi elaborate dalla commissione giustizia in mano al PSD e nel marzo 2018 diede il via alla raccolta firme per la petizione definita \u00absenza condannati penali nelle funzioni pubbliche\u00bb (\"F\u0103r\u0103 penali \u00een func\u021bii publice\"), che si proponeva di modificare l'art. 37 della costituzione in modo da rendere ineleggibili i soggetti condannati in via definitiva per fatti costituenti reato. Alla fine del 2018 la petizione raggiunse oltre un milione di firme. L'USR condusse numerose iniziative di protesta contro le manovre sull'impianto giudiziario del paese operate dalla maggioranza socialdemocratica in parlamento e ritenute dall'opposizione un costante attacco alla magistratura\nNel corso del 2018, come confermato da Cristian Ghinea, l'USR avvi\u00f2 le trattative per l'affiliazione ad un partito europeo. Port\u00f2 avanti discussioni con il Partito Verde Europeo, il Partito Popolare Europeo e con il Partito dell'Alleanza dei Liberali e dei Democratici per l'Europa (ALDE) rigettando, per\u00f2, ogni possibile legame con il partito rumeno dell'Alleanza dei Liberali e dei Democratici, che faceva parte dell'ALDE e partecipava al governo insieme al PSD e ritenuto, per tale motivo, un eventuale partner scomodo. Riguardo alla vicinanza ad un partito politico europeo, lo stesso Barna dichiar\u00f2 l'esistenza di una naturale contingenza dottrinaria con il partito francese En Marche di Emmanuel Macron.\nUn ulteriore piano di confronto con la maggioranza fu quello dell'ambiente. Nel giugno 2018 l'USR grid\u00f2 allo scandalo, attaccando il governo dopo che questo ebbe pregato l'UNESCO di posticipare l'ingresso nella lista del patrimonio dell'umanit\u00e0 della localit\u00e0 di Ro\u0219ia Montan\u0103, sede di un importante sito minerario, inibendo la possibilit\u00e0 di imporre vincoli paesaggistici che avrebbero bloccato lo sfruttamento dei giacimenti.\nNell'ottobre 2018, dopo numerosi ritardi, si celebr\u00f2 un referendum costituzionale sulla definizione di famiglia. L'USR fece campagna per l'astensione, in modo da impedire il raggiungimento del quorum. Con un'affluenza ben lontana dal numero minimo di elettori richiesto, il referendum si concluse senza effetti.\nSempre sul piano della giustizia, nel novembre 2018 un rapporto della Commissione europea trasmise al governo raccomandazioni speciali, accusando il paese di fare passi indietro per quanto riguardava la lotta alla corruzione, mentre parte della stampa internazionale inizi\u00f2 ad accostare l'operato del PSD a quello dei governi populisti conservatori e antieuropeisti in crescita nell'Europa dell'est (Ungheria e Polonia). In seguito alla presentazione del documento da parte della commissione europea, l'USR invoc\u00f2 le dimissioni del governo, chiedendo elezioni anticipate e, un mese pi\u00f9 tardi, insieme al PNL organizz\u00f2 una mozione di sfiducia che, per\u00f2, fu battuta dalla maggioranza.\nNell'Alleanza 2020 USR PLUS.\nElezioni europee del 2019.\nIn vista delle elezioni europee del 2019, il partito si avvicin\u00f2 alla nuova formazione fondata da Dacian Ciolo\u0219, il Partito della Libert\u00e0, dell'Unit\u00e0 e della Solidariet\u00e0 (PLUS), con cui l'USR condivideva idealmente parte dell'elettorato. Il 2 febbraio i due gruppi annunciarono la creazione di una coalizione per le europee, l'Alleanza 2020 USR PLUS (\"Alian\u021ba 2020 USR PLUS\"). Dan Barna e Dacian Ciolo\u0219, capolista nel quadro dell'alleanza, affermarono che i due partiti avrebbero concorso su liste comuni alle elezioni europee e che il progetto rappresentava un primo passo verso un eventuale successo alle parlamentari del 2020.\nL'iscrizione alla corsa elettorale europea, per\u00f2, il 7 marzo fu bloccata dall'Ufficio elettorale centrale (BEC), che ne respinse la richiesta di registrazione, poich\u00e9 nel registro del partiti politici del tribunale di Bucarest i due leader Barna e Ciolo\u0219 non figuravano ufficialmente come presidenti delle rispettive formazioni. Dan Barna era stato eletto leader dell'USR nell'ottobre del 2017, mentre Ciolo\u0219 del PLUS nel gennaio 2019, ma le relative richieste di registrazione degli atti congressuali non erano ancora state convalidate dal tribunale di Bucarest. Per ovviare alla situazione Nicu\u0219or Dan annunci\u00f2 la propria disponibilit\u00e0 ad iscriversi nuovamente al gruppo e controfirmare le liste per permettere alla coalizione di poter partecipare alle elezioni. L'8 marzo, in ogni caso, l'Alta corte di cassazione e giustizia ammise il ricorso dell'alleanza contro la decisione dell'Ufficio elettorale centrale, consentendo l'iscrizione delle liste elettorali dell'USR PLUS.\nI risultati elettorali furono un successo per la coalizione, che si conferm\u00f2 terzo partito, ma con il 22% al pari del PSD. L'USR PLUS 2020 elesse otto deputati, quattro per ciascuna formazione. I quattro rappresentanti di USR furono Clotilde Armand, Vlad-Marius Boto\u0219, Cristian Ghinea e Nicolae \u0218tef\u0103nu\u021b\u0103. Oltre ad annunciare la presentazione di un candidato comune alle presidenziali del 2019, il 7 giugno il comitato politico dell'USR riunitosi a Br\u0103ila convalid\u00f2 l'iscrizione al gruppo parlamentare europeo dell'Alleanza dei Democratici e dei Liberali per l'Europa con 84 voti a favore, uno contrario e tre astenuti. L'adesione dell'USR all'ALDE fu ufficializzata dal partito europeo nel corso del congresso di Zurigo del 28 giugno 2019.\nRiconferma della leadership di Barna.\nIn vista delle elezioni presidenziali di fine anno, il partito annunci\u00f2 il proprio candidato per la funzione di presidente della repubblica gi\u00e0 nel corso del congresso del 13 luglio 2019, sostenendo Dan Barna. Il 21 luglio l'USR riusc\u00ec a trovare un accordo anche con gli alleati del PLUS. Questo prevedeva che Barna sarebbe stato il candidato alla presidenza, mentre Ciolo\u0219 alla posizione di primo ministro per le elezioni parlamentari del 2020.\nNel settembre 2019 l'USR lanci\u00f2 la piattaforma di voto online per l'elezione del nuovo presidente della formazione. Gli iscritti al partito assegnarono 6.097 preferenze a Barna (65,75%), 2.907 a Cosette Chichir\u0103u (31,35%) e 269 a Alexandru Surcel (2,90%). Non si tratt\u00f2, tuttavia, di un'elezione scevra da polemiche. La Chichir\u0103u, infatti, accus\u00f2 apertamente il collega C\u0103t\u0103lin Drul\u0103 di aver falsificato i risultati in favore di Barna utilizzando la sua posizione privilegiata riguardante l'accesso al database del sistema, mentre parte degli iscritti lament\u00f2 l'esclusione di membri appartenenti alla fazione contraria a quella di Barna.\nIl congresso nazionale del 14-15 settembre 2019 che ebbe luogo a Timi\u0219oara convalid\u00f2 i risultati del voto online (478 a favore, 14 contrari e 25 astenuti) ed elesse l'intero gruppo dirigente, con la nomina di nove vicepresidenti. Il congresso apport\u00f2 anche una serie di modifiche allo statuto, volte a limitare il numero di funzioni interne che ogni membro poteva ricoprire e introdurre alcune incompatibilit\u00e0.\nElezioni presidenziali del 2019.\nAllo scrutinio del primo turno per le presidenziali del 10 novembre 2019, malgrado i sondaggi della vigilia preannunciassero un testa a testa tra Viorica D\u0103ncil\u0103 e Barna per il secondo posto, il voto dimostr\u00f2 una pi\u00f9 netta divisione tra i due candidati, con quello del PSD su percentuali intorno al 22% e quello dell'USR al 15%. L'11 novembre, quindi, per voce di Barna e Dacian Ciolo\u0219 l'Alleanza 2020 USR PLUS annunci\u00f2 pubblicamente il proprio supporto a Klaus Iohannis al ballottaggio.\nNello stesso periodo, il 10 ottobre, insieme al PNL l'USR riusc\u00ec a far passare una mozione di sfiducia che costrinse il governo socialdemocratico di Viorica D\u0103ncil\u0103 alle dimissioni. Mentre l'USR chiedeva elezioni anticipate, il presidente Iohannis confer\u00ec l'incarico di primo ministro al leader del PNL Ludovic Orban. Barna concesse il proprio sostegno al nuovo esecutivo solo al termine di intensi negoziati. Il 4 novembre l'USR fu una delle forze che permisero l'investitura del governo Orban I.\nUfficializzazione dell'identit\u00e0 ideologica e fusione con il PLUS.\nPubblicamente sostenitore di misure di stampo liberale, nel gennaio 2020 Barna pubblic\u00f2 un documento programmatico ispirato a politiche di centro-destra. Nel febbraio 2020 fu promotore di un referendum interno per l'adozione di una linea ideologica ufficiale. La consultazione premi\u00f2 la sua proposta. Su 12.106 votanti, 11.047 (91,25%) si espressero a favore di Barna, stabilendo ufficialmente che l'USR era un partito di centro-destra.\nNel gennaio 2020, inoltre, le segreterie di USR e PLUS annunciarono che nel corso dell'anno sarebbe stato indetto un congresso comune per ufficializzare la fusione delle due formazioni. L'8 febbraio sia il comitato politico dell'USR che il consiglio nazionale del PLUS ratificarono tale decisione. Il protocollo di fusione fu approvato da un congresso svoltosi online il 15 agosto 2020, con 2.222 voti pro (84,65%), 328 contro (12,5%) e 75 astenuti (2,86%), su un totale di 2.625 voti validi. Precedentemente nelle proprie riunioni interne si erano espressi a favore il 76,1% dei delegati dell'USR e l'83,44% di quelli del PLUS. L'accordo prevedeva un periodo di transizione con due strutture dirigenti separate, che avrebbero organizzato due diversi congressi e, successivamente, una riunione comune. Dopo l'ufficializzazione dell'iscrizione al registro dei partiti politici, il nuovo soggetto, chiamato USR PLUS, avrebbe celebrato un ulteriore congresso per la nomina del nuovo gruppo dirigente unificato. Le strutture locali avrebbero seguito lo stesso percorso. Il programma di governo per le elezioni parlamentari del 2020 sarebbe stato preparato nei successivi due mesi, avendo cura di rispettare l'orientamento dottrinario di centro-destra dell'USR e i principi del liberalismo etico propri del PLUS.\nElezioni del 2020.\nIl processo di fusione fu ritardato per ragioni amministrative, mentre i due partiti parteciparono alle successive elezioni ancora nella formula della coalizione. Alle locali l'USR PLUS ottenne il controllo di alcuni capoluoghi importanti (Timi\u0219oara e Bra\u0219ov) e l'elezione di Nicu\u0219or Dan sindaco di Bucarest, in qualit\u00e0 di candidato esterno sostenuto insieme al PNL. Malgrado il successo nelle grandi aree urbane, rimase in generale sotto un modesto 10%.\nAlle successive elezioni parlamentari del dicembre 2020 il voto restitu\u00ec un quadro che vedeva il PSD prima forza del paese (29%), seguito da PNL (25%) e USR PLUS (15%). Dacian Ciolo\u0219 conferm\u00f2 la disponibilit\u00e0 dell'USR PLUS ad andare al governo in coalizione con il PNL in modo da realizzare le riforme di cui il paese aveva bisogno. I negoziati tra PNL, USR PLUS e Unione Democratica Magiara di Romania iniziarono il 12 dicembre e si conclusero il 21 dicembre 2020, quando le tre forze comunicarono di aver trovato un accordo di governo, che prevedeva la nomina a premier del liberale Florin C\u00ee\u021bu. Nel quadro del patto l'USR PLUS ottenne la posizione di vice primo ministro (Dan Barna), la presidenza del senato (Anca Paliu Dragu) e sei ministri (quattro per membri dell'USR e due per quelli del PLUS). Nel complesso la coalizione consegu\u00ec 55 deputati (38 per l'USR e 17 per il PLUS) e 25 senatori (17 per l'USR e 8 per il PLUS).\nCongresso di unificazione di USR e PLUS.\nIl 16 aprile 2021 la corte d'appello di Bucarest approv\u00f2 la fusione, che sarebbe divenuta ufficiale solamente in seguito all'organizzazione di un congresso. In base agli atti registrati presso il tribunale di Bucarest, a livello legale la fusione fu ufficialmente realizzata con la soluzione dell'assorbimento del PLUS da parte dell'USR.\nIn vista del congresso presentarono la propria candidatura a presidente tre membri dell'USR PLUS: Dacian Ciolo\u0219 (sostenuto dalla piattaforma chiamata \"Uniti, riusciamo!\", in rumeno \"Uni\u021bi, Reu\u0219im!\"), Dan Barna (proposto dalla piattaforma \"USR PLUS al governo nel 2024\", in rumeno \"USR PLUS la guvernare 2024\") e Ambrozie Irineu Dar\u0103u (\"#Insieme USR-PLUS. Coraggio per la Romania\", in rumeno \"#\u00cempreun\u0103 USR-PLUS. Curaj pentru Rom\u00e2nia\"). Le elezioni si sarebbero svolte su due turni tramite un voto online. Al termine della prima settimana, il 23 settembre 2021 furono ufficializzati i risultati del primo turno: Ciolo\u0219 (15.111 preferenze, pari al 46%), Barna (14.404, pari al 43,9%) e Dar\u0103u (3.300, pari al 10,1%).\nLa seconda settimana di voto per il ballottaggio si concluse il 1\u00ba ottobre e decret\u00f2 lo stretto successo di Ciolo\u0219 (19.603, pari al 50,9%) su Barna (18.908, pari al 49,1%). Il risultato fu convalidato dal congresso del 2 e 3 ottobre 2021 tenutosi presso il Romexpo di Bucarest. Oltre al nuovo presidente i delegati del partito elessero anche l'intera struttura dirigenziale (composta dai 24 membri dell'ufficio nazionale di cui sette vicepresidenti, oltre alla commissione nazionale d'arbitraggio) e stabilirono che il nome del nuovo soggetto politico, che rappresentava l'unione ufficiale delle due forze, avrebbe conservato il nome della sola USR, con la rimozione della parte riferita al PLUS. La maggior parte dei nuovi membri della dirigenza faceva capo alla piattaforma \"USR PLUS al governo nel 2024\", che aveva sostenuto la candidatura di Dan Barna.\nSfiducia al governo C\u00ee\u021bu.\nNel corso dell'esperienza di governo in coalizione con il PNL si verificarono diversi contrasti con il primo ministro Florin C\u00ee\u021bu. Nel mese di aprile 2021 rischi\u00f2 di aprirsi una crisi di governo a causa della revoca del ministro della salute Vlad Voiculescu (PLUS). La coesione della maggioranza, tuttavia, fu ristabilita da un nuovo accordo di collaborazione siglato il 20 aprile.\nLa crisi maggiore, invece, ebbe luogo nel mese di settembre, quando la destituzione del ministro della giustizia Stelian Ion da parte del capo del governo provoc\u00f2 una frattura insanabile. Barna invoc\u00f2 le dimissioni del premier, chiedendo al PNL di proporre un nuovo primo ministro. Il 3 settembre, in seguito al fallimento delle trattative tra gli alleati di governo, l'USR PLUS dichiar\u00f2 che avrebbe presentato una mozione di sfiducia contro C\u00ee\u021bu. Il 6 settembre Dan Barna annunci\u00f2 le dimissioni di tutti i ministri USR PLUS a decorrere dal giorno successivo.\nIl 5 ottobre 2021 il partito vot\u00f2 al fianco dell'opposizione una mozione di sfiducia presentata dal PSD, riuscendo ad ottenere le dimissioni forzate del primo ministro. Per venire a capo della crisi politica, Iohannis design\u00f2 in successione quali primi ministri Dacian Ciolo\u0219 e Nicolae Ciuc\u0103 (PNL), ma nessuno dei due riusc\u00ec a formare una nuova maggioranza. Il 20 ottobre 2021 Ciolo\u0219 si present\u00f2 in parlamento per la fiducia a un governo monocolore, ottenendo appena 88 voti a fronte dei 234 necessari. Nonostante successivi negoziati anche con l'USR, infine il PNL riusc\u00ec a formare un nuovo governo di coalizione con PSD e UDMR. Nel novembre 2021 l'USR conferm\u00f2 il suo ruolo di partito di opposizione.\nDimissioni di Dacian Ciolo\u0219.\nNel febbraio 2022 Ciolo\u0219 sottopose all'approvazione dell'ufficio nazionale il proprio programma per il biennio 2022-2023, che prevedeva profonde modifiche allo statuto. Il presidente invocava alcune modifiche che avrebbero esternalizzato parte del potere decisionale del partito, quali l'organizzazione delle elezioni interne da parte di un organo indipendente, la costituzione di un governo ombra composto al 50% da specialisti non facenti parte dell'USR e la nomina del segretario generale sulla base di un concorso e non di un voto politico. Ciolo\u0219, inoltre, chiedeva di annullare le espulsioni dei colleghi che erano stati allontanati dal partito per via delle loro dichiarazioni e di permettere la partecipazioni alle riunioni della dirigenza a tutti i membri dell'USR.\nIl 7 febbraio l'ufficio nazionale si espresse contro il suo programma (14 voti contrari e 11 favorevoli), evento che lo spinse a rassegnare le proprie dimissioni da presidente del partito. C\u0103t\u0103lin Drul\u0103 ne prese il posto ad interim.\nIdeologia e base elettorale.\nL'Unione Salvate la Romania nacque come formazione politica senza una precisa collocazione ideologica, con l'obiettivo principale di combattere la corruzione della classe politica, fenomeno associato ai partiti tradizionali del sistema politico rumeno, principalmente il Partito Social Democratico. Lo stesso fondatore Nicu\u0219or Dan ribad\u00ec in pi\u00f9 occasioni che chiunque avrebbe potuto far parte dell'USR, a prescindere dall'orientamento politico. Nel 2016 la vicepresidente del partito Clotilde Armand nel corso della presentazione del partito dichiar\u00f2: \u00abNon vogliamo che l'USR sia confiscata da nessuna ideologia\u00bb (\u00ab\"Nu vrem ca USR s\u0103 fie confiscat de o anumit\u0103 ideologie\"\u00bb). Sul proprio sito web l'USR affermava:\nL'aspetto legato alla lotta alla corruzione e alla difesa dello stato di diritto fu preponderante, tanto da spingere il partito a lanciare un'ampia petizione per impedire a livello costituzionale l'eleggibilit\u00e0 di soggetti condannati per reati penali. Il partito sostenne pubblicamente il ruolo della procura della Direzione Nazionale Anticorruzione e del Meccanismo di Cooperazione e Verifica (MCV), misura preposta dall'Unione europea per sorvegliare l'applicazione da parte della Romania delle indicazioni europee in tema di giustizia.\nSul piano della politica estera il partito si professava europeista, favorevole all'ingresso della Romania nello spazio Schengen e al rafforzamento delle istituzioni europee e della NATO. L'USR si espresse anche sui rapporti diplomatici con la vicina Repubblica Moldava, sostenendo ufficialmente le forze politiche europeiste presenti nel paese e avversando il governo, accusato di essere corrotto e asservito agli interessi della Russia.\nCon il tempo emersero prese di posizione su altri aspetti ideologici. Malgrado dure spaccature interne sull'argomento, che condussero alle dimissioni del presidente fondatore Nicu\u0219or Dan, tra il 2017 e il 2018 l'USR fu una delle poche voci del panorama politico rumeno a sostenere ufficialmente il riconoscimento dei diritti LGBT al referendum sulla definizione costituzionale di famiglia e il divieto dei matrimoni gay. Per quanto riguarda l'ambiente, l'USR si schier\u00f2 a favore della protezione del patrimonio del sito di Ro\u0219ia Montan\u0103, area mineraria al centro di numerose contese legali e, nel corso degli anni, di continue proteste organizzate da gruppi ecologisti, di cui molti militanti erano entrati a far parte dell'USR.\nNonostante la pretesa neutralit\u00e0, diversi osservatori analizzarono il programma politico del partito, sottolineando la presenza elementi pi\u00f9 vicini al centro-destra che non al centro-sinistra. Nel 2016 l'opinionista Dan T\u0103p\u0103lag\u0103 evidenzi\u00f2 come vi fosse un'attenzione particolare al sostegno all'imprenditoria e al rafforzamento dell'asse euro-atlantico, pi\u00f9 che all'assistenzialismo sociale e a misure di lotta alla povert\u00e0. Paragonando il partito a En Marche di Emmanuel Macron, nel corso di un'intervista del 2018 il presidente Dan Barna afferm\u00f2 che l'USR era sul piano della politica economica una formazione di centro-destra, sul piano di quella sociale e dei diritti umani una di centro e, in termini pi\u00f9 generali, una di centro-destra. Una delle preoccupazioni di Barna fu quella di portare il partito ad assumere un posizionamento ideologico ufficiale affine al centro-destra liberale. Gi\u00e0 nel febbraio 2019 il partito present\u00f2 un proprio programma economico di matrice liberale, che si opponeva diametralmente a quello del PSD che si basava su una forte espansione della spesa pubblica. Il progetto dell'USR prevedeva, invece, una profonda riforma del sistema fiscale e dell'Agen\u021bia Na\u021bional\u0103 de Administrare Fiscal\u0103, finalizzata ad una crescita economica sostenibile, alla diminuzione della burocrazia, alla riduzione delle tasse sul lavoro e delle imposte sugli investimenti. Nel proprio documento programmatico del gennaio 2020 Barna proponeva l'introduzione di misure che avrebbero limitato l'intervento statale sull'economia, abbassato le tasse sul lavoro, portato all'ingresso nell'area euro, ridotto il numero di parlamentari e legalizzato le unioni civili anche fra persone dello stesso sesso. In seguito al successo del referendum interno del febbraio 2020 che definiva ufficialmente l'USR come gruppo di centro-destra, Barna dichiar\u00f2:\nLa base dei militanti dell'USR era composta da attivisti provenienti dalla societ\u00e0 civile, professionisti e lavoratori del settore privato, attratti dal messaggio di rinnovamento e lotta alla corruzione proposto dal partito, che sostenne i movimenti di protesta emersi nel 2017. Numerosi elementi della dirigenza ebbero un ruolo nel governo tecnocratico ed europeista guidato da Dacian Ciolo\u0219 tra il 2015 e il 2017. Molti altri, inoltre, si iscrissero all'USR dopo aver partecipato all'ONG \"Piattaforma Romania 100\" fondata nel 2016 dall'ex primo ministro. Una parte minoritaria proveniva dal mondo delle organizzazioni ambientaliste, che negli anni precedenti avevano condotto gli scioperi per la difesa dell'area di Ro\u0219ia Montan\u0103, aggiungendo tali rivendicazioni all'agenda politica del partito.\nL'USR rappresentava principalmente il voto della popolazione urbana con un alto livello di istruzione e riscuoteva successo anche tra l'elettorato rumeno presente all'estero. Sin dalla nascita, infatti, attrasse gli elettori vicini al Partito Nazionale Liberale, che era tradizionalmente legato all'intellighenzia urbana. Mentre riusc\u00ec a radicarsi nelle maggiori citt\u00e0 (Bucarest, Timi\u0219oara, Sibiu, Bra\u0219ov, Cluj), tuttavia, l'USR fu carente nelle zone rurali, dove il programma di aiuti sociali proposto dal PSD costituiva un elemento pi\u00f9 corrispondente alle necessit\u00e0 dell'elettorato delle campagne."}
{"id": "6186179", "revid": "1124164", "url": "https://it.wikipedia.org/wiki?curid=6186179", "title": "Casa Fogaccia", "text": ""}
{"id": "6186181", "revid": "1776051", "url": "https://it.wikipedia.org/wiki?curid=6186181", "title": "Collegio elettorale di Rivarolo Ligure (Regno di Sardegna)", "text": "Il collegio elettorale di Rivarolo Ligure \u00e8 stato un collegio elettorale uninominale del Regno di Sardegna.\nDati elettorali.\nNel collegio si svolsero votazioni per sei legislature e fu poi unito al collegio elettorale di Sestri Ponente."}
{"id": "6186200", "revid": "481666", "url": "https://it.wikipedia.org/wiki?curid=6186200", "title": "Melody Parade", "text": ""}
{"id": "6186210", "revid": "18323", "url": "https://it.wikipedia.org/wiki?curid=6186210", "title": "Museo della Rivoluzione (Cuba)", "text": "Il Museo de la Revoluci\u00f3n (in italiano: Museo della Rivoluzione) \u00e8 un museo situato a L'Avana, Cuba. Il museo \u00e8 ospitato in quello che era il Palazzo Presidenziale prima della rivoluzione di Fidel Castro del 1959.\nStoria.\nNel 1909 il generale Ernesto Aubert, all'epoca governatore di L'Avana, decise di costruire una nuova sede per il Governo Provinciale. Il progetto venne disegnato dall'architetto cubano Carlos Maruri e dall'architetto belga Paul Belau, mentre la costruzione venne affidata alla General Contracting Company. Fu inaugurato nel 1920 dal Presidente Mario Garc\u00eda Menocal. L'edificio \u00e8 in stile Neo-Classico e venne internamente decorato da Tiffany &amp; Co. di New York. L'edificio, progettato sui canoni dell'Eclettismo, per il suo completamento super\u00f2 un bilancio di mezzo milione di pesos. I suoi pavimenti e scale sono rivestiti con marmo di Carrara.\nLa cupola che corona l'edificio, \u00e8 rivestita esternamente con pezzi di ceramica smaltata. Il palazzo venne decorato con dipinti e sculture di artisti cubani quali Armando Garc\u00eda Menocal, Antonio Rodr\u00edguez Morey, Leopoldo Roma\u00f1ach, Esteban Valderrama, Juan Emilio Hern\u00e1ndez Gir\u00f3, Teodoro Ramos, Fernando Boada, Jilma Madera ed Esteban Betancourt.\nAll'inizio del 1918, fu deciso che la costruzione sarebbe diventata il Palazzo Presidenziale della Repubblica di Cuba. Il 31 gennaio del 1920, il palazzo venne aperto ufficialmente, anche se i lavori, in tutti i dettagli, non furono completati fino al 12 marzo 1920.\nIl primo piano ospita le aree pi\u00f9 importanti del Palazzo: ufficio presidenziale, Sala degli Specchi, cappella, Golden Hall, e la sala del Consiglio dei ministri.\nDopo il trionfo della Rivoluzione cubana, il 1\u00ba gennaio del 1959, qui si stabilirono la Presidenza e il Consiglio dei Ministri del Governo Rivoluzionario. Il 4 gennaio del 1974, l'ex Palazzo Presidenziale \u00e8 diventato la sede permanente del Museo della Rivoluzione. \u00c8 stato dichiarato monumento nazionale con delibera numero 1 del 13 marzo 2010.\nEsposizione.\nLa collezione esposta \u00e8 principalmente dedicata al periodo della rivoluzione cubana e alla storia del Paese dopo il 1959. Sezioni del museo sono inoltre dedicate alla Cuba pre-rivoluzionaria, includendo la guerra d'indipendenza contro la Spagna del XIX secolo.\nSul retro dell'edificio, \u00e8 il Memorial Granma, che ospita lo yacht \"Granma\", con il quale Fidel Castro e i suoi 81 rivoluzionari arrivarono dal Messico a Cuba per la rivoluzione. Vicino \u00e8 inoltre presente un missile terra-aria SA-2 Guideline del modello che abbatt\u00e9 un aereo-spia statunitense Lockheed U-2 durante la Crisi dei missili di Cuba nel 1962, e vari veicoli e carri armati utilizzati durante la rivoluzione. Nei pressi, \u00e8 situato in mostra anche un carro armato sovietico SU-100.\nPiano terra.\nil piano terra \u00e8 dedicato alla Cuba contemporanea, il contenuto varia dal 1990 fino ad oggi. C'\u00e8 anche uno spazio monografico degli eventi pi\u00f9 importanti nel corso degli ultimi 45 anni, quando la propriet\u00e0 serviva ancora da Palazzo Presidenziale e la storia della sua trasformazione in museo.\nLo spazio \u00e8 caratterizzato dalla storia della gestione governativa dei presidenti del paese tra il 1920 e il 1965 e dagli avvenimenti del 13 marzo 1957, quando un gruppo di giovani appartenenti al Direttorio Rivoluzionario, assaltarono il Palazzo presidenziale con lo scopo di scacciare il dittatore Fulgencio Batista.\nPrimo piano.\nDedicato interamente alla storia della Rivoluzione, abbraccia il periodo dal 1959 al 1989, ma soprattutto la fase dei primi anni dopo la vittoria, quando ebbero luogo grandi cambiamenti socio-economici del paese e del popolo cubano di fronte alla escalation aggressiva dell'imperialismo che ebbe come momenti salienti l'invasione della Baia dei Porci, il 19 aprile 1961, e la crisi missilistica, preludio ad un'altra aggressione armata, nel 1962.\nAltri fatti importanti, come la fondazione del primo Comitato Centrale del Partito Comunista (2 ottobre 1965), l'adozione della Costituzione nel 1976, la cooperazione internazionalista in tutto il mondo, le relazioni internazionali, sono illustrati in questo spazio.\nSu questo piano sono anche la Sala degli Specchi e la Sala d'Oro del palazzo, la cappella, l'ufficio presidenziale, e la sala del consiglio dei ministri.\nIl Salone degli Specchi fu costruito a imitazione di quello omonimo presente nella Reggia di Versailles. La sfarzosa Sala d'Oro (o Golden Hall) fungeva da salone da pranzo ufficiale per i ricevimenti.\nSecondo piano.\nQuattro sale sono dedicate al passato \"status coloniale\" di Cuba, dal 1492, data di arrivo degli spagnoli sull'isola, fino al 1898, fine della guerra d'indipendenza contro la Spagna e intervento degli Stati Uniti a Cuba. Queste sale presentano le caratteristiche degli aborigeni, l'evoluzione della societ\u00e0 coloniale, l'introduzione della schiavit\u00f9, le guerre per l'indipendenza del 1868 e 1895. Tra i pezzi che sono ammirati nel museo vi \u00e8 un orologio appartenuto a Carlos Manuel de C\u00e9spedes.\nLa collezione corrispondente al periodo della repubblica neo-coloniale inizia con l'istituzione del protettorato degli Stati Uniti (1\u00ba gennaio del 1899) e della Repubblica (20 maggio 1902) e continua con biografie delle principali figure dell'epoca come Antonio Guiteras, Julio Antonio Mella, Rub\u00e9n Mart\u00ednez Villena, e Pablo de la Torriente Brau.\nL'ultima parte \u00e8 dedicata alla Guerra di Liberazione Nazionale, e riflette gli eventi del 26 luglio, 1953, quando si verific\u00f2 l'assalto alla caserma Moncada, azione armata finalizzata al rovesciamento della dittatura di Fulgencio Batista che apr\u00ec la strada alla lotta che tre anni pi\u00f9 tardi, porter\u00e0 alla vittoria dell'Esercito Ribelle.\nI reperti qui esposti sono fondamentalmente legati alla lotta di guerriglia nella Sierra Maestra. L'ultimo di questi spazi \u00e8 la \"Sala Memorial\" dedicata ai comandanti Ernesto Che Guevara e Camilo Cienfuegos, dove si trova la scultura dedicata ad entrambi.\nZone limitrofe.\nL'ingresso principale del museo \u00e8 affiancato da due elementi simbolici: i resti del \"corpo di guardia dell'Angelo\", una parte del muro di cinta de L'Avana in epoca coloniale, e il carro armato semovente SAU-100 utilizzato da Fidel Castro durante i combattimenti della baia dei Porci.\nAll'esterno dell'edificio \u00e8 lo spazio denominato Memorial Granma, dove si trovano un gruppo importante di pezzi storici legati alla guerra di liberazione nazionale e alle successive battaglie del popolo cubano in difesa della propria sovranit\u00e0, tra cui il pi\u00f9 significativo, lo yacht \"Granma\", usato da Fidel Castro ed Ernesto Che Guevara per raggiungere Cuba dal Messico durante la Rivoluzione cubana."}
{"id": "6186213", "revid": "22475", "url": "https://it.wikipedia.org/wiki?curid=6186213", "title": "Solteri - Centochiavi", "text": "Solteri-Centochiavi \u00e8 un quartiere a nord del Comune di Trento di 4579 abitanti, amministrativamente compreso nella circoscrizione 12 Centro storico-Piedicastello e nel corrispettivo Polo sociale. La sua superficie territoriale \u00e8 di 11,13 km\u00b2.\nAssieme al Centro Storico, Cristo Re, Spalliera, Piedicastello e Vela forma la circoscrizione amministrativa numero 12 del comune di Trento.\nCaratteristiche storico-geografiche.\nIl quartiere si trova situato nella parte nord della citt\u00e0 di Trento, schiacciato a sinistra da Via del Brennero, e delimitato a destra dal Monte Calisio.\nSe per i Solteri si parla di un nucleo storico del quartiere, con Centochiavi si intende una zona di pi\u00f9 recente costruzione. L\u2019intera area si snoda sostanzialmente sulla lunga Via dei Solteri che si trasforma poi in Via Centochiavi.\nZona inizialmente a carattere commerciale, si \u00e8 trasformata poi in un\u2019area residenziale. "}
{"id": "6186216", "revid": "484362", "url": "https://it.wikipedia.org/wiki?curid=6186216", "title": "Francesco Maria I", "text": ""}
{"id": "6186218", "revid": "484362", "url": "https://it.wikipedia.org/wiki?curid=6186218", "title": "Bandiera degli Stati Confederati", "text": ""}
{"id": "6186219", "revid": "287204", "url": "https://it.wikipedia.org/wiki?curid=6186219", "title": "Aachener Turn- und Sportverein Alemannia 1900 (pallacanestro)", "text": "L'Alemannia Aquisgrana, tedesco Alemannia Aachen (\"Aachener Turn- und Sportverein Alemannia 1900 e.V.\"), era una societ\u00e0 cestistica di Aquisgrana (ted. \"Aachen\"), citt\u00e0 della Renania Settentrionale-Vestfalia, nella zona occidentale della Germania, facente parte della polisportiva omonima. Creata nel 1952, ha cessato di esistere nel 1965; giocava nel campionato tedesco."}
{"id": "6186220", "revid": "1494169", "url": "https://it.wikipedia.org/wiki?curid=6186220", "title": "Francesco Maria Della Rovere", "text": ""}
{"id": "6186222", "revid": "287204", "url": "https://it.wikipedia.org/wiki?curid=6186222", "title": "Il vento (singolo)", "text": ""}
{"id": "6186223", "revid": "767487", "url": "https://it.wikipedia.org/wiki?curid=6186223", "title": "Melody Parade (film 1943)", "text": "Melody Parade \u00e8 un film del 1943 diretto da Arthur Dreifuss.\nProduzione.\nLe riprese del film, prodotto dalla Monogram Pictures, durarono dal 12 aprile 1943 fino alla fine dello stesso mese.\nDistribuzione.\nIl copyright del film, richiesto dalla Monogram, fu registrato il 15 luglio 1943 con il numero LP12207.\nDistribuito dalla Monogram Pictures, il film usc\u00ec nelle sale cinematografiche USA il 27 agosto 1943. Nel 1944, la Path\u00e9 Pictures Ltd. lo distribu\u00ec nel Regno Unito: il film fu presentato a Londra il 27 gennaio, uscendo poi nelle sale il 27 marzo in una versione di 1.990,95 metri. Con il titolo \"Desfile de Melodias\", usc\u00ec in distribuzione anche in Portogallo il 9 dicembre 1946."}
{"id": "6186226", "revid": "245508", "url": "https://it.wikipedia.org/wiki?curid=6186226", "title": "Fondo per le aree sottoutilizzate", "text": ""}
{"id": "6186229", "revid": "36426", "url": "https://it.wikipedia.org/wiki?curid=6186229", "title": "Giardino dei Ciucioi", "text": "Il giardino Bortolotti, meglio noto come giardino dei Ciucioi, \u00e8 un antico giardino pensile situato a pochi passi dal centro storico del comune di Lavis.\nStoria.\nIl giardino fu ideato e realizzato per volont\u00e0 dell'imprenditore Tommaso Bortolotti, stimato cittadino ed ex sindaco di Lavis. Spos\u00f2 la causa politica legata al movimento per l\u2019autonomia del Tirolo italiano, ove ebbe un ruolo attivo nella politica locale. Viaggi\u00f2 molto ed entr\u00f2 in contatto con ambienti massonici, ove fu iniziato all\u2019Arte Reale.\nLa costruzione del giardino dur\u00f2 circa 20 anni e fu condotta tra il 1840 e il 1860 a seguito di un investimento di oltre 60.000 fiorini dell'epoca.\nIl giardino ospitava piante rare ed esotiche disposte in due serre vetrate tra cui palme, magnolie, limoni, aranci, nespole del Giappone, piante officinali ed aromatiche.\nDurante la Grande guerra il giardino sub\u00ec diversi danni e nel corso degli anni, nonostante alcuni interventi di manutenzione, il Giardino perse l'antico splendore e si ridusse l'interesse per il monumento.\nNel 1999 il giardino \u00e8 stato acquistato dal Comune di Lavis e dal 2000 \u00e8 stato oggetto di un progetto di restauro. Pi\u00f9 recentemente \u00e8 stato riaperto al pubblico per visite guidate e per ospitare manifestazioni culturali cittadine.\nDescrizione.\nIl giardino dei Ciucioi \u00e8 un esempio di architettura romantica che integra elementi eclettici e pittoreschi ottocenteschi. Si sviluppa in un percorso a rampa elicoidale, alla cui sommit\u00e0 si trova la casa del giardiniere, in cui si susseguono terrazzamenti e curiose strutture: la facciata di una chiesa neogotica; un castello con porticato; un criptoportico; una loggia rinascimentale; guglie moresche. Alcuni recenti studi ritengono che il giardino abbia riferimenti massonici ed in passato la struttura abbia ospitato una Loggia."}
{"id": "6186230", "revid": "306856", "url": "https://it.wikipedia.org/wiki?curid=6186230", "title": "San Martino (Trento)", "text": "Il quartiere San Martino, a Trento, \u00e8 uno dei pi\u00f9 antichi della citt\u00e0, dal momento che si \u00e8 sviluppato a partire dall'antico Borgo di San Martino, che durante l'epoca medievale-rinascimentale era stretto tra il castello del Buonconsiglio e le cave della Cervara, fino ad arrivare al fiume Adige, che sino al 1864 scorreva ove \u00e8 l'attuale via Manzoni.\nAssieme a Cristo Re, Solteri - Centochiavi, Spalliera, Piedicastello e Vela forma la circoscrizione amministrativa numero 12 del comune di Trento.\nNella sua storia il quartiere ha cambiato spesso identit\u00e0 e trasformato la sua economia in seguito a diversi avvenimenti storici.\nStoria.\nPrima che il suo corso fosse deviato, il fiume Adige attraversava il borgo di San Martino che basava la sua economia proprio sul fatto di essere uno dei porti della citt\u00e0 di Trento e vivo centro commerciale. All'epoca il borgo era in prevalenza abitato da artigiani provenienti dalle valli, zatterieri, barcaioli (nel XII fu fondata la \u201cSociet\u00e0 Nautica\u201d) e gestori di osterie, che beneficiavano dei numerosi passaggi di viandanti e dei lavoratori del luogo.. Vista la sua importanza per la citt\u00e0, il quartiere venne inglobato all'interno delle mura cittadine nel XIII secolo\nCon la deviazione del corso del fiume Adige del 1858 su decisione dell'Impero austro-ungarico, il quartiere dovette mutare la propria economia che venne a concentrarsi in prevalenza intorno all'attivit\u00e0 estrattiva. La pietra veniva infatti ricavata dalle cave della Predara e della Malvasia dai cosiddetti \u201cpredar\u00f2i\u201d.\nTra Torre Verde e le scuole elementari Raffaello Sanzio si trovava una delle antiche porte della citt\u00e0, quella di San Martino o porta Germana, che costituiva l'ingresso settentrionale alla citt\u00e0 di Trento. Torre Verde era infatti sede della dogana.\nIl quartiere fu poi devastato da un incendio nel 1879 e dai bombardamenti aerei della seconda guerra mondiale nel 1944, che tra l'altro distrussero l'antica chiesa di San Martino.\nManifestazioni.\n\"Il Fiume che non c'\u00e8\" \u00e8 una festa che dal 2008 anima il quartiere di San Martino, a maggio e a novembre durante l'Estate di San Martino nella versione \"San Martino Dentro\".\nSi tratta di un insieme di installazioni artistiche, spettacoli teatrali e concerti che vengono sviluppate ogni anno attorno ad un tema diverso. La manifestazione viene organizzata dal Tavolo di San Martino, un collettivo di cui fanno parte diverse associazioni culturali, cooperative ed esercizi commerciali della zona. Il nome dell'evento richiama il fatto che, prima di essere deviato nel 1864, il fiume Adige attraversava il quartiere di San Martino."}
{"id": "6186239", "revid": "484362", "url": "https://it.wikipedia.org/wiki?curid=6186239", "title": "Federico Ubaldo", "text": ""}
{"id": "6186240", "revid": "124466306", "url": "https://it.wikipedia.org/wiki?curid=6186240", "title": "Alessandro del Palatinato-Zweibr\u00fccken", "text": "Biografia.\nAlessandro era il secondo figlio maschio di Luigi I, conte palatino di Zweibr\u00fccken (1424-1489) e di sua moglie Giovanna (1435-1504), figlia di Antoine I de Cro\u00ff, conte di Porc\u00e9an. Durante l'infanzia Alessandro si ammal\u00f2 di vaiolo rimanendo paralizzato ad una gamba, il che gli fece guadagnare il soprannome di \"lo Zoppo\". Alessandro successe a suo padre nel 1489 insieme al fratello Gaspare che cattur\u00f2 e tenne prigioniero fino alla sua morte nel 1527 nel castello di Veldenz.\nNel 1495, Alessandro, insieme con suo cugino, il vescovo Antoine de Cro\u00ff e suo cognato, il conte Giovanni Luigi di Nassau-Saarbr\u00fccken si rec\u00f2 in pellegrinaggio in Terra Santa dove suo cognato ed il loro accompagnatori Schweickhardt von Sickingen, Stephan von Veningen ed Heinrich von Schwarzenberg, furono nominati cavalieri dell'ordine equestre del Santo Sepolcro di Gerusalemme. Il diario di viaggio fu pubblicato nel 1584. Alessandro volle in seguito costruire una chiesa a lui intitolata a Zweibr\u00fccken, la Alexanderskirche. Spesso \u00e8 stato fatto una relazione tra il pellegrinaggio e la costruzione della chiesa\nMatrimonio e figli.\nAlessandro spos\u00f2 nel 1499 a Zweibr\u00fccken Margherita (1480\u20131522), figlia del conte Kraft VI di Hohenlohe in Neuenstein, da cui ebbe i seguenti figli:"}
{"id": "6186242", "revid": "158913", "url": "https://it.wikipedia.org/wiki?curid=6186242", "title": "Chiurli", "text": ""}
{"id": "6186275", "revid": "958185", "url": "https://it.wikipedia.org/wiki?curid=6186275", "title": "Dipendenza da caffeina", "text": "La dipendenza da caffeina \u00e8 una forma patologica e compulsiva di utilizzo dell'omonimo alcaloide.\nMeccanismo di azione.\nLa caffeina \u00e8 un alcaloide stimolante del sistema nervoso centrale che si trova in natura come parte del caff\u00e8, t\u00e8, yerba mate e altre piante. \u00c8 anche un additivo in molti prodotti di consumo, pi\u00f9 in particolare bevande pubblicizzate come bevande energetiche. La caffeina \u00e8 aggiunta anche in bibite come Coca-Cola e Pepsi.\nIl meccanismo di azione della caffeina \u00e8 alquanto differente da quella della cocaina e delle anfetamine. La caffeina blocca i recettori per l'adenosina A1 (in misura minore) e A2A. L'adenosina \u00e8 un prodotto dell'attivit\u00e0 cellulare, e la stimolazione dei recettori adenosinici produce sensazioni di stanchezza e il bisogno di dormire. La capacit\u00e0 della caffeina di bloccare questi recettori indica che i livelli degli stimolanti naturali, dopamina e noradrenalina, dovrebbero rimanere a livelli pi\u00f9 alti.\nDipendenza e tolleranza.\nUna lieve dipendenza fisica pu\u00f2 derivare da un prolungato consumo di caffeina. Viceversa essa non \u00e8 stata ancora documentata negli esseri umani in forma realmente patologica e compulsiva.\nAlcune ricerche hanno dimostrato che le persone che assumono giornalmente almeno 100\u00a0mg di caffeina (all'incirca il contenuto di una tazza di caff\u00e8) possono sviluppare una dipendenza fisica che pu\u00f2 dare vari sintomi in caso di interruzione del consumo quali mal di testa, dolori o rigidit\u00e0 muscolare, sonnolenza, nausea, vomito, calo del tono dell'umore e irritabilit\u00e0. Il neurologo Roland Griffiths della Johns Hopkins University di Baltimora sostiene che i sintomi da astinenza da caffeina debbano essere classificati come \"disturbi psicologici\". Le sue ricerche suggeriscono tali sintomi comincino in genere tra le 12 e le 24 ore dopo l'interruzione del consumo e che possano durare fino a nove giorni. La tolleranza alla caffeina si sviluppa molto rapidamente. Quella relativa agli effetti di disturbo del sonno pu\u00f2 insorgere dopo un consumo di 400\u00a0mg di caffeina 3\u00a0volte al giorno per 7\u00a0giorni, ma una completa tolleranza alla sostanza, consumando 300\u00a0mg per 3\u00a0volte al giorno, si sviluppa dopo 18\u00a0giorni.\nCaff\u00e8 e tabacco.\nLa maggioranza di fumatori e di ex-fumatori sono forti consumatori di caff\u00e8, sono allo studio gli effetti fisiologici tra le varie interrelazioni delle due sostanze"}
{"id": "6186276", "revid": "198326", "url": "https://it.wikipedia.org/wiki?curid=6186276", "title": "Elena Ramos", "text": ""}
{"id": "6186279", "revid": "72396", "url": "https://it.wikipedia.org/wiki?curid=6186279", "title": "NAT traversal", "text": ""}
{"id": "6186280", "revid": "767487", "url": "https://it.wikipedia.org/wiki?curid=6186280", "title": "Niall Harrison", "text": "Biografia.\nHarrison ha studiato presso la Reading Blue Coat School e presso la Magdalen College di Oxford dal 1998 al 2002. Vive a Newcastle e lavora come scrittore medico.\nGiornalismo.\nTra il 2006 e il 2010, \u00e8 stato redattore di \"Vector\", \"Torque Control\", ed editore del blog di \"Vector\". Tra il 2007 e il 2010 \u00e8 stato Senior Reviews Editor per \"Strange Horizons\", ed \u00e8 attualmente il capo redattore."}
{"id": "6186282", "revid": "47767", "url": "https://it.wikipedia.org/wiki?curid=6186282", "title": "Irone", "text": "Irone (o \"Ir\u00f2n\") \u00e8 un paese delle Valli Giudicarie, in Provincia di Trento, noto come paese fantasma, in quanto abbandonato a seguito dell\u2019epidemia di peste che nel Seicento ha interessato l\u2019intera Europa.\nUbicato a circa 5 km da Ragoli, nel Comune di Tre Ville, ad un'altezza di m 871, Irone si apre in una conca ai piedi del Monte Iron (m 1874), in posizione isolata e nascosto da una fitta vegetazione. Il villaggio ha mantenuto la propria struttura tradizionale, nonostante siano stati inseriti numerosi elementi alpini nella struttura dello stesso paese e dell'architettura delle abitazioni.\nStoria.\nL\u2019origine del nome Irone (o Ir\u00f2n in dialetto locale) \u00e8 attualmente incerta, probabilmente da collegarsi all\u2019airone, animale presente nello stemma della famiglia Stefanini Di Tione, residente nel paese. \nIn epoca medievale Irone faceva parte dell\u2019antica comunit\u00e0 di Preore, suddivisa in undici \"ville\". Grazie ad un clima particolarmente propizio \u00e8 sempre stato un paese legato all'agricoltura e alla coltivazione degli alberi da frutto. \n\u00abLe tracce della passata, intensa colonizzazione agricola sono osservabili nei profili dei terrazzamenti e nelle strade di campagna delimitate da lastre di granito non lavorate\u00bb, scrive Aldo Gorfer. Nonostante poche siano le notizie relative a questo paese, \u00e8 certo che inizi\u00f2 a spopolarsi dalla fine del Quattrocento, per poi rimanere completamente disabitato a seguito dell'ondata di peste del Seicento.\nAnche Irone, cos\u00ec come Ragoli e le restanti ville delle Giudicarie, \u00e8 stato interessato dalla peste di manzoniana memoria che, tra il 1629 e il 1636, ha colpito l\u2019Europa.\nLe conseguenze della peste nelle Giudicare sono documentate da Guido Boni ne \"La peste nelle Giudicarie\" del 1922 e da Paolino Scalfi nel primo volume di \"Preore in Giudicarie\". Non \u00e8 facile ricostruire la storia di questo villaggio e molte sono le leggende legate allo spopolamento di Irone.\nNonostante le leggende, si sa per certo che il paese rimase disabitato per secoli, tanto che non esiste un cimitero ad Irone, segno che a seguito della peste nessuno vi \u00e8 pi\u00f9 morto. Solo recentemente \u00e8 stato recuperato come localit\u00e0 di villeggiatura in estate, quando vengono organizzati numerosi eventi, con lo scopo di promuovere le tradizioni locali e la cultura popolare.\nMonumenti e luoghi di interesse.\nL\u2019opera architettonica di maggiore interesse ad Irone \u00e8 la chiesa medioevale, dedicata a San Giacomo Maggiore, che sorge piuttosto lontana rispetto al villaggio, su un'altura panoramica. La chiesa nel 1657 venne affidata dal vescovo Madruzzo alla famiglia Stefanini di Tione, residente ad Irone. Venne poi ricostruita intorno al 1768, ma conserva ancora tracce di affreschi gotici sotto l'intonaco. \nTristemente noto \u00e8 il furto che la chiesa ha sub\u00ecto negli anni sessanta del Novecento, quando vennero asportate le statue del trittico ligneo cinquecentesco, posto sull'altare maggiore.\nUn altro elemento architettonico degno di nota \u00e8 il pozzo, posto nel prato vicino alla chiesa. Il pozzo in passato rappresentava l'unica risorsa idrica del villaggio, finch\u00e9 non pass\u00f2 in beneficio della famiglia Stefanini di Tione.\nLeggende.\nMolte leggende sono sorte, riguardo alla diffusione della peste ad Irone. Si narra che gli abitanti presero diverse misure di sicurezza per evitare il contagio: cintarono il villaggio con le alte lastre di porfido, misero guardie armate a controllare chi entrava, impedendo l\u2019ingresso ai forestieri. Secondo la leggenda, due donne del paese, attraversando la Val d\u2019Ampola, trovarono un paio di calze di lana nuove che raccolsero e portarono con loro fino a che, prese dal dubbio che fossero state abbandonato da un appestato, le gettarono via. Le donne si ammalarono e contagiarono tutti gli altri abitanti del paese.\nLa pi\u00f9 nota leggenda sulla storia di Irone racconta che furono colpiti dalla peste tutti gli abitanti del paese, tranne un ultimo superstite. Questi rimase per giorni su un\u2019altura, detta \"Dos dei Copi\", continuando a chiedere notizie dei propri parenti e quando venne a sapere che anch'essi erano ormai deceduti, gett\u00f2 il proprio testamento al notaio, rimasto a valle per evitare il contagio. Attraverso questo testamento, lasci\u00f2 in eredit\u00e0 tutti i propri averi ai vicini di Favrio, Ragoli e Vigo, con l'onere di distribuire annualmente dei generi alimentari, secondo le consuetudini locali. Vi sono due versioni, riguardo all\u2019epilogo della vicenda: secondo una prima versione, il morbo della peste scem\u00f2 improvvisamente e il superstite si salv\u00f2, mentre una seconda versione vuole che l'uomo si tolse la vita, gettandosi dal Dos dei Copi.\nUn'altra leggenda, tramandata ad Irone, riguarda la cosiddetta \"cappella degli appestati\", luogo dove la comunit\u00e0 si sarebbe riunita in preghiera, durante il dilagare della peste, mentre nell'attigua stanza venivano accatasti cadaveri in attesa della sepoltura. \nPremi e riconoscimenti.\nIl 20 dicembre 2012 \u00e8 stato consegnato a Roma l'attestato e il logo di Meraviglia Italiana al vicesindaco del Comune di Ragoli Sergio Bolza e all'assessore alla cultura Rosella Pretti. \u00abPer il suo paesaggio, per la sua struttura urbanistica pressoch\u00e9 intatta, per la sua particolare storia legata alla peste seicentesca, per la splendida natura che lo circonda, emana indubbiamente un particolare fascino\u00bb, recita la motivazione del riconoscimento. Le candidature sono state circa 4500 e la giuria ha accettato la candidatura di Irone tra le prime 500. \nPer arrivarci.\nDalla S.P. n. 34, dopo aver superato Ragoli e il ponte di Lisan, sulla destra una strada recentemente asfaltata raggiunge Irone. \nSulla strada che collega Ragoli a Stenico, superata la frazione di Coltura, si incontra un incrocio, sulla sinistra, da cui si dirama una strada immersa nel verde che in pochi minuti conduce ad Irone."}
{"id": "6186283", "revid": "119747870", "url": "https://it.wikipedia.org/wiki?curid=6186283", "title": "MSC Seaview", "text": "MSC Seaview \u00e8 una nave da crociera costruita presso il cantiere navale Fincantieri di Monfalcone (GO), per la compagnia di navigazione svizzera MSC Crociere, seconda di una serie di due unit\u00e0 pi\u00f9 una terza in opzione. Dal marzo 2019 non \u00e8 pi\u00f9 ammiraglia della flotta MSC Crociere; infatti \u00e8 stata scalzata da MSC Grandiosa.\nStoria.\n\u00c8 stata consegnata il 4 giugno 2018, iniziando ad effettuare crociere nel Mediterraneo occidentale con partenze da Genova, Marsiglia e Barcellona con porti di scalo a Napoli, Messina e La Valletta.\n\u00c8 stata varata e contestualmente battezzata il 23 agosto 2017 con una cerimonia ufficiale per l'uscita e l'abbandono dello scalo di costruzione (detto \u00ab\"float-out\"\u00bb) e il suo ormeggio in banchina."}
{"id": "6186284", "revid": "713168", "url": "https://it.wikipedia.org/wiki?curid=6186284", "title": "Matteo Parisi", "text": "Biografia.\nL'infanzia e gli studi.\nMatteo Parisi, detto Parisio, nacque negli ultimi anni del Cinquecento (tra il 1594-1595) da una modesta famiglia di origini calabresi. Nonostante l'attivit\u00e0 familiare dedita all'artigianato, Parisio ebbe l'opportunit\u00e0 di studiare sia presso il Convento Francescano dei Conventuali sia nella sagrestia della chiesa madre, probabilmente anche in virt\u00f9 dell'aiuto economico di una famiglia benestante.\nGrazie allo studio di materie quali la scrittura, la lettura, la matematica e la geometria, elementi di teologia, lo studio delle Sacre Scritture e soprattutto del latino, Matteo riusc\u00ec poi ad accedere alla prestigiosa Universit\u00e0 di Napoli. Infatti, a quei tempi, solo attraverso un'adeguata istruzione, che nel Sud-Italia e in Basilicata in particolare, era appannaggio del clero, si poteva accedere agli studi superiori (odierni studi universitari) di Salerno e di Napoli, dove le lezioni erano tenute interamente in latino.\nNon sappiamo con precisione quanto durasse il periodo di questa prima formazione, ma possiamo presumere che cominciasse verso i 7-8 anni ed arrivasse fino ai 16-17 anni, et\u00e0 in cui Parisi inizi\u00f2 gli studi superiori.\nA Napoli affianc\u00f2 gli studi filosofici a quelli medici, manifestando un particolare interesse per i testi di Ippocrate, Aristotele, Galeno, Platone e dei filosofi cristiani. Tra i suoi probabili docenti e maestri di vita spicca la figura di Marco Aurelio Severino (1580-1656), grande chirurgo e autore, nel 1632, del primo trattato illustrato di patologia chirurgica.\nAll'et\u00e0 di 22-23 anni consegu\u00ec la laurea in medicina, dopo aver dimostrato di possedere i requisiti allora richiesti: buona condotta morale, essere figlio legittimo ed essere seguace della Chiesa Cattolica Romana. Infatti, a partire dalla fine del XVI secolo, il candidato poteva conseguire il titolo accademico solo dopo aver fatto professione di fede, giurando di essere cattolico romano e di credere nella Santissima Maria. Lo stesso Parisi, dopo aver discusso su testi tratti da Ippocrate, Aristotele e Galeno alla presenza prima del solo Priore e poi a quella dell'intero collegio, proclam\u00f2 la propria professione di fede.\nDopo la laurea soggiorn\u00f2 per diversi anni a Roma dove collabor\u00f2 con l'amico e collega Vincenzo Alsario Della Croce alla stesura del libro \"Consilium prophylactum \u00e0 lue pestifera grassante\", riguardante la peste che in quegli anni gravava su Milano.\nBernalda: il ritorno e la fuga.\nVerso il 1630 Matteo inaugur\u00f2, nella citt\u00e0 natia, il proprio studio medico dove, oltre all'attivit\u00e0 medica, era solito tenere scuola ai giovani rampolli delle agiate famiglie bernaldesi. Si batt\u00e9 duramente affinch\u00e9 la scienza medica, che in quel secolo cominciava a contrastare certe credenze e pratiche che avevano ancora a che fare con la magia e con la stregoneria, fosse accettata nel piccolo paese e, in poco tempo, riusc\u00ec a conquistare la fiducia dei concittadini, facendosi apprezzare per la sua preparazione e disponibilit\u00e0.\nIntorno al 1640 una delle figlie di Maria Chiara Penchi, nobildonna di origine genovese, proprietaria del feudo di Bernalda e sposata in seconde nozze con il nobile spagnolo don Luise Gamboa, si ammal\u00f2 gravemente senza che alcun medico fosse in grado di trovare una cura efficace. La ragazza peggiorava rapidamente finch\u00e9, ormai prossima alla morte, la famiglia decise di rivolgersi a Parisi, il quale, essendo di origini umili, non era stato inizialmente tenuto in considerazione. Il giovane medico si present\u00f2 al capezzale della moribonda dove rimase immediatamente colpito dalla bellezza della fanciulla e, nel giro di poche visite, se ne innamor\u00f2 follemente.\nNonostante la loro diversa estrazione sociale, Matteo non si tir\u00f2 indietro dal chiedere, dopo aver promesso alla famiglia Penchi che l'avrebbe curata, la mano della fanciulla, cosa inconcepibile in tempi in cui un matrimonio tra giovani appartenenti a ceti sociali cos\u00ec diversi era considerato deplorevole.\nEssendo la ragazza ormai agonizzante, i genitori accettarono, seppur contrariati, l'offerta del Parisio, che diede il meglio di s\u00e9 per riuscire a strappare alla morte l'amata. Dopo innumerevoli cure la malattia inizi\u00f2 a regredire ed, essendo la ragazza ormai salva, Parisi pretese l'adempimento della promessa e dunque la mano della giovane; i genitori, per\u00f2, non acconsentirono, cercando invece di ricompensarlo con molto denaro, che venne rifiutato con grande sdegno dal giovane medico.\nMatteo, convinto che la fanciulla appena curata ricambiasse il suo amore, riteneva che l'unico ostacolo alla sua felicit\u00e0 fosse il patrigno della ragazza, don Luise Gamboa, che le impediva di incontrarlo. Pian piano la frustrazione e l'umiliazione iniziarono a trasformarsi in rabbia e desiderio di vendetta, Matteo inizi\u00f2 cos\u00ec a pianificare l'omicidio di Gamboa: avrebbe usato il suo archibugio e poi sarebbe scappato. L'occasione si present\u00f2 una sera, mentre l'intera famiglia si godeva il tramonto sul balcone del proprio palazzo. Parisi spar\u00f2 con l'archibugio, come premeditato, colpendo per\u00f2 la persona sbagliata. Colp\u00ec infatti a morte la donna amata, la guard\u00f2 mentre si accasciava a terra e poi fugg\u00ec.\nFuggito da Bernalda, vag\u00f2 per le campagne lucane chiedendo di volta in volta rifugio a qualche contadino; si tolse gli abiti da medico, cambi\u00f2 nome, si adatt\u00f2 a fare il mandriano e, a volte, il veterinario. Dopo pi\u00f9 di un anno di peregrinazioni Matteo si ferm\u00f2 a Monteserico, allora facente parte dell'organizzazione della regia dogana delle pecore di Foggia, dove ottenne un lavoro.\nNel 1641 il vicer\u00e8 Ramiro Felipe de Guzmann, recatosi a Monteserico per visitare le regie mandrie, si ammal\u00f2; furono chiamati i migliori medici della zona, ma l'illustre paziente non accennava a migliorare.\nParisi, informato sulla salute del vicer\u00e9, si convinse che la cura prescritta dagli altri medici fosse del tutto sbagliata, decise cos\u00ec di farsi avanti, si rimise le vesti da medico e si present\u00f2 al vicer\u00e9 come medico forestiero.\nI trattamenti del Parisio riuscirono a curare de Guzmann che, una volta ascoltata la sua travagliata storia, decise di concedergli in segno di gratitudine la grazia ed il perdono. Finalmente il giovane medico era un uomo libero; il vicer\u00e9 lo port\u00f2 con s\u00e9 a Napoli dove lo present\u00f2 come colui che gli aveva salvato la vita, introducendolo cos\u00ec a corte e negli ambienti pi\u00f9 nobili.\nMatteo, una volta ottenuto il perdono, progett\u00f2 svariate volte il suo ritorno a Bernalda ma, temendo ancora una vendetta da parte dei familiari della giovane Penchi, decise di ricostruire la propria vita a Napoli dove iniziava gi\u00e0 a farsi un nome.\nSpos\u00f2 una giovane partenopea, appartenente alla media borghesia, dalla quale ebbe due figli: Parisio e Cesare, che non lo seguirono per\u00f2 nello studio dell'arte medica preferendo, invece, la carriera ecclesiastica.\nRoma e la corte papale.\nSalito al soglio pontificio Innocenzo X (1644-1655), al secolo G. Battista Pamphili, successore di Urbano VIII (1623-1644), venne richiesto Matteo Parisi, che di solito svolgeva la sua attivit\u00e0 a Napoli, per occuparsi della salute del pontefice; questi si rivolse dunque al vicer\u00e9 di Napoli don Ramiro de Guzman per ottenere i servigi del medico bernaldese che, tra il 1650-1652, si trasfer\u00ec a Roma con tutta la famiglia, probabilmente anche a seguito dei torbidi della rivolta di Masaniello.\nGiunto nella Citt\u00e0 eterna, oltre alle saltuarie visite alla corte papale, divenne medico di fiducia delle famiglie abbienti ed altolocate.\nNell'estate del 1654, quando il papa venne colpito da forti attacchi di dissenteria e il medico Gian Giacomo Boldino (o Uboldino) venne allontanato insieme ad altri medici, vennero richiesti ufficialmente i servizi del \u201cprodigioso\u201d medico bernaldese (15 settembre) che dopo numerose visite all'illustre paziente si convinse di poterlo curare con infusi a base di polveri di corallo; subentr\u00f2 dunque come unico archiatra pontificio.\nMolto probabilmente l'insistente dissenteria che colp\u00ec il papa era causata da tifo o enterite o addirittura colera; le cure del medico Parisio portarono per una trentina di giorni ad un notevole miglioramento della salute del Sommo Pontefice di cui, per\u00f2, riusc\u00ec a prolungare la vita solo di qualche mese; questi, il 29 dicembre 1654, proprio quando gli attacchi dissenterici si ripresentavano in forma acuta e la cura delle polveri di corallo risultava inadeguata, volle assegnargli una pensione di 50 scudi e un \u201cbenefizio\u201d di 160. Innocenzo X si spense infine il 7 gennaio 1655.\nMatteo Parisi fu poi tra i medici del conclave che il 7 Aprile dello stesso anno elesse, con il favore della Spagna, il cardinale senese Fabio Chigi (papa Alessandro VII) che, ancora sotto il pontificato del suo predecessore, ebbe modo di conoscere il medico lucano e di apprezzarne le qualit\u00e0.\nParisio venne scelto come primo archiatra pontificio gi\u00e0 all'inizio del nuovo pontificato, affiancato dal romano Paolo Zacchia, gi\u00e0 medico alla corte papale e, a cui si deve l'invenzione della parola \"dementia\", dal senese Mattia Naldi, da tempo amico del cardinale, e da Francesco Moreschini.\nNel febbraio del 1664, durante la stesura del Trattato di Pisa a seguito dei dissapori creatisi tra lo stato pontificio e la Francia di Luigi XIV, il Santo Padre, che gi\u00e0 da un paio di anni accusava forti dolori dovuti al \u201cmale della pietra\u201d, cio\u00e8 da calcolosi renale e biliare (malattia all'epoca difficilmente curabile), peggior\u00f2 le proprie condizioni e si ammal\u00f2 gravemente. Parisio, affiancato da altri medici, alcuni cardinali e diversi nipoti, assistette Alessandro VII sul letto di morte dove, ancora lucido, soleva lamentarsi con il Duca di Chaulnes del cattivo trattamento riservato al nunzio apostolico a Parigi. Tenuto poi ai 37 cardinali raccolti attorno al suo letto il discorso di congedo, il pontefice si spense il 29 maggio del 1667.\nMatteo Parisio fu nuovamente scelto per i suoi meriti come medico ufficiale e archiatra del conclave.\nEletto il 20 giugno 1667 papa Clemente IX (Giulio Rospigliosi), che nel suo pontificato di soli 28 mesi prosegu\u00ec la politica del suo predecessore, Parisi si dedic\u00f2 alla libera professione aprendo uno studio privato nella Roma in fermento artistico promosso dal papa e divenne medico della famiglia del defunto pontefice Chigi.\nGli ultimi anni ed il perdono di Bernalda.\nNonostante il Parisio avesse superato i 70 anni il suo studio era molto apprezzato. L'essere stato archiatra di due papi e l'essere tenuto ancora in considerazione nella curia del nuovo pontefice, infatti, gli dava prestigio e fama e inoltre la rappresentazione della commedia \u201c\"La cortigiana schernita\"\u201d di Giovanni Maria Alessandrini, a lui dedicata, lo rendeva un personaggio ancor pi\u00f9 noto e richiesto.\nNegli ultimi anni di vita, bench\u00e9 avanzato con l'et\u00e0, non si risparmi\u00f2 nella professione; secondo l'erudito Giacinto Gigli, l'archiatra Parisi pass\u00f2 a miglior vita il 29 aprile 1669, dopo aver ottenuto, diversi anni prima, il perdono della citt\u00e0 natia.\nGrazie alle sue conoscenze e alla fama gi\u00e0 acquisita ottenne, tra il 1650-1651, alcune reliquie di santi (tra cui quelle di San Bernardino, San Vittorino e San Vitale) custodite in reliquiario, che fece pervenire, come segno di scusa e richiesta di perdono, alla chiesa madre di Bernalda.\nTali reliquie venivano esposte al pubblico il 20 maggio, giorno della festa di San Bernardino come descritto nell'opera \"Istoria civica di Bernalda\" di Filippo Ambrosano.\nRiconoscimenti.\nA Matteo Parisi sono state recentemente dedicate una scuola ed una strada della citt\u00e0 natia."}
{"id": "6186287", "revid": "767487", "url": "https://it.wikipedia.org/wiki?curid=6186287", "title": "Martin McCarrick", "text": "Biografia.\n\u00c8 meglio conosciuto per il lavoro con Siouxsie and the Banshees dal 1987 al 1995. \u00c8 stato ospite sull'album \"Through the Looking Glass\" e ha poi registrato tre album in studio completi: \"Peepshow\", \"Superstition\" e \"The Rapture\". Il pi\u00f9 grande successo con la band \u00e8 stato nel 1991 con il singolo \"Kiss Them for Me\", che ha raggiunto il n\u00b0 23 della classifica americana. Con Siouxsie and the Banshees ha contribuito anche ai film \"Batman - Il ritorno\" e \"Showgirls\".\nMcCarrick \u00e8 altres\u00ec noto per aver fatto parte del super-gruppo dell'etichetta 4AD This Mortal Coil, con il quale ha inciso tre album - \"It'll End in Tears\", \"Filigree &amp; Shadow\" e \"Blood\". Accanto al suo lavoro con i This Mortal Coil ha contribuito alla registrazione e alle esibizioni dal vivo di alcuni artisti della 4AD tra cui i Dead Can Dance, i Wolfgang Press, Peter Murphy, Heidi Berry, i Lush, i Throwing Muses e Kristin Hersh. \u00c8 stato poi un componente del gruppo rock Therapy?: si un\u00ec a loro nel 1996 (il suo primo concerto come membro a tempo pieno, essendo uno spettacolo segreto per il fan-club a Dublino, Irlanda il 10 aprile 1996), avendo gi\u00e0 contribuito in precedenza col violoncello sugli album \"Troublegum\" e \"Infernal Love\", cos\u00ec come varie apparizioni live con la band dal 1992. Durante il tour col gruppo nel Regno Unito del 2003, a McCarrick si \u00e8 perforato il timpano e ha dovuto abbandonare a met\u00e0 tour. Il suo ultimo spettacolo con i Therapy? \u00e8 stato a Glasgow, Scozia, il 28 novembre 2003. McCarrick ha lasciato i Therapy? nel marzo 2004.\nRegistrando e suonando con i This Mortal Coil ha anche avuto una lunga collaborazione con altri musicisti: con Marc Almond, compreso il determinante lavoro di Almon con Marc and the Mambas, Nick Cave, i The The, Gary Numan, i Biffy Clyro, Marianne Faithful e Bryan Ferry. In pi\u00f9, \u00e8 diventato il violoncellista scelto dai gruppi rock britannici, comparendo sul palco sia con i 3 Colours Red sia con Rico (al quale ha contribuito all'album \"Violent Silences\").\nHa lavorato e fatto musica utilizzata per film, TV, radio e teatro. Le colonne sonore comprendono \"The Garden\" (Derek Jarman), \"Batman - Il ritorno\" (Tim Burton), \"Giovani streghe\" (Andrew Flemming) e \"La Proie\" (Eric Vallete).\nLui e la moglie Kimberlee, una violinista, ora lavorano insieme come The McCarricks - uno spettacolo basato su esibizioni audio visive dal vivo. Hanno fatto lunghe tourn\u00e9e nel Regno Unito, Stati Uniti e in Europa e hanno scritto musica per Channel 4, \"Malattie imbarazzanti\" e la Societ\u00e0 per i Diritti degli Animali degli Stati Uniti.\nNel 2004 si \u00e8 esibito nuovamente con Siouxsie durante lo spettacolo \"Dreamshow\", che ha ospitato un'intera orchestra e lavori sia dal catalogo di Siouxsie and the Bansheees sia dei Creatures.\nNel 2006 McCarrick (insieme a Kimberlee McCarrick) ha partecipato al festival \"Meltdown\" di Patti Smith alla Royal Festival Hall di Londra, dove si sono esibiti con Sinead O'Connor, Marianne Faithful e Kristin Hersh.\nIl 2007-8 ha visto il duo violino e violoncello The McCarricks in tour nel Regno Unito, Europa e Stati Uniti. Due EP sono stati pubblicati di seguito - \"3\" e \"The McCarricks\", entrambi dalla casa discografica dei McCarricks 'House of McCarrick'.\nNel 2012 ha lavorato (per la prima volta in quasi 30 anni) di nuovo con Marc Almond, per la fondamentale performance dell'album di Almond \"Torment and Toreros\" del 1983 nella sua interezza, per il \"Meltdown Festival\" del 2012. \u00c8 stato direttore musicale per le sezioni archi e coro e ha anche suonato. Continua a lavorare con Marc Almond e nel 2013 ha collaborato con Marc e il leggendario Tony Visconti per registrare del nuovo materiale.\nOltre ad essere un artista live e da studio, Martin \u00e8 anche un insegnante e docente di musica."}
{"id": "6186288", "revid": "124634441", "url": "https://it.wikipedia.org/wiki?curid=6186288", "title": "Niall Duthie", "text": "Biografia.\nNiall Duthie \u00e8 nato ad Aberdeen, in Scozia, e ha trascorso gran parte dell'infanzia nel Ghana, in Inghilterra e in Malesia. Dopo aver cambiato molte scuole, ha terminato i suoi studi presso l'Universit\u00e0 dell'Essex. Trasferitosi in Spagna, l\u00ec vi ha abitato per circa trent'anni, residente per lunghi periodi a Cadice.\nSposato con tre figli, vive con la famiglia a Edimburgo.\nOpere.\n\u00c8 autore di tre romanzi: \"The Duchess's Dragonfly\" (1993, Phoenix House, Orion), \"Natterjack\", (1996, Faber &amp; Faber) e \"Lobster Moth\" (1999, Fourth Estate)."}
{"id": "6186294", "revid": "287204", "url": "https://it.wikipedia.org/wiki?curid=6186294", "title": "Walzer aus Wien", "text": "Walzer aus Wien (\"Walzer da Vienna\" nota come \"The Great Waltz\" in lingua inglese) \u00e8 un singspiel pasticcio in tre atti su libretto di Alfred Maria Willner, Heinz Reichert e Ernst Marischka, su musica di Johann Strauss (figlio), arrangiata da Erich Wolfgang Korngold e Julius Bittner, la cui prima fu data allo Stadttheater di Vienna il 30 ottobre 1930. Un adattamento in lingua inglese dal titolo \"The Great Waltz\" and\u00f2 in scena a Broadway nel 1934, e un altro a Londra nel 1970.\nEdizioni in francese e inglese.\nIl libretto fu tradotto in lingua francese da Andr\u00e9 Mou\u00ebzy-\u00c9on e Jean Marietti, e rappresentato sotto il titolo di \"Valses de Vienne\" al Th\u00e9\u00e2tre de la Porte Saint-Martin di Parigi il 21 dicembre 1933. Negli Stati Uniti d'America e nel Regno Unito venne eseguito, con un ulteriore arrangiamento delle musiche, come \"The Great Waltz\".\nTrama.\nL'azione si svolge a Vienna intorno al 1845, e riguarda la rivalit\u00e0 tra gli Strauss, padre e figlio, e l'amore della giovane Resi per Strauss Jr. Ma con l'aiuto di una contessa russa, padre e figlio si riconciliano e l'amore trionfa."}
{"id": "6186300", "revid": "767487", "url": "https://it.wikipedia.org/wiki?curid=6186300", "title": "Willem van Honthorst", "text": "Biografia.\nFratello minore del pi\u00f9 noto Gherardo delle Notti, nacque ad Utrecht nel 1594. Entrambi, su volere del padre Herman, furono avviati alla pittura da Abraham Bloemaert.\nCome il fratello, fu seguace dello stile di Caravaggio e divent\u00f2 un ricercato autore di ritratti. Dal 1647 al 1664 si trasfer\u00ec a Berlino, dove divenne pittore di corte per conto di Luisa Enrichetta, moglie dell'elettore Federico Guglielmo I, dopodich\u00e9 torn\u00f2 ad Utrecht, dove si spense nel 1664. \nL'erronea attribuzione delle opere del fratello Gherado delle Notti.\nAnche il fratello Gherardo (1592-1656) fu un pittore di ritratti e molte delle sue opere furono attribuite a Willem a causa della somiglianza fra le loro due firme. "}
{"id": "6186301", "revid": "547034", "url": "https://it.wikipedia.org/wiki?curid=6186301", "title": "Jungle Queen", "text": ""}
{"id": "6186304", "revid": "671029", "url": "https://it.wikipedia.org/wiki?curid=6186304", "title": "Basketball-Bundesliga 1987-1988", "text": "La Basketball-Bundesliga 1987-1988 \u00e8 stata la 22\u00aa edizione del massimo campionato tedesco occidentale di pallacanestro maschile. La vittoria finale \u00e8 stata ad appannaggio del Saturn Colonia."}
{"id": "6186308", "revid": "122736443", "url": "https://it.wikipedia.org/wiki?curid=6186308", "title": "Hamburo aeteuthage", "text": "Hamburo aeteuthage (, lett. \"Incontrollabilmente affezionati\"; titolo internazionale Uncontrollably Fond, conosciuto anche come \"Recklessly Affectionate\") \u00e8 un serial televisivo sudcoreano con protagonisti Kim Woo-bin e Bae Suzy, trasmesso su KBS2 dal 6 luglio all'8 settembre 2016.\nMentre in patria gli ascolti registrarono una tendenza al calo, deludendo le aspettative, il serial fu ben ricevuto in Asia. In Cina fu trasmesso sul sito Youku simultaneamente alla trasmissione in Corea, raggiungendo pi\u00f9 di 4 miliardi di visualizzazioni totali, diventando il drama coreano pi\u00f9 visto del sito.\nTrama.\nShin Joon-young \u00e8 un attore giovane e famoso all'apice della carriera, noto nell'industria per il carattere lunatico, sfrontato e difficile. Quando gli viene diagnosticato un glioma al tronco cerebrale che gli lascia al massimo quattro mesi di vita, egli chiede al proprio avvocato di rintracciare No Eul, la ragazza con la quale ha avuto un incontro sfortunato dieci anni prima. Eul, che ha dovuto badare a se stessa e al fratello minore dopo l'uccisione del padre ad opera di un'auto pirata, \u00e8 diventata una produttrice televisiva freelance di pochi scrupoli, disposta ad accettare tangenti per coprire inchieste scomode e ad approfittarsi del prossimo pur di guadagnare denaro sufficiente per ripagare il debito con gli usurai lasciatole dal genitore. Un giorno, per\u00f2, il suo comportamento la porta ad essere licenziata. Sapendo che una rete televisiva vuole realizzare un documentario su Shin Joon-young, ma che questi non ha intenzione di farlo, e riconoscendo nel progetto l'occasione di riavere il suo lavoro, Eul si autoincarica di convincerlo. Inizialmente Joon-young rifiuta comunque, ma in seguito, venuto a conoscenza da terze parti della situazione in cui si trova Eul, decide di accettare e, contemporaneamente, di risolvere il caso della morte di suo padre, mentre la malattia continua il suo corso senza che nessuno lo sappia.\nColonna sonora.\nLa colonna sonora di \"Uncontrollably Fond\" \u00e8 divisa in due volumi: Volume 1 composto da brani presenti negli episodi 1-8 e \"Golden Love\" dei Midnight Youth dell'episodio 14 , mentre il Volume 2 \u00e8 composto da brani degli episodi 9 a 15 e tracce dei New Empire dall'episodio 14.\nTrasmissione internazionale.\nMentre gli ascolti del dramma sono state al di sotto delle aspettative a livello locale, \u00e8 stato invece notevolmente apprezzato in altre parti dell'Asia."}
{"id": "6186309", "revid": "287204", "url": "https://it.wikipedia.org/wiki?curid=6186309", "title": "Avvenimento di libert\u00e0", "text": "Avvenimento di libert\u00e0 (sottotitolato \"Conversazioni con giovani universitari\") \u00e8 un saggio del sacerdote cattolico e teologo Luigi Giussani, fondatore del movimento Comunione e Liberazione, pubblicato nel 2002.\nStoria editoriale.\nIl libro, edito da Marietti di Genova che da alcuni anni stava pubblicando volumi antologici di Giussani, contiene la trascrizione inedita di conversazioni svoltesi durante alcuni raduni e esercizi spirituali di studenti universitari aderenti al movimento di Comunione e Liberazione prevalentemente negli anni novanta. I testi mantengono lo stile del dialogo e della forma domanda-risposta. Nelle assemblee, oltre alle risposte di Giussani, trovano spazio interventi del teologo Stefano Alberto, del medico Giancarlo Cesana e del filosofo Carmine Di Martino, tutti collaboratori stretti del sacerdote brianzolo e all'epoca tra i responsabili della sezione universitaria del movimento.\nContenuti.\nLa meditazione tenuta da Giussani durante gli esercizi spirituali degli universitari di Comunione e Liberazione svoltisi a Rimini nel dicembre del 1995, conosciuta e pubblicata in seguito col titolo \"Riconoscere Cristo\", \u00e8 considerata una sintesi di tutto il percorso esistenziale e educativo di Giussani ed \u00e8 considerato uno dei suoi interventi pi\u00f9 importanti, tanto che dai dialoghi avuti con varie comunit\u00e0 di universitari di CL nei mesi successivi, che avevano a tema le domande sorte dopo quella lezione, fu ricavato il volume \"Avvenimento di libert\u00e0\"."}
{"id": "6186337", "revid": "1305772", "url": "https://it.wikipedia.org/wiki?curid=6186337", "title": "Carl Friedrich Schmidt", "text": "Biografia.\nIl padre era amministratore die beni terrieri della famiglia degli Oldekop.\nSchmidt frequent\u00f2 la \"Domschule\" e il ginnasio a Reval. Dal 1849 studi\u00f2 botanica presso l'Universit\u00e0 di Tartu, proseguendo poi gli studi a Mosca. Nel 1853 super\u00f2 il suo esame di candidato e fu ricercatore presso la Societ\u00e0 di ricerche naturali di Tartu sulla geologia dell'Estonia. Nel 1855 super\u00f2 l'esame di \"Magister\" in geologia e dal 1856 al 1859 fu assistente e direttore rappresentante presso il Giardino Botanico rappresentante e dal 1858 libero docente a Tartu. \nDal 1859 al 1863 prese parte ad una spedizione scientifica nella zona dell'Amur e sull'isola di Sachalin (quale seguito della precedente spedizione di Leopold von Schrenck), le cui scoperte egli analizz\u00f2 successivamente a San Pietroburgo. Nel 1866/67 diresse una spedizione dell'Accademia russa delle Scienze verso la Siberia fino allo Enisej, durante la quale furono trovati anche i resti di un Mammut, il primo esemplare trovato da scienziati con parti molli congelate.\nDopo questa spedizione egli si ammal\u00f2 e si cur\u00f2 in Germania fino al 1870.\nQuindi torn\u00f2 alle sue ricerche geologiche e paleontologiche nella nativa Estonia (finanziato da rappresentanti della nobilt\u00e0 estone). Dal 1872 egli fu membro prima aggiunto, poi straordinario e dal 1884 ordinario dell'Accademia russa delle scienze nella divisione di Geognostica e Paleontologia. Inoltre, dal 1873, fu per 27 anni direttore del Museo dell'Accademia russa delle scienze e consigliere segreto. Egli aveva buoni rapporti con Svezia e Germania, visit\u00f2 tra il 1884 e il 1891 i Congressi internazionali di geologia e fu uno degli organizzatori del congresso del 1897 a San Pietroburgo, per il quale egli condusse un'escursione in Estonia.\nNel 1891 visit\u00f2, in occasione del Congresso internazionale di Washington, anche i luoghi di scoperta del Siluriano e dell'Ordoviciano a New York, in Ohio e nel Canada orientale.\nEgli visit\u00f2 fra gli altri i luoghi del siluriano nel Baltico orientale (e i suoi trilobiti) e sul Gotland con opere sulla stratigrafia del Cambriano e Siluriano e la pubblicazione nel 1878 di una carta geologica dell'Estonia e dei dintorni di San Pietroburgo. Egli pubblic\u00f2 anche opere di geologia delle ere glaciali (i cui detriti egli studi\u00f2 anche) e sui fossili di pesci del periodo Siluriano.\nPer i suoi scritti sui trilobiti egli utilizz\u00f2, insieme alle proprie raccolte, quelle di A. F. Volborth (dal 1876 di propriet\u00e0 dell'Accademia russa) e di E. Eichwald.\nSecondo David Bruton le raccolte di Schmidt ammontano a 1408 esemplari di 255 tipi, dei quali 120 erano del tutto nuovi.\nEgli \u00e8 autore di oltre 200 pubblicazioni scientifiche.\nNel 1902 fu insignito della Medaglia Wollaston. Fu dottore \"honoris causa\" dell'Universit\u00e0 di K\u00f6nigsberg e membro corrispondente dell'Accademia reale prussiana delle scienze (1900), come pure membro della Societ\u00e0 geologica di Londra, di quella svedese e di quella tedesca. Inoltre fu membro della Societ\u00e0 geografica di Berlino, di una serie di societ\u00e0 russe di Scienze naturali, membro onorario dell'Universit\u00e0 di Tartu e di Kasan. Dal 1859 fu socio corrispondente della Societ\u00e0 scientifica estone."}
{"id": "6186339", "revid": "767487", "url": "https://it.wikipedia.org/wiki?curid=6186339", "title": "Gianna Galli", "text": "Vita e carriera.\nNata a Modena, la Galli cominci\u00f2 a studiare canto in giovent\u00f9. Nel 1952, all'et\u00e0 di 17 anni, vinse il concorso internazionale di canto di Spoleto. Nello stesso anno fece il suo debutto operistico professionale al Teatro Comunale di Modena. La sua carriera progred\u00ec rapidamente e fu presto sentita nei maggiori teatri d'opera a livello internazionale. Divenne in particolare molto legata alle opere di Giacomo Puccini, con i suoi ruoli d'autore che sono Mim\u00ec in \"La boh\u00e8me\", Minnie ne \"La fanciulla del West\" e il ruolo della protagonista in \"Manon Lescaut\" e \"Tosca\". Fece il suo debutto negli Stati Uniti nel 1958 alla New York City Opera come Mim\u00ec.\nNel 1961 la Galli cre\u00f2 il ruolo di Caterina nella prima mondiale di Renzo Rossellini \"Uno sguardo dal ponte\", che si basava su \"A View from the Bridge\" di Arthur Miller, al Teatro dell'Opera di Roma. Torn\u00f2 a quel teatro nell'aprile 1962 per interpretare il ruolo di Thamar nella premiere de \"La stirpe di Davide\" di Franco Mannino. Il giugno seguente cant\u00f2 il ruolo del Falso Angelo nella prima mondiale dell'oratorio \"Atl\u00e0ntida\" di Manuel de Falla, che fu presentato in una produzione al Teatro alla Scala di Milano. Altri ruoli da lei creati in prime mondiali furono Nicole in \"Il diavolo in giardino\" di Mannino (1963, Teatro Massimo) e Slam in \"Atomtod\" di Giacomo Manzoni (1965, La Scala).\nNel suo paese natale, Galli si \u00e8 anche esibita frequentemente in operette in lingua italiana. Nel 1961 recit\u00f2 nell'adattamento cinematografico dell'operetta \"Il Paese dei Campanelli\" di Carlo Lombardo e Virgilio Ranzato, che fu diretto da Vito Molinari. Ha anche fatto diverse apparizioni alla televisione italiana nel corso del 1950, 1960 e 1970. Nel 1956 ha svolto mirabilmente il ruolo di Lisa nel film per la televisione di Mario Lanfranchi, \"La sonnambula\" di Vincenzo Bellini, con Anna Moffo come Amina. Nel 1957 ha registrato su disco il ruolo di Vivetta ne \"L'Arlesiana\" di Francesco Cilea, altri interpreti: Ferruccio Tagliavini, Pia Tassinari e Paolo Silveri.\nAnni della maturit\u00e0 e nuova carriera.\nLa Galli fu costretta al ritiro nel 1975 all'et\u00e0 di 40 anni dopo aver sofferto di problemi vocali che a quel tempo non erano risolvibili con un intervento chirurgico alle corde vocali. Tuttavia, il suo legame con il mondo dell'opera prosegu\u00ec con una seconda carriera di successo come manager di cantanti in Italia. Ha gestito, tra gli altri, Giuseppe Filianoti e Salvatore Licitra.\nMorte.\nGianna Galli ha vissuto gli ultimi anni della sua vita a Monte Carlo, Monaco, dove mor\u00ec nel 2010, all'et\u00e0 di 75 anni."}
{"id": "6186349", "revid": "599013", "url": "https://it.wikipedia.org/wiki?curid=6186349", "title": "More Sorcery", "text": "More Sorcery \u00e8 un album discografico Live di Gabor Szabo, pubblicato dalla casa discografica Impulse! Records nel febbraio (o) marzo del 1968.\nMusicisti.\nLos matodoros / People / Corcovado (Quiet Nights)\nLucy in the Sky with Diamonds / Comin' Back / Spellbinder\nNote aggiuntive"}
{"id": "6186361", "revid": "247222", "url": "https://it.wikipedia.org/wiki?curid=6186361", "title": "Artwork (album)", "text": ""}
{"id": "6186375", "revid": "287204", "url": "https://it.wikipedia.org/wiki?curid=6186375", "title": "George FitzClarence, I conte di Munster", "text": "Biografia.\nEra il figlio illegittimo di Guglielmo IV e della sua amante di lunga data, Dorothea Jordan. Come i suoi fratelli, ha avuto pochi contatti con la madre dopo che i suoi genitori si sono separati nel 1811, preferendo fare affidamento sulle sue aspettative dal padre.\nCarriera.\n\u00c8 stato un ufficiale dell'esercito durante la guerra d'indipendenza spagnola e successivamente in India. Il padre, orgoglioso del suoi successi militare, era profondamente preoccupato per i suoi problemi con l'alcool e il gioco d'azzardo, vizi a cui molti dei fratelli di William erano inclini.\nEgli \u00e8 stato creato conte di Munster, visconte FitzClarence e barone Tewkesbury il 4 giugno 1831, e divenne un consigliere segreto nel 1833. George, come i suoi fratelli, era soddisfatto degli accantonamenti effettuati per lui e questo, combinato con la sua crescente instabilit\u00e0 mentale, ha causato una serie di litigi con il padre che si \u00e8 conclusa in un allontanamento. Anche alla morte della sorella Sophia, figlia prediletta del re, nel mese di aprile 1837, non ha portato ad una riconciliazione.\nRaggiunse il rango di Maggiore Generale nella British Army e ricopr\u00ec la carica di aiutante di campo di Guglielmo IV (1830-1837). Ha ricoperto la carica di Luogotenente della Torre di Londra (1831-1833), Conestabile e Governatore del Castello di Windsor (1833-1842) e aiutante di campo alla regina Vittoria (1837-1841). \u00c8 stato eletto presidente della Royal Asiatic Society nel 1841.\nMatrimonio.\nSpos\u00f2, il 18 ottobre 1819, Mary Wyndham (29 agosto 1792-3 dicembre 1842), figlia di George Wyndham, III conte di Egremont e della sua amante Elisabetta Fox. Ebbero sette figli:\nMorte.\nFitzClarence si suicid\u00f2 il 20 marzo 1842 a Londra. Il suo suicidio non fu una sorpresa per la sua famiglia, che era stata a lungo preoccupata per la sua condizione mentale. Secondo il suo medico, FitzClarence credette che stesse per diventare pazzo, e negli ultimi anni ci sono state speculazioni che soffrisse di una malattia ereditaria, la porfiria, che aveva afflitto il nonno e diversi altri membri della famiglia."}
{"id": "6186377", "revid": "1543377", "url": "https://it.wikipedia.org/wiki?curid=6186377", "title": "Giuseppe Ria", "text": "Biografia.\nPrimi studi e impegno giovanile.\nGiuseppe Beniamino Leonardo Ria nacque a Tuglie il 19 febbraio 1839 da Franco Ria e Giuseppa Picciolo, ma visse con il patrigno Giuseppe Romano.\nI suoi primi studi furono compiuti a Nard\u00f2 \"nel collegio della mia educazione letteraria\" come egli stesso ricordava; poi dalla periferica provincia salentina si trasfer\u00ec a Napoli e divenne studente del Collegio Medico. Proveniente da una famiglia di possidenti, fu incoraggiato a intraprendere la professione medica fin dalla tenera et\u00e0.\nNegli anni trascorsi nel Collegio Medico, Ria \"era tenuto d' occhio per le sue continue indisciplinatezze\" a tal punto da essere descritto come l\"'ex-enfant terrible\"\".\"\nPrese anche parte attivamente ai movimenti in favore dell'Unit\u00e0 d'Italia e cos\u00ec lo ricordava Giuseppe Vinci:Tutti i sentimenti pi\u00f9 alti, le aspirazioni pi\u00f9 nobili hanno sempre agitato il vostro animo generoso. Studente nel Collegio Medico sentiste il fuoco della libert\u00e0 che pervase tutte le menti nei tempi gloriosi in cui l'Unit\u00e0 Italiana si sospirava ed insieme con altri valorosi convittori foste rinchiuso in carcere. Il Rettore del tempo, un Canonico bene accetto alla Corte Borbonica, scelse fra 300 alunni solo 25, che egli cred\u00e9 fertili d'ingegno e di cuore e li consegn\u00f2 ai birri del Commissariato di San Giovanni in Porta. Era la politica del tempo.Difatti per questo suo coinvolgimento, Ria fu arrestato e condannato; in carcere conobbe il gallipolino Emanuele Barba, anch'egli attivo sostenitore della causa italiana.\nPer la profonda amicizia che sempre lo unir\u00e0 ad Emanuele Barba, Ria accett\u00f2 di recarsi a Gallipoli nel luglio del 1877, su invito dello stesso collega, per visitare il nuovo Ospedale; al suo rientro invi\u00f2 al giornale \"Il Municipio\" di Napoli, una lettera nella quale metteva in rilievo le ottime qualit\u00e0 della struttura, perch\u00e9 fosse pubblicata.\nL'attivit\u00e0 di docente.\nUna volta superato il periodo dei disordini, Giuseppe Ria consegu\u00ec la laurea in medicina e riusc\u00ec ad affermarsi nell'ambiente napoletano vincendo numerosi concorsi, bench\u00e9 la sua vita familiare, dopo il matrimonio con Giulia De Filippis, fosse stata turbata dalla prematura morte dei figli. Cos\u00ec li ricorda, infatti, nella dedica a stampa del volume \"La Idroterapia del medico moderno:\"... i miei due cari figliuoli / Elisa e Franchino / crudelmente rapiti alla dolcezza dei paterni amplessi.A trent'anni divenne Assistente del professor Antonio Cardarelli nell'Ospedale napoletano sito nel Complesso di Ges\u00f9 e Maria.\nDal 1868 fu Professore pareggiato di Farmacologia presso la Regia universit\u00e0 di Napoli, nel 1869 fond\u00f2 lo studio della Terapia Clinica e con la legge del 30 maggio 1875 sulla libera docenza riusc\u00ec ad ottenere il titolo di Docente libero per questa disciplina e, inoltre, fu il primo a conseguirlo per Farmacologia. Lo stesso anno pubblic\u00f2 il \"Saggio di Terapia speciale,\" primo tentativo italiano di un'opera di questo genere.\nNel 1883 abbandon\u00f2 l'insegnamento di Farmacologia per dedicarsi completamente a quello della Clinica, assolvendo contemporaneamente al suo ruolo di medico ordinario nell'Ospedale degli Incurabili.\nCome in molti medici e scienziati della seconda met\u00e0 dell'Ottocento, anche in Ria emerse una forte componente pedagogica. Criticava gli esami (\"la commedia degli esami!\") che, a suo parere, non garantivano a sufficienza n\u00e9 l'esaminato n\u00e9 l'esaminatore n\u00e9 la scuola stessa.\nNel campo degli studi medici, inoltre, Ria respingeva le diagnosi che non scaturivano da una conoscenza profonda della situazione del malato. Tenendo fede a un moderato empirismo, credeva fermamente che anche eventuali errori diagnostici potessero essere fonte di esperienza e crescita per il medico.\nBench\u00e9 orgoglioso del proprio insegnamento, si rendeva conto della necessit\u00e0 di un lavoro costante affinch\u00e9 non fossero formati solo 'tecnici' di una disciplina ma soprattutto 'maestri'... un insegnamento qualsiasi debb' essere sempre un apostolato, e se cos\u00ec non \u00e8, esso partecipa del suo elevato ambiente, si confonde col mestiere e la scuola perde la nobilt\u00e0 della sua missione. La scuola \u00e8 sempre, nel mio modo d'intenderla, istruzione ed educazione. Se nella scuola di coltura generica si dee istruire la mente del giovanetto ed educare il suo cuore, anche negli studi superiori s'istruisce la mente e si educa il cuore del giovane, quando gli si dimostra la bont\u00e0 della disciplina, alla quale egli dedica la attivit\u00e0 scientifica; quando gli si palesa il modo migliore d'insegnarla e quando gli si dice il modo pi\u00f9 corretto di esercitarla. Anche per perseguire questo scopo Ria raccolse e pubblic\u00f2 le proprie lezioni, ricche di citazioni letterarie, in conformit\u00e0 con il profilo del medico umanista rimasto vivo a lungo nella tradizione meridionale.\nL'impegno sociale.\nUn intervento che manifesta la profonda umanit\u00e0 che accompagnava l'impegno civile e la perizia tecnica del medico, \u00e8 senz'altro quello sul trattamento delle persone affette da rabbia:Non vi resta che essere i preziosi amici di questo condannato (del rabbioso), perch\u00e9 la societ\u00e0 lo fugge temendolo, ed egli la chiede per confortarsi. Ora che dubitiamo per esperienza se la rabbia si trasmetta dall'uomo all'uomo, possiamo essere pi\u00f9 cordiali con l'arrabbiato, confortandolo con la nostra presenza e con la nostra parola, senza condannarlo a un busto di forza quasi fosse il pi\u00f9 furioso maniaco, n\u00e9 alla catena del prigioniero del Byron nel castello di Chillon.Con orgoglio nazionale rivendicava, contro coloro che vedevano negli studiosi stranieri i precursori di ogni progresso scientifico, anticipazioni e risultati tutti italiani e guardava ad esempio alla Scuola Napoletana. Con il proprio lavoro contribu\u00ec alla crescita italiana in ambito medico-scientifico, introducendo innovative tecniche terapeutiche nella cura del tifo. Partecipava inoltre attivamente ai Congressi scientifici, di cui pubblicava resoconti significativi.\nFu Socio Onorario della Regia Accademia medico-chirurgica di Napoli e diresse la rivista medica \"Gl' Incurabili\" in cui, inoltre, stamp\u00f2 i propri studi e pubblic\u00f2 quelli dei suoi allievi pi\u00f9 promettenti. Fra questi ricordava con orgoglio il Dottor Masi, suo Alunno di Clinica medica, il quale fece la sua tesi di Laurea su un raro caso clinico \"...\"noi pubblichiamo qui una parte di quel suo lavoro, non solo per meritata deferenza a lui, ma eziandio perch\u00e9 non si perda la notizia di un caso clinico cos\u00ec raro, studiato nella nostra scuola di Clinica\".\"\nNel 1907 l'Associazione Liberi Docenti della Regia Universit\u00e0 e degli Istituti Superiori istitu\u00ec un Comitato (con a capo il professor Giovanni Amellino), per festeggiare Giuseppe Ria, che dell'Associazione era il Presidente. Fu anche istituito un premio da conferirsi biennalmente dall'Associazione allo studente universitario pi\u00f9 meritevole, per turno di Facolt\u00e0. All'omaggio parteciparono colleghi ed ex allievi; con queste parole Modestino Del Gaizo tracci\u00f2 l\"'iter\" dell'amico Giuseppe Ria:(...) eccellente maestro di Terapia; insegnamento che Voi davate per la parte dottrinale in un'aula presso la Farmacia degl' \"Incurabili\" e per la parte pratica nelle sale ospedaliere del \"Ges\u00f9 Maria\" e dello \"Incurabili,\" dei quali ospedali voi eravate Medico per concorsi vinti. Era un insegnamento completo, sotto l'aspetto della Storia naturale e della Fisiologia dei farmaci, ed era congiunto alla Terapia clinica. Prima della forma ufficiale, questo insegnamento ebbe carattere privato per opera vostra; ne recano documento i vostri scritti clinici. Se dico ci\u00f2 della Terapia clinica non lascio nella penna che Voi colla scuola e cogli scritti avete per ben sette lustri educato molte generazioni alla sennata Clinica medica quale Libero Docente di Clinica medica nella R. Universit\u00e0 di Napoli con insegnamento nello \"Incurabili.\" La numerosa scolaresca che ogni anno vi ha circondato \u00e8 prova evidente dell'amore e della dottrina, coi quali avete alimentato la scuola. La vostra dottrina fu pari alla bont\u00e0 dell'animo. Nei tristi giorni, quando Napoli fu desolata dal colera, Voi una volta nel Lazzaretto della Pacella, ed un'altra nel rione Vicaria assisteste con sapienza e carit\u00e0 i poveri colerosi. Il 23 novembre 1926, dopo diversi anni dal suo ritiro dall'insegnamento, Giuseppe Ria mor\u00ec nella sua casa napoletana sita al numero 61 di Via Duomo a Napoli.\nL'attivit\u00e0 medica.\nLa lotta contro il colera.\nLa citt\u00e0 di Napoli fu pi\u00f9 volte colpita dal colera nel corso dell'Ottocento. La prima epidemia risale al 1835-1837 e fu documentata da Domenico Meli:\nNon tutti i quartieri della citt\u00e0 ne sono stati attaccati in pari modo. Cominciato nel Quartiere di Porto, il pi\u00f9 umido ed il pi\u00f9 insalubre della citt\u00e0, abitato tutto da persone del popolo e povere, con vicoli stretti e malsani ed umidi, nel medesimo ha fatto la strage maggiore. I due prossimi quartieri di Mercato e di Pendino, insalubri anch'essi e da miserabili genti ingombrati, con mestieri poco sani, ed in mezzo a strade umide, sudici senz'aria, vengono in seconda linea. Il quartiere di Vicaria dal settentrione, e quelli di S. Ferdinando e Chiaja, verso occidente, ed in contatto con i precedenti succedono. L'epidemia che dilag\u00f2 nel 1865-67 registr\u00f2 3.977 casi di infezione su una popolazione di 447.065 abitanti; 2.301 furono i morti. Sono questi i dati relativi a Napoli; per quanto riguarda i dati relativi alla Sezione Vicaria, nelle \"Lettere storico-cliniche del colera\" \u00e8 riportata la seguente tabella:Probabilmente la stima \u00e8 riduttiva, in quanto molti casi di colera non furono riconosciuti e la causa di molte morti fu attribuita a malattie comuni come la gastroenterite e \"altri morbi acuti dei visceri e del petto\".\nL'epidemia del triennio 1865-67 fu meno violenta rispetto alle precedenti; poich\u00e9 le condizioni topografiche della citt\u00e0 non erano variate, Ria riteneva che avendo i Napoletani vissuto molto tempo sotto \"l'impero della causa morbosa (...) non cogliendoci vergini quando all'improvviso si accende, abbiamo pi\u00f9 forza a resisterle ed a fare noi alquanto mite ci\u00f2 che sarebbe violento\".\nLettere storico-cliniche del colera nella Sezione Vicaria.\nLe \"Lettere storico- cliniche del colera nella Sezione Vicaria dirette al Cav. Giuseppe Biondi Professore di Medicina dal Dott. Giuseppe Ria\", hanno il pregio di essere un'opera giovanile (nel 1866 Giuseppe Ria aveva 27 anni), sono il resoconto di un'esperienza sul campo ma sono anche il documento di un linguaggio 'tecnico' che spesso fa ricorso alle risorse della letteratura.\nDifatti l'eco degli studi classici \u00e8 presente in tutte le opere di Ria, con riferimento alla letteratura medica degli antichi (Ippocrate, Galeno, Celso) e dei contemporanei stranieri e italiani ( Salvatore Tommasi, Arnaldo Cantani). Ampi sono anche i richiami ai testi letterari antichi e moderni; Dante \u00e8 largamente ricordato nelle \"Lettere storico-cliniche del colera,\" anche Manzoni \u00e8 variamente utilizzato, in particolare nel \"Saggio di Terapia Speciale,\" cos\u00ec come il latino Orazio ed alcuni contemporanei, quali Tommaso Grossi, Niccol\u00f2 Tommaseo, Giovanni Prati, Mario Rapisardi.\nL'argomento trattato nelle \"Lettere storico-cliniche\" rispecchia la realt\u00e0 di un'epidemia frequente e tragica, quel \"cholera morbus\" tanto temuto quanto poco conosciuto; un'esperienza sul campo di cui l'autore dava un preciso resoconto, mettendo in luce l'apporto personale, al Cavaliere Giuseppe Biondi, l'Ispettore sanitario che aveva presieduto e coordinato il gruppo di medici operante nella Sezione Vicaria \"con una solerzia e una filantropia degne di quella lode solo a pochi concessa\".\nL'opera si pone nell'orizzonte del trattato scientifico, ma dopo aver descritto il morbo nei suoi aspetti generali, nei suoi effetti, nel suo decorso, nelle sue soluzioni negative (morte) o positive (guarigione) e aver sostenuto il discorso con gli esempi tratti dalla propria esperienza e ricorrendo talvolta anche alla statistica, Ria pone alla fine il proprio lavoro in una visuale pedagogica; sostiene infatti di aver scritto \"col fervente disio di giovare alla scienza ed alla umanit\u00e0\".\nTuttavia la duttilit\u00e0 dell'opera permette di collocarla nell'habitat delle opere narrative, pi\u00f9 precisamente di quelle del resoconto di viaggio:... non vo', n\u00e9 presumo fare del colera un completo lavoro scientifico e piuttosto somigliomi a viaggiatore che notando nel suo taccuino le rarit\u00e0 dei luoghi visitati vi pone in fronte Impressioni.Alla fine della Lettera XI ribadisce proprio questo aspetto:Credo avere cos\u00ec tracciato le tre variazioni del colera fra noi sotto l'impeto di tre venti e non aspiro alla superbia di averle scolpite, come dovrebbesi, perch\u00e9, ripeto, io scrivo su queste pagine le \"Impressioni del viaggiatore.\"\nLe teorie di Ria sulla diffusione del morbo.\nDa secoli i medici, nel caso del colera come delle altre malattie infettive, erano divisi dal punto di vista teorico in \"miasmatici\" e \"contagionisti\". I primi ritenevano che le malattie epidemiche venissero diffuse dall'aria corrotta, ovvero dai miasmi, prodotto della decomposizione di materiale organico; i secondi, al contrario, erano convinti che il morbo si trasmettesse dall'uomo malato al sano, ma siccome non riuscivano a individuare il fattore di contagio, venivano perlopi\u00f9 ignorati.\nLa disputa tra coloro che ritenevano il colera \"contagioso\" o \"epidemico\" vide il dottor Ria incerto e in una curiosa posizione mediana che assume entrambe le ipotesi cercando di conciliarle:...io crederei (...) il colera contagioso ma non come della scabbia e della sifilide in cui il contatto \u00e8 tutto, piuttosto diciamo contagioso perch\u00e9 esso migra da un luogo all'altro se le persone o le cose lo traducono. (...) E per\u00f2 io credo il colera non contagio n\u00e9 epidemia in tutto perch\u00e9 comincia da quello, si converte in questa ed ha bisogno nell'individuo di peculiari condizioni che senza nascondersi sotto il generico velame della misteriosa \"predisposizione\" si traducono nei quattro elementi igienico, dietetico, atmosferico e anco morale; la somma dei quali o di alcuni \u00e8 la causa determinante perch\u00e9 nell'individuo esposto all'influenza si sviluppi il male..Con onest\u00e0 scientifica Ria ammetteva di non sapere se fossero cellule, spore o miasmi a diffondere il contagio, ma non poteva negare che dovesse essere introdotto in una citt\u00e0 da persone o oggetti che recassero in s\u00e9 qualcosa, di cui ancora non sapeva spiegare la natura. Il colera cos\u00ec importato produceva nell'aria un miasma o qualcos'altro che fecondava se le condizioni locali o individuali lo permettevano.\nInfatti riteneva che il germe causa del morbo non migrasse da una persona ad un'altra ma che fosse presente nell'aria e, una volta respirato dall'individuo si incubasse e si manifestasse se condizioni igieniche, dietetiche ed atmosferiche fossero state favorevoli al suo sviluppo.\nSe nel colera tutto fosse stato dovuto solo al contagio, di conseguenza, affetto un solo membro della famiglia, tutta questa avrebbe dovuto contrarre la malattia; ci\u00f2 non veniva riscontrato se non in alcuni casi. Durante molte visite Ria aveva notato che in molte famiglie, bench\u00e9 tutti dormissero nello stesso letto del coleroso, il contagio non avveniva. Egli stesso, insieme ai suoi infermieri, aveva respirato la stessa aria del malato, lo aveva toccato eppure non aveva manifestato sintomi.\nPer cercare di comprendere la causa di questi fenomeni, aveva ipotizzato una quarta causa scatenante, oltre a quelle igienica, dietetica ed atmosferica, alla quale attribuiva grande importanza: questa era il \"morale,\" da lui inteso come paura del male che portava al manifestarsi della malattia...la paura quindi lo ha ucciso ed io stesso ho compreso quel giorno quanto sia potente tal causa poich\u00e9 commosso (...) mi pareva essere diarroico, algido, tra vomiti e se non avessi a me stesso imposto con animo forte la indifferenza all'altrui sventura, vedeva dover tra poco esser io la vittima dello spavento.\nL'attenzione all'igiene.\nCon occhio critico e lungimirante Ria richiam\u00f2 l'attenzione alle condizioni igienico-sanitarie attribuendo loro valore di prevenzione contro le malattie. L'ambiente osservato \u00e8 quello della Napoli in cui viveva ed operava:Provo uno sdegno quando lungo la via vedo dei fanciulli cenciosi e luridi, con la cute annerita dal sudiciume, eppure non ci vorrebbe che un po' d'acqua per allontanare tanti morbi ed avere un futuro robusto giovanotto. I vestimenti siano pure logori se la miseria cos\u00ec comanda, ma siano puliti, perch\u00e9 della sporcizia \u00e8 colpa la spensieratezza, ma non la miseria.Ribad\u00ec la necessit\u00e0 dell'igiene personale, accusando non solo la trascuratezza domestica ma, soprattutto, quella delle istituzioni pubbliche e puntando con decisione sull'equilibrio tra sviluppo ed educazione della mente e, parallelamente, sviluppo ed educazione del corpo.\nLa convinzione che una maggiore igiene personale potesse prevenire l'insorgenza delle malattie, derivava anche da un'attenta osservazione delle abitudini delle meretrici, le quali \" avevano abitudini igieniche pi\u00f9 accorte per necessit\u00e0 della professione\", inoltre si riteneva un tempo che \"lo sperma assorbito rinvigoriva l'organismo maschile e femminile\".\nPer Ria la 'salubrit\u00e0' dell'aria sembrava un valido rimedio in funzione preventiva, nasceva da questo la visione idilliaca del paese natale, Tuglie, visto come \"locus amoenus\" resistente alle insidie del morbo o capace di sanarle rapidamente.\nA Napoli invece gli stessi elementi naturali sembrano rafforzare il propagarsi dell'epidemia; lo scirocco e la pioggia, che altrove sembravano cancellare la malattia, l\u00ec come a Livorno (secondo la testimonianza di Francesco Puccinotti per il colera del 1835) dava l'impressione di renderla pi\u00f9 feroce.\nLa situazione era pi\u00f9 drammatica in alcuni quartieri napoletani dove \"le case sono basse, luride, ammonticchiate ed in vichi angustissimi\", in particolare in contrada S. Antonio Abbate, nel vicolo della Duchesca e nel Vico Lungo S. Giovanni a Carbonara.\nRia oper\u00f2 soprattutto nella Sezione Vicaria dove \"le condizioni igieniche non sono le pi\u00f9 felici del mondo perch\u00e9 strade anguste, non aerate, non lucide ed ingombre qua e l\u00e0 di piccoli pantani la traversano; un volgo numeroso, incolto, lurido e poverissimo vive stipato nei meschini abituri che meglio direi sepolcri di vivi perch\u00e9 oscuri, stretti, fetidi e spesso sottoposti al livello della strada (...) Ho inteso le fetide esalazioni dei cessi mal costruiti dentro lo stesso abituro o quelle di manifattorie vicine proibite da ogni civilt\u00e0 ed igiene ed aggiungersi a ci\u00f2 il sudiciume dei logori panni, perch\u00e9 la indigenza \u00e8 somma e pi\u00f9 ancora perch\u00e9 questa plebe non ama n\u00e9 vuole almeno lavare con acqua i suoi cenci\".\nNei successivi numerosi lavori scientifici, promosse la pratica idroterapica, allora in voga, in funzione preventiva, reinterpretandola in chiave clinica.\nLa Idroterapia del medico.\n\"La Idroterapia del medico studiata secondo la Fisiologia e la Clinica\" \u00e8 un'opera del 1875 in cui Ria, dopo aver effettuato una sintesi delle pregresse conoscenze in ambito idroterapico, espose tutti i benefici che la Idroterapia poteva avere per varie patologie (costituzione debole, anemia, morbi acuti, finanche la nevrosi, l'epilessia e l'isterismo).\nGrande importanza \u00e8 attribuita all'acqua fredda, cui \u00e8 dedicata la Terza Parte dell'opera.Principio supremo che deve guidare il medico nel distinguere le applicazioni curative dell'acqua fredda \u00e8 che questa, malgrado sia unica nella sua origine e composizione, ha poi la virt\u00f9 di produrre varie azioni fisiologiche e molteplici indicazioni curative secondo la sua temperatura, secondo vari modi di applicarla sul corpo e secondo una folla di tante altre circostanze.Considera i benefici che se ne possono trarre per le sue azioni \"refrigerante, eccitante, antiflogistica, emostatica\" e \"sedativa,\" nonch\u00e9 \"tonica, rivulsiva, depurativa\" e \"igienica.\" L'acqua fredda \u00e8 un grande agente curativo, ma se la severit\u00e0 clinica non viene a dirigerla, temo che la labe della specialit\u00e0 e della panacea la invalidi e la discrediti innanzi alla scienza e al pubblico.Lo scopo che Ria si prefiggeva con quest'opera era quello di semplificare la Idroterapia e metodizzarla stabilendo i morbi che pu\u00f2 curare e le forme di amministrazione che possono essere scelte per conseguire quella cura.\nIl rapporto con la medicina specialistica.\nRia era consapevole dell'utilit\u00e0 della medicina specialistica, che permetteva un pi\u00f9 rapido e migliore progresso di una branca medica, rispetto a quanto fosse possibile attraverso la medicina generica, tuttavia, in quanto professionista, era altrettanto conscio dei danni prodotti da chi si attaccava a ogni rimedio spacciato per infallibile e, ogniqualvolta veniva scoperto un nuovo farmaco o una nuova terapia, tentava di applicarli a tutte le malattie finch\u00e9 lo studio sperimentale e clinico non ne dimostrava i limiti d'azione e d'uso.Bisogna cancellare molte esagerazioni della specialit\u00e0, e farsi invece manodurre dalla moderata saggezza della medicina generica, la quale quantunque volte cade nelle mani dello specialista, non pu\u00f2 talvolta non essere posta, novello viandante, nel letto di Procuste. N\u00e9 con ci\u00f2 dire io vo' anatematizzare gli studii speciali, anzi vorrei incoraggiarli, perch\u00e9 studiando l'agente qualunque terapico con un indirizzo speciale si mostrano tutto il suo fisiologismo e la serie delle sue indicazioni curative."}
{"id": "6186378", "revid": "2050730", "url": "https://it.wikipedia.org/wiki?curid=6186378", "title": "Nel bosco", "text": "Nel bosco \u00e8 un racconto dello scrittore Ry\u016bnosuke Akutagawa, pubblicato nella rivista \"Shinch\u014d\" nel gennaio 1922.\nTrama.\nLa storia si apre con il resoconto del ritrovamento, da parte di un boscaiolo, di un cadavere in mezzo al bosco: l'uomo \u00e8 morto a causa di un colpo di spada al petto, e le foglie calpestate sparse intorno al corpo suggeriscono una lotta violenta, senza ulteriori indizi su ci\u00f2 che \u00e8 realmente accaduto. Vengono rinvenuti solo un pezzo di corda e un pettine.\nLa successiva testimonianza viene deposta da un prete buddista: dice di aver incontrato l'uomo, accompagnato da una donna a cavallo, durante il mezzogiorno del giorno precedente all'omicidio. L'uomo portava con s\u00e9 una spada, un arco e una faretra nera. Tutti questi dettagli non erano presenti quando il boscaiolo ha scoperto il corpo dell'uomo.\nLa prossima persona chiamata a testimoniare \u00e8 un \"homen\" (un prigioniero rilasciato che collabora con la polizia): ha catturato un criminale di nome Tajomaru, il quale \u00e8 rimasto ferito in seguito ad una caduta da cavallo, e che portava con s\u00e9 un arco e una faretra nera, non facenti parte del suo solito arsenale. Questo sembrerebbe dimostrare che Tajomaru \u00e8 l'autore dell'omicidio; per\u00f2, Tajomaru non aveva la spada appartenuta al morto.\nLa successiva dichiarazione \u00e8 quella di una signora anziana, che si identifica come la madre della ragazza scomparsa. Sua figlia \u00e8 una bella e volitiva diciannovenne di nome Masago, sposata con il samurai ventiseienne Takehiro, il morto. Ella afferma che l'unico uomo con cui sua figlia sia mai stata \u00e8 Takehiro, ed implora la polizia di trovare la figlia.\nTajomaru confessa: dice di aver incontrato la coppia sulla strada verso il bosco; rimasto colpito dalla bellezza della ragazza, decise di possederla. Per poterlo fare senza complicazioni, separ\u00f2 la coppia attirando Takehiro nel bosco, con la promessa di trovarvi un tesoro sepolto; in seguito riemp\u00ec la bocca dell'uomo con delle foglie di bamb\u00f9, legandolo ad un cipresso ed andando a prendere Masago. Quando Masago vide il marito legato all'albero, cerc\u00f2 di accoltellare Tajomaru con un pugnale, fallendo e venendo posseduta. Tajomaru afferma che non avrebbe voluto uccidere Takehiro: Masago lo preg\u00f2 di uccidere o il marito o se stesso, poich\u00e9 non poteva vivere col pensiero di due uomini a conoscenza del suo disonore. Tajomaru e Takehiro duellarono a colpi di spada, e durante questo confronto Masago fugg\u00ec. Tajomaru sconfisse l'uomo, appropriandosi della spada, dell'arco e della faretra nera, cos\u00ec come del cavallo della donna. Inoltre, dice di aver venduto la spada prima di essere catturato dall\"'homen\".\nLa penultima deposizione \u00e8 quella di Masago: Tajomaru fugg\u00ec dopo averla stuprata, mentre suo marito, ancora legato all'albero, la guard\u00f2 con gelido disprezzo. Si vergogn\u00f2 di essere stata violentata e desider\u00f2 la morte, pregando Takehiro di morire insieme. Lui parve accettare, dunque Masago lo pugnal\u00f2 al petto. Dopo essersi rifugiata nel bosco, tent\u00f2 pi\u00f9 volte il suicidio, inutilmente.\nInfine, a parlare \u00e8 il fantasma di Takehiro, tramite una medium: dopo lo stupro, Tajomaru chiese a Masago di lasciare il marito per diventare sua moglie. La ragazza, sedotta dal brigante, accett\u00f2 la proposta, chiedendogli per\u00f2 di uccidere il marito. Tajomaru si infuri\u00f2 e la gett\u00f2 a terra, chiedendo a Takehiro se dovesse uccidere quella disonorevole donna. Sentendo queste parole, Masago fugg\u00ec nel bosco. A questo punto, Tajomaru liber\u00f2 Takehiro, per poi allontanarsi. Takehiro si suicid\u00f2 con il pugnale. Poco prima di morire, egli percep\u00ec qualcuno strisciare verso di lui ed estrargli il pugnale dal petto. Anche in quel momento, \u00e8 evidente la rabbia provata nei confronti della moglie."}
{"id": "6186383", "revid": "31886", "url": "https://it.wikipedia.org/wiki?curid=6186383", "title": "Pierre Lacau", "text": "Biografia.\nEducato presso scuole cattoliche gesuitiche, segu\u00ec dapprima studi di filosofia per poi dedicarsi alla linguistica ed all'egiziano antico in particolare. Segu\u00ec i corsi di Gaston Maspero, dopo la prima esperienza di quest'ultimo quale direttore del Museo egizio del Cairo, presso l'\u00c9cole des Hautes \u00c9tudes e il Coll\u00e8ge de France appassionandosi all'egittologia ed entrando a far parte dell'Istituto francese di Archeologia Orientale nel 1899. L'anno seguente, nel 1900, lo stesso Maspero lo aggreg\u00f2 alla Commissione Internazionale per la realizzazione del Catalogo Generale del Museo del Cairo.\nDal 1912 al 1914 fu Direttore dell'Istituto francese di Archeologia Orientale e dal 1914 al 1936 resse il Servizio di Antichit\u00e0 dell'Egitto, incarico in cui subentr\u00f2 a Gaston Maspero, ma che non pot\u00e9 assumere se non al termine della Prima Guerra Mondiale.\nNel 1938, rientrato dal Cairo, assunse l'incarico di insegnante di Egittologia presso il Coll\u00e8ge de France che resse fino al 1947.\nLa tomba di Tutankhamon.\nDurante tale ultimo incarico, nel 1922, si trov\u00f2 a sovrintendere alle operazioni per la scoperta della tomba di Tutankhamon rendendo ancor pi\u00f9 rigide le regole a suo tempo imposte dal Segretario Generale del Museo del Cairo Georges \u00c9mile Jules Daressy; queste, infatti, prevedevano che gli oggetti rinvenuti durante gli scavi fossero divisi tra lo scopritore e il Museo del Cairo. Lacau tent\u00f2 di mitigare tale usanza autorizzando gli eredi di Lord Carnarvon, patrocinatore dei lavori di scavo della tomba di Tutankhamon diretti da Howard Carter, a ritenere solo uno di tutti gli eventuali reperti \"doppi\"; anche tale concessione, tuttavia, venne bloccata dal Governo Egiziano. I rapporti tra Lacau e Carter, tuttavia, furono sempre conflittuali anche a causa dell'esclusiva concessa da Lord Carnarvon al \"The Times\" di Londra di tutte le notizie relative alle operazioni di scavo della tomba, condizione che aveva anche suscitato le vivaci proteste del Governo egiziano.\nNel febbraio 1924, anche per insistenza del neoeletto Ministro dei Lavori Pubblici del partito Nazionalista, Morcos Bey Hanna, fece bloccare l\u2019accesso alla tomba dalla polizia tanto che Carter, per protesta, chiuse gli scavi e lasci\u00f2 l'Egitto per un ciclo di conferenze negli Stati Uniti."}
{"id": "6186385", "revid": "123832064", "url": "https://it.wikipedia.org/wiki?curid=6186385", "title": "Wiener Stadttheater", "text": "Il Wiener Stadttheater (anche noto come \"Neues Wiener Stadttheater\") \u00e8 un teatro situato al Josefstadt di Vienna, originariamente costruito nel 1914 dall'architetto ebraico di origine ungherese Oskar Kaufmann. Sul terreno di Laudongasse 36 c'era in origine il maneggio Paarsche seguito dalla fabbrica di mobili in ferro Kitschelt.\nStoria.\nDopo una ristrutturazione nel 1918, ad opera di Hermann Helmer, il teatro fu utilizzato come teatro d'opera. Dopo il 1945, fu ribattezzato \"Teatro Rex\" da parte delle forze di occupazione americane. Nel 1949 vi si tenne la prima dell'operetta \"Fr\u00fchling im Prater\" (Primavera al Prater) di Robert Stolz, con Heinz Conrads e Peter Alexander sotto la regia di Hubert Marischka. Pi\u00f9 tardi, la Radio-televisione austriaca lo scelse per la registrazione di programmi televisivi. Nel 1960-1961 venne decisa la demolizione del teatro seguendo la sorte che aveva interessato poco prima il B\u00fcrgertheater e la \"Scala\" (ex Johann Strauss Theatre).\nSu progetto dell'architetto Georg Lippert, venne costruito un edificio che divenne sede della \"Haus des Buches\"."}
{"id": "6186388", "revid": "125793436", "url": "https://it.wikipedia.org/wiki?curid=6186388", "title": "Carmelita Geraghty", "text": "Biografia.\nFiglia dello sceneggiatore Tom Geraghty e sorella degli scrittori Maurice e Gerald Geraghty, cominci\u00f2 i propri studi a New York concludendoli nel 1919 alla Hollywood High School. Cominci\u00f2 a recitare nel 1923 e, nel 1924, fu segnalata tra le WAMPAS Baby Stars. Da allora e fino ai primi anni Trenta lavor\u00f2 intensamente: tra le sue interpretazioni da protagonista si segnalano \"High Speed\" (1924) di Herbert Blach\u00e9, \"Brand of Cowardice\" di John P. McCarthy, \"The Mysterious Stranger\" di Jack Nelson, \"Cyclone Cavalier\" con Reed Howes, e \"Il labirinto delle passioni\" di Alfred Hitchcock, tutti film del 1925, oltre a \"The Last Trail\" e \"The Slaver\" (1927), \"South of Panama\" (1928) di Charles J. Hunt, e ai western \"Men Without Law\" e \"The Texas Ranger\" (1930) con Buck Jones. Con un altro western, \"Phantom of Santa Fe\" di Jacques Jaccard, termin\u00f2 la sua carriera nel 1936.\nNel 1934 aveva sposato lo sceneggiatore Carey Wilson (1889-1962). Dopo aver lasciato il cinema, si dedic\u00f2 alla pittura. Nel 1966, di ritorno da Parigi dove aveva tenuto un\u2019esposizione di suoi quadri, mor\u00ec d'infarto al Lombardy Hotel di New York. \u00c8 sepolta nell'Hollywood Forever Cemetery."}
{"id": "6186432", "revid": "3732", "url": "https://it.wikipedia.org/wiki?curid=6186432", "title": "Unione Cattolica della Stampa Italiana", "text": ""}
{"id": "6186433", "revid": "944090", "url": "https://it.wikipedia.org/wiki?curid=6186433", "title": "Associazione degli Italiani in Romania", "text": ""}
{"id": "6186434", "revid": "339392", "url": "https://it.wikipedia.org/wiki?curid=6186434", "title": "Ambiente grafico", "text": ""}
{"id": "6186436", "revid": "767487", "url": "https://it.wikipedia.org/wiki?curid=6186436", "title": "Manuel Berm\u00fadez Arias", "text": "Carriera.\nCon l'Atl\u00e9tico Madrid vinse tre Coppe di Spagna (1959-60, 1960-61, 1964-65), una Coppa delle Coppe (1961-62) e una Liga."}
{"id": "6186437", "revid": "4711", "url": "https://it.wikipedia.org/wiki?curid=6186437", "title": "F.C. Bayern M\u00fcnchen Basketball", "text": ""}
{"id": "6186447", "revid": "1543377", "url": "https://it.wikipedia.org/wiki?curid=6186447", "title": "Francesca Del Rosso", "text": "Biografia.\nSi \u00e8 laureata in Filosofia all'Universit\u00e0 Cattolica del Sacro Cuore e in Scienze antropologiche ed etnologiche all'Universit\u00e0 degli Studi di Milano-Bicocca; ha sposato Alessandro Milan, con cui ha avuto una bambina e un bambino, Angelica e Mattia.\nHa lavorato in Rai, Radio24 e RCS MediaGroup, dal 2015 al 2016 \u00e8 stata giornalista freelance. In radio ha lavorato anche come autrice (con Simona Capodanno, Francesca Filiasi, Dodo Occhipinti e Giovanni Savarese) per il programma \"Il Falco e il Gabbiano\" condotto da Enrico Ruggeri.\nHa lottato contro il cancro al seno per sei anni, affrontandolo con ironia. Assumendo lo pseudonimo di Wondy, ovvero Wonder Woman, ha parlato delle sue \u201cchemio avventure\u201d sia sul blog \"Le chemio avventure di Wondy\" (tenuto su Vanity Fair) che con il suo libro \"Wondy: ovvero, come si diventa supereroi per guarire dal cancro\", con cui ha vinto la XVI edizione della Sezione \"Claudia Malizia\", una sezione speciale del Premio Letterario Fenice-Europa.\n\u00c8 morta l'11 dicembre 2016. Cremata, le sue ceneri sono in una celletta al cimitero di Lambrate, nella sua citt\u00e0.\nNel 2018 il marito Alessandro Milan l'ha ricordata dedicandole il suo ultimo libro \"Mi vivi dentro\"."}
{"id": "6186451", "revid": "287204", "url": "https://it.wikipedia.org/wiki?curid=6186451", "title": "SPT-S J034640-5204.9", "text": "SPT-S J034640-5204.9 \u00e8 una galassia remota situata in direzione della costellazione dell'Orologio con un redshift di z = 5,6559 che corrisponde ad una distanza percorsa dalla luce (light travel time) di 12,705 miliardi di anni luce (distanza comovente di 26,979 miliardi di anni luce). Ci\u00f2 significa che \u00e8 stata osservata quando l'Universo aveva un'et\u00e0 di poco superiore al miliardo di anni dal Big Bang.\nSPT-S J034640-5204.9 \u00e8 stata scoperta nel 2010 da un team di astronomi guidato da Jaoquin Vieira dell'Universit\u00e0 dell'Illinois (Urbana-Champaign) con l'utilizzo del South Pole Telescope grazie al fenomeno di lente gravitazionale per l'interposizione di una galassia a noi pi\u00f9 vicina.\nSuccessive osservazioni sono state condotte con l'utilizzo dei telescopi spaziali Hubble, Chandra, Spizter e Herschel. A terra sono stati utilizzati il Very Large Telescope e l'Atacama Large Millimeter/submillimeter Array.\nA seguito dello studio della galassia nelle varie lunghezze d'onda dello spettro \u00e8 stata rilevata una emissione estremamente intensa nella banda dell'infrarosso, mentre non sono state riscontrate emissioni di raggi X e onde radio, la cui assenza ha permesso di escludere che la radiazione infrarossa sia da collegare alla presenza di un buco nero supermassiccio in fase di rapido accrescimento. Come spiegazione alternativa \u00e8 stata invocata la presenza di una intensa attivit\u00e0 di formazione stellare (starburst) con un tasso estremamente elevato, pari a 4.500 masse solari all'anno (la nostra Via Lattea attualmente forma solo una massa solare all'anno). Questa attivit\u00e0 \u00e8 cos\u00ec elevata che gli studiosi hanno coniato il termine di \"galassia iper-starburst\" e si ipotizza possa essere stata innescata dallo scontro e fusione con un'altra galassia."}
{"id": "6186466", "revid": "1941276", "url": "https://it.wikipedia.org/wiki?curid=6186466", "title": "The Best of Gabor Szabo", "text": "The Best of Gabor Szabo \u00e8 una Compilation di Gabor Szabo, pubblicato dalla casa discografica Impulse! Records nel 1968.\nMusicisti.\nSpellbinder / Witchcraft / Gypsy Queen\nPaint It Black\nSophisticated Wheels\nYesterday\nWalk on By\nThe Beat Goes On / Little Boat (O barquinho)"}
{"id": "6186490", "revid": "1318789", "url": "https://it.wikipedia.org/wiki?curid=6186490", "title": "Roberto Trompowsky", "text": "Biografia.\nDopo aver frequentato le scuole elementari nella sua citt\u00e0 natale, si \u00e8 trasferito per il completamento degli studi al Collegio Militare di Rio de Janeiro. Nel 1874 ha conseguito la laurea in matematica e fisica. Ha insegnato presso lo stesso istituto con il grado di capitano, facendo da assistente in geometria analitica e calco a Benjamin Constant. \nL'8 febbraio 1887 ha sposato Lu\u00edsa de Andrade Figueira, figlia del consigliere dell'Impero \"Domingos de Andrade Figueira\". Dal matrimonio sono nati quattro figli\u02d0 Armando Figueira Trompowsky de Almeida, diventato Ministro dell'Aeronautica e Maresciallo dell'aria; Ot\u00e1vio Trompowsky Leit\u00e3o de Almeida e Roberto Trompowsky Jr; la figlia spos\u00f2 l'ammiraglio Adalberto Menezes de Oliveira.\nNel 1889 durante il regno di Pietro II del Brasile divent\u00f2 direttore della Scuola Militare, ma si dovette dimettere dal suo incarico a causa degli eventi dopo il colpo di Stato e la proclamazione della Repubblica. \u00c8 stato lui che ha dato indicazioni all'imperatore per la relazione, scritta da Deodoro da Fonseca, della rivolta repubblicana e la richiesta che la famiglia imperiale lasciasse immediatamente il paese\nRitorn\u00f2 al suo posto dopo le critiche dei repubblicani, sulla sua riforma dell'insegnamento in area militare, fino alla chiusura della scuola nel 1904 a causa della \"rivolta del vaccino\". \u00c8 stato poi nominato in contumacia insegnante alla scuola di Stato Maggiore, ma rifiut\u00f2 il mandato a causa di non poter trattare l'insegnamento della matematica. L'esercito lo estromesse dall'insegnamento, ma gli confer\u00ec altri importanti incarichi\u02d0 dal 1905 al 1907 fu Addetto Militare in Italia, Svizzera ed Inghilterra. Inoltre ricopr\u00ec posizioni di comando in Rio Grande do Sul (Cruz Alta, Alegrete e Porto Alegre) e, infine viaggi\u00f2 in diversi paesi europei per apprendere il funzionamento delle loro istituti di formazione militari. Nel 1906 ha lavorato come consulente di Rui Barbosa alla Conferenza di pace internazionale a L'Aia, Paesi Bassi. \nCon l'inizio della prima guerra mondiale \u00e8 tornato in Brasile e divenne ispettore degli Istituti di Formazione Militari del Brasile.\nL'8 febbraio del 1919, a 66 anni, \u00e8 stato obbligatoriamente congedato con il grado di Maresciallo.\nL'Istituto dei Docenti Militari del Brasile, conferisce la medaglia \"Medalha Marechal Trompowsky\", autorizzata con decreto 33.245 dell'8 luglio 1953 dal Presidente della Repubblica Brasiliana; viene conferita a membri del Magistero, Istituzioni o personalit\u00e0 che si siano distinte con le loro opere alla valorizzazione e al prestigio delle Forze Armate Brasiliane e della cultura nazionale.\nCon il Decreto n 51.429 del 13 marzo 1962 Roberto Trompowsky \u00e8 stato nominato Patrono del Magistero dell'esercito. \nLa Biblioteca dell'esercito brasiliano pubblica una raccolta di libri didattici chiamata Marechal Trompowsky, e sono adottati dai collegi e dagli istituti militari brasiliani. Portano il suo nome una strada e un centro educativo a Joa\u00e7aba, una scuola pubblica di Rio de Janeiro e una fondazione legata all'Esercito Brasiliano. I suoi libri sono stati i primi ad essere introdotti nell'insegnamento della matematica negli istituti del Rio Grande do Sul nei corsi di studi in Ingegneria.\nTrompowsky inoltre \u00e8 patrono dell'Academia Catarinense de Letras."}
{"id": "6186491", "revid": "1272592", "url": "https://it.wikipedia.org/wiki?curid=6186491", "title": "Sidolo", "text": "Sidolo \u00e8 una frazione del comune di Bardi, in provincia di Parma.\nLa localit\u00e0 dista 6,92\u00a0km dal capoluogo.\nGeografia fisica.\nLa piccola frazione montana sorge sul versante orientale della valle del torrente Toncina, affluente del Ceno.\nStoria.\nLa prima testimonianza dell'esistenza di un insediamento umano a Sidolo risale all'881, quando il re d'Italia Carlo il Grosso fece dono all'abate della basilica di Sant'Ambrogio di Milano della chiesa di Sant'Ambrogio e delle terre annesse.\nIn seguito fu edificato a presidio del borgo un castello, appartenente agli inizi del XII secolo a un ramo della famiglia Platoni; nel 1180 il conte Bonifacio di Bonifacio e il conte Armanno de' Platoni Rossi, signori di \"Montesidolo\", giurarono fedelt\u00e0 perpetua al Comune di Piacenza, cui donarono il feudo mantenendone tuttavia alcuni diritti, che passarono alla famiglia Pallavicino in seguito al matrimonio di Solusta Platoni Rossi, figlia di Armanno, col marchese Guglielmo.\nDurante la seconda guerra mondiale, nell'estate del 1944 la zona fu teatro dell'operazione Wallenstein, una serie di rastrellamenti di partigiani effettuati da forze nazi-fasciste: a Sidolo il 20 luglio di quell'anno furono uccise otto persone, tra le quali due sacerdoti.\nMonumenti e luoghi d'interesse.\nChiesa di Sant'Ambrogio.\nEdificata originariamente entro il IX secolo, la chiesa fu ricostruita pi\u00f9 volte nei secoli, a partire dal 1185; ristrutturata in stile neoclassico a partire dal 1854, fu riconsacrata dal vescovo di Piacenza Giovanni Battista Scalabrini al termine dei lavori il 30 giugno del 1900; al suo interno, riccamente decorato con affreschi a soggetto religioso, sono ospitate le statue raffiguranti \"Sant'Ambrogio\", la \"Madonna\" e \"San Giuseppe col Bambino\".\nOratorio di San Giuseppe Patriarca.\nConsacrato nel 1872, l'oratorio neoclassico di Pieve Dugara fu restaurato tra il 1873 e il 1878 nel corso dei lavori di costruzione della sagrestia. Il piccolo luogo di culto presenta una facciata a capanna in pietra delimitata da due lesene doriche a sostegno del frontone triangolare in sommit\u00e0, coronato da un piccolo campanile a vela; al centro \u00e8 collocato il portale d'ingresso, affiancato da due finestrelle rettangolari e sormontato da un'apertura a lunetta; all'interno la navata, coperta da una volta a botte lunettata, \u00e8 ornata sulle pareti con lesene doriche a sostegno del cornicione perimetrale; il presbiterio absidato, preceduto dall'arco trionfale a tutto sesto, accoglie sul fondo l'altare maggiore.\nCastello.\nAppartenuto nel XII secolo alla famiglia Platoni Rossi, il castello cadde nei secoli successivi in profondo degrado, tanto che nel 1873 se ne conservavano soltanto i ruderi, in parte ancora oggi visibili a monte della frazione."}
{"id": "6186493", "revid": "84184", "url": "https://it.wikipedia.org/wiki?curid=6186493", "title": "Governo Gentiloni", "text": "Il governo Gentiloni \u00e8 stato il sessantaquattresimo esecutivo della Repubblica Italiana, il terzo e ultimo della XVII legislatura.\nIl governo rimase in carica dal 12 dicembre 2016 al 1\u00ba giugno 2018, per un totale di 536 giorni, ovvero 1 anno, 5 mesi e 20 giorni.\nPaolo Gentiloni ricevette l'incarico di formare un nuovo governo dal presidente della Repubblica Sergio Mattarella l'11 dicembre 2016, quattro giorni dopo le dimissioni rassegnate dal presidente del Consiglio Matteo Renzi in seguito al risultato del referendum costituzionale del 4 dicembre, che aveva respinto il progetto di revisione costituzionale promosso dal governo Renzi stesso. Gentiloni sciolse positivamente la riserva il giorno seguente, proponendo al presidente della Repubblica la lista dei ministri e giurando la sera stessa.\nIl governo ottenne la fiducia alla Camera dei deputati il 13 dicembre 2016 con 368 voti favorevoli e 105 contrari.\nIl giorno seguente ottenne poi la fiducia anche al Senato della Repubblica, con 169 voti favorevoli e 99 contrari.\nIn seguito all'insediamento delle Camere della XVIII legislatura dopo le elezioni politiche del 2018 e all'elezione dei presidenti dei due rami del Parlamento, il presidente Gentiloni rassegn\u00f2 le dimissioni nelle mani del presidente della Repubblica il 24 marzo 2018, restando in carica per il disbrigo degli affari correnti.\nFormazione.\nIl 4 dicembre 2016 si svolge il Referendum costituzionale per il superamento del bicameralismo perfetto, la riduzione del numero dei parlamentari, la soppressione del Consiglio nazionale dell'economia e del lavoro e la revisione del titolo V della parte II della Costituzione. Il risultato della votazione \u00e8 negativo. Il giorno dopo il presidente del Consiglio Matteo Renzi informa i ministri della sua decisione di rimettere l'incarico nelle mani del presidente Sergio Mattarella che chiede al premier di presentare le proprie dimissioni solo dopo l'approvazione della legge di bilancio per evitare un esercizio provvisorio. Dunque inizia in Senato la discussione riguardo alla legge di bilancio sulla quale il governo pone la fiducia e che viene approvata con 173 voti a favore e 108 contrari. A questo punto il presidente Mattarella riceve il presidente del Consiglio che rassegna le dimissioni del governo venendo invitato dal Capo dello Stato a rimanere in carica per il disbrigo degli affari correnti.\nL'8 dicembre il presidente della Repubblica inizia le consultazioni per la formazione del nuovo governo ricevendo il presidente del Senato, Pietro Grasso, la presidente della Camera dei Deputati, Laura Boldrini, e il presidente emerito della Repubblica, Giorgio Napolitano.\nL'11 dicembre il presidente Mattarella conferisce l'incarico di formare il governo al ministro uscente degli affari esteri, Paolo Gentiloni, che accetta con riserva iniziando le consultazioni con le forze politiche e i presidenti delle due camere. Il giorno seguente il presidente incaricato conclude il giro di consultazioni e si reca al Quirinale per sciogliere la riserva e presentare la lista dei ministri. In serata il presidente del Consiglio e i ministri giurano nelle mani del capo dello Stato e a Palazzo Chigi si svolge prima la cerimonia del passaggio di consegne tra il presidente dimissionario Matteo Renzi il presidente del Consiglio Paolo Gentiloni e poi la prima riunione del Consiglio dei ministri in cui Maria Elena Boschi viene nominata sottosegretaria di Stato alla Presidenza del Consiglio dei ministri.\nCompagine di governo.\nAppartenenza politica.\nL'appartenenza politica dei membri del governo e dei sottosegretari di Stato, al momento del giuramento, si pu\u00f2 cos\u00ec riassumere:\nProvenienza geografica.\nLa provenienza geografica dei membri del governo si pu\u00f2 cos\u00ec riassumere:\nSostegno parlamentare.\nIl governo gode dell'appoggio dei seguenti partiti o gruppi presenti in Parlamento:\nIn passato l'esecutivo \u00e8 stato appoggiato anche dai seguenti partiti:"}
{"id": "6186496", "revid": "965985", "url": "https://it.wikipedia.org/wiki?curid=6186496", "title": "Magnet (album)", "text": "Magnet \u00e8 il quinto album in studio da solista di Robin Gibb, pubblicato nel 2003."}
{"id": "6186498", "revid": "110192544", "url": "https://it.wikipedia.org/wiki?curid=6186498", "title": "Gayane", "text": "Gayane (\"Gayaneh\" o \"Gayne\"; in armeno: \u0533\u0561\u0575\u0561\u0576\u0565; ) \u00e8 un balletto in quattro atti con musiche di Aram Il'i\u010d Cha\u010daturjan. Fu originariamente composto nel o prima del 1939, quando fu creato per la prima volta (ad Erevan) sotto il nome di \"Happiness\" (\"Felicit\u00e0\"). Rivisitato nel 1941\u201342 sul libretto di Konstantin Der\u017eavin e con la coreografia di Nina Aleksandrovna Anisimova (moglie di Derzhavin),la partitura venne rivista nel 1952 e nel 1957, con una nuova trama. La scenografia fu creata da Nathan Altman e i costumi da Tat'jana Bruni.\nLa prima messa in scena ebbe luogo il 9 dicembre 1942, allestita dal Kirov Ballet a Perm' (Russia) nel corso dell'evacuazione della Seconda Guerra Mondiale, e venne trasmessa alla radio. I ballerini principali erano: Natalija Dudinskaja (Gayane), Nikolaj Zubkovskij (Karen), Konstantin Sergeev (Armen), Tat'jana Ve\u010deslova (Nune) e Boris \u0160avrov (Giko). Il direttore d'orchestra era Pavel Feldt. Fra le parti pi\u00f9 famose del balletto vi sono la \"Sabre Dance\" (\"Danza della Sciabola\"), della quale hanno preso spunto molti artisti pop, e l'\"Adagio\", presente in modo prominente nel film diretto da Stanley Kubrick .\nLa \"Gayane\" originale di Cha\u010daturjan consisteva nella storia di una giovane donna armena le cui convinzioni patriottiche entrano in conflitto con i propri sentimenti personali alla scoperta del tradimento del marito. Negli anni successivi la trama venne modificata molte volte; la storia risultante enfatizza il romanticismo rispetto allo zelo nazionalistico.\nRetroscena.\nIl balletto, basato su un primo lavoro composto nel 1939 da Cha\u010daturjan e chiamato \"Happiness\", fu creato mentre il Kirov ballet si trovava a Perm'. Cha\u010daturjan inizi\u00f2 a comporre la partitura nell'autunno del 1941 e il balletto venne messo in scena per la prima volta il 3 dicembre 1942 sul piccolo palcoscenico del Teatro Statale di Perm'. Nonostante i vari limiti, l'effetto che sort\u00ec fu profondo; difatti, il messaggio trasmesso fu che la compagnia stava continuando ad esistere e a produrre nuovi balletti, a dispetto dei tempi duri in cui si trovava. La Anisimova invit\u00f2 diversi ballerini che si trovavano nella citt\u00e0 in quel momento a partecipare al suo balletto; si cre\u00f2 un senso di \"camaraderie\" e sforzi combinati che ben rispecchiava la sensazione positiva data dal balletto stesso. La composizione, la musica, la danza, l'unione di tutto ci\u00f2 cre\u00f2 qualcosa che, indipendentemente dalle debolezze nel libretto, esprimeva il trionfo della danza stessa e delle sue molte e varie possibilit\u00e0.\nTrama.\nMolti elementi sull'amore interetnico, sul tradimento e sull'amicizia interagiscono in un'ambientazione armena. La protagonista \u00e8 una giovane donna di nome Gayane, che lavora in un kolchoz situato in un distretto montagnoso vicino al confine nazionale.\nAtto I.\nNel kolchoz, i contadini si stanno occupando della raccolta del cotone. Fra di loro vi sono l'eroina Gayane, suo padre Ovanes, il fratello Armen e la sorella minore Nune. Tutti loro lavorano duramente con l'unica eccezione del marito di Gayane Giko, un ubriacone nullafacente. Gayane rimprovera Giko per la sua condotta e ci\u00f2 conduce ad un litigio. Dopodich\u00e9 arriva Kazakov, comandante della Guardia della frontiera Sovietica, e inizia una danza di benvenuto. Vedendo Gayane far dono di un bouquet a Kazakov, Giko lo afferra violentemente e noncurante del rimprovero di tutti, scompare.\nAtto II.\nCasa di Gayane. Tutti stanno consolando Gayane, che deplora il comportamento del marito. Si odono i tessitori di tappeti cantare. Al ritorno di Giko, tutti se ne vanno. Gayane canta alla figlia Ripsime perch\u00e9 si addormenti. Tre contrabbandieri fanno visita a Giko. Essi complottano di dividere fra loro i soldi pubblici di cui si sono indebitamente appropriati, di appiccare un incendio al magazzino di cotone e di scappare all'estero. Avendo udito la conversazione, Gayane ammonisce il marito, ma questi la spinge in un'altra stanza e l\u00ec la rinchiude.\nAtto III.\nInsediamento dei Curdi in una zona montuosa vicino al kolchoz. Vi si trovano molte persone, fra le quali il fratello di Gayane Armen, una ragazza curda di nome Aishe e un giovane curdo chiamato Izmail innamorato di lei. Poi compaiono Giko ed i tre contrabbandieri, che chiedono ad Armen la strada da percorrere. Interrogandosi sulle loro intenzioni, Armen manda alcuni giovani curdi a cercare Kazakov. Essendosene accorti, Giko e la sua gang tentano di uccidere Armen, ma Kazakov arriva appena in tempo e arresta i tre contrabbandieri. Ciononostante, Giko riesce a scappare e ad appiccare il fuoco al magazzino di cotone. Mentre cerca di fuggire approfittando della confusione, Giko viene trovato da Gayane, che \u00e8 riuscita a uscire dalla stanza nella quale era imprigionata. Giko minaccia Gayane dicendole che getter\u00e0 Ripsime da un precipizio. Dal momento in cui Gayane non si arrende, Giko la accoltella con un pugnale. Sentendola urlare di dolore, Kazakov corre da lei e arresta Giko, che sar\u00e0 affidato alla giustizia. Kazakov si prende cura di Gayane con devozione e lei si riprende. Fra i due sboccia l'amore.\nAtto IV.\nIl kolchoz, un anno dopo. \u00c8 il giorno della cerimonia di inaugurazione del magazzino ricostruito, nonch\u00e9 dei matrimoni di tre coppie \u2013 Gayane e Kazakov, Armen ed Aishe, Karen e Nune. Danze popolari locali vengono ballate una dopo l'altra, e il balletto termina fra le benedizioni di tutti.\nAnalisi.\nIl balletto \"Gayane\" ebbe un discreto successo quando fu rappresentato dinanzi a Iosif Stalin; le esibizioni al di fuori dell'Unione Sovietica non furono frequenti. Al tempo, si era capito che il semplice libretto era una base necessaria alla danza, che venne splendidamente allestita e coreografata dall'Anisimova, che danz\u00f2 nella produzione originale.\nEstratti dalla \"Gayane\" venivano eseguiti da corpi di ballo e da scuole di danza, specialmente il matrimonio nel secondo atto: meravigliosi duetti e variazioni per Gayane e Kazakov, il suo innamorato. La coreografia era poco comune per il suo tempo\u2014musica classica e popolare combinate\u2014soprattutto per l'uso stilizzato di braccia e mani dalla cultura folkloristica armena su cui si basa il balletto stesso.\nLa diversit\u00e0 etnica che caratterizza la fattoria collettiva \u00e8 il contesto su cui \u00e8 basata ogni parte della musica, oltre che l'avvincente storia d'amore di una coppia i cui due innamorati provengono da diverse classi sociali. Per le performance in concerto, Khachaturian arrangi\u00f2 tre suite orchestrali tratte dalla partitura; la \"Danza della Sciabola\", dall'atto finale del balletto, \u00e8 l'estratto musicale dalla \"Gayane\" pi\u00f9 famoso."}
{"id": "6186499", "revid": "1071652", "url": "https://it.wikipedia.org/wiki?curid=6186499", "title": "Ufficio centrale di statistica della Siria", "text": "L'Ufficio centrale di statistica () \u00e8 l'istituto di statistica responsabile della raccolta delle \"informazioni relative alle attivit\u00e0 e alle condizioni economiche, sociali e generali\" della Repubblica Araba di Siria. Ha la sede principale a Damasco e risponde all'ufficio del primo ministro.Fu istituito nel 2005 ed \u00e8 amministrato da un consiglio d'amministrazione guidato dal vice ministro per gli affari economici."}
{"id": "6186505", "revid": "88740", "url": "https://it.wikipedia.org/wiki?curid=6186505", "title": "Paratore", "text": ""}
{"id": "6186507", "revid": "180559", "url": "https://it.wikipedia.org/wiki?curid=6186507", "title": "Al-Hawash", "text": "Al-Hawash () \u00e8 un villaggio siriano del sottodistretto di Qalaat al-Madiq appartenente al distretto di al-Suqaylabiyah nel governatorato di Hama. Secondo l'Ufficio centrale di statistica (CBS), al-Hawash aveva una popolazione di 3.306 abitanti nel censimento del 2004."}
{"id": "6186508", "revid": "120799985", "url": "https://it.wikipedia.org/wiki?curid=6186508", "title": "Arena Cond\u00e1", "text": "L'arena Cond\u00e1 (fino al 2008 Est\u00e1dio Regional \u00cdndio Cond\u00e1) \u00e8 uno stadio multiuso situato nella citt\u00e0 di Chapec\u00f3, nello stato di Santa Catarina, in Brasile. Ha una capacit\u00e0 di persone ed \u00e8 sede del Chapecoense, club della massima serie brasiliana .\nL'Est\u00e1dio Regional \u00cdndio Cond\u00e1 viene inaugurato il 24 gennaio 1976, con una capacit\u00e0 di 12.800 spettatori, ed intitolato a Vitorino Conda, importante leader indigeno del popolo Kaingang. Nel 2008 lo stadio viene completamente rinnovato e venne ridenominato Arena Cond\u00e1.\nToponimo.\nIl nome dello stadio \u00e8 un omaggio ad un importante leader dell'etnia Kaingang\nStoria e successi.\nLo stadio regionale indio Cond\u00e0 \u00e8 stato inaugurato il 24 Gennaio 1976 per essere soprattutto la sede del Football Association Chapecoense. La storia dello stadio pu\u00f2 essere suddivisa in tre fasi. In primo luogo \u00e8 stato costruito un campo di calcio; in seguito \u00e8 stato costruito lo stadio e, infine, l'Arena Cond\u00e0. In questa fase, la squadra Chapecoense ha avuto momenti importanti della sua storia come i quattro campionati vinti dalla squadra di Santa Catarina o il titolo del 1978 che la squadra Chapecoense ha vinto per un solo mese ma il titolo \u00e8 stato successivamente tolto alla Chapecoense e dato alla Joinville Esporte Clube; ed altri premi come la Coppa Santa Catarina (1979), la Coppa Plinio Arlindo Nez (1995) e la Copa Santa Catarina (2006)."}
{"id": "6186509", "revid": "2032913", "url": "https://it.wikipedia.org/wiki?curid=6186509", "title": "2014 S/S", "text": "2014 S/S \u00e8 il primo album in studio del gruppo sudcoreano Winner, pubblicato nel 2014."}
{"id": "6186511", "revid": "1543377", "url": "https://it.wikipedia.org/wiki?curid=6186511", "title": "Bambini e adolescenti durante la seconda guerra mondiale", "text": "Durante la seconda guerra mondiale i bambini, sia maschi che femmine, furono frequentemente protagonisti di eventi insurrezionali, nonch\u00e9 arruolati (volontariamente, coercitivamente o perch\u00e9 mentivano sulla propria et\u00e0) da parte sia delle potenze dell'Asse e dagli Alleati, che da altri stati belligeranti e da gruppi ebraici. Erano dediti a servizi di vario tipo sia in luoghi non oggetto di combattimento diretto che nelle retrovie, fino ad essere impiegati in azioni belliche.\nLa tutela dell\u2019infanzia era solo agli albori. In sistemi sociali nei quali lo sfruttamento minorile era consuetudine e non eccezione, agli occhi delle generazioni passate la partecipazione di fanciulli ad azioni belliche, sebbene rivestisse carattere di assoluta emergenza, poteva svolgere una funzione di riscatto sociale.\nBambini di tutte le parti in conflitto furono nel contempo vittime ed attori a diversi livelli nelle alterne fasi della guerra. Dopo il termine della guerra, una coltre di imbarazzato silenzio cadde su queste vicende, raramente evocate con pudore dai protagonisti (ad esempio il cancelliere tedesco Helmut Kohl).\nLegalit\u00e0 dei bambini soldato.\nLa giurisprudenza riguardante l'impiego di fanciulli nei conflitti armati, come soldati o in ruoli di supporto negli apparati militari, ha conosciuto notevoli mutamenti nell'ultimo secolo.\nPochi anni dopo la prima guerra mondiale, nel 1924, la Societ\u00e0 delle Nazioni redasse la Dichiarazione dei diritti del fanciullo, un primissimo tentativo di salvaguardare i diritti dei bambini e in particolare impedire che fossero coinvolti in scontri armati: il documento infatti affermava che i fanciulli avrebbero dovuto essere \"protetti da qualsiasi forma di sfruttamento\". Ciononostante l'ascesa al potere delle ideologie totalitarie e, in seguito, la deflagrazione della seconda guerra mondiale lasciarono milioni di bambini ancora una volta indifesi, che durante i sei anni di conflitto rimasero uccisi oppure orfani.\nDefinizione di fanciullo.\nL'assenza di protezione legale per i bambini in tempo di guerra, e la conseguente mancanza di sanzioni per un loro sfruttamento, pu\u00f2 essere collegata all'inesistenza di una definizione universalmente riconosciuta di fanciullo prima del 1945. Prima della creazione dell'ONU, la protezione e la salvaguardia dei bambini erano prevalentemente incorporate nello \"jus in bello\", che mirava a bandire la guerra. Alla prova dei fatti, durante il secondo conflitto mondiale, tale corpus di leggi relativo alla tutela dei diritti dei bambini fall\u00ec completamente nell'affrontare con successo la definizione di bambino soldato. Negli ordinamenti giuridici dell'epoca non prevedevano alcuna sostanziale responsabilit\u00e0 penale dinanzi a una violazione dei diritti dei bambini presenti nello \"jus in bello\". Nessuna disposizione vietava concretamente la partecipazione di giovanissimi a conflitti armati, n\u00e9 era mai maturata una dottrina che permettesse di descrivere un bambino in relazione alla sua capacit\u00e0 di essere coinvolto in un conflitto armato.\nGermania nazista.\nLa Giovent\u00f9 hitleriana.\nLa Giovent\u00f9 hitleriana (\"Hitlerjugend\") fu l'organizzazione giovanile ufficiale finanziata dalla Germania nazista, creata per addestrare e indottrinare i giovani tedeschi (a partire dai 10 anni di et\u00e0) con l'ideologia del nazionalsocialismo, allo scopo di prepararli a servire nelle forze armate e divenire \u00abbuoni cittadini\u00bb, attraverso un sistema di addestramento militare e paramilitare, inculcando loro una lealt\u00e0 ai limiti del fanatismo. Nel 1939, al principio della guerra, l'organizzazione annoverava ben iscritti. Il numero tuttavia ebbe un crollo significativo nei mesi successivi (cal\u00f2 a poco pi\u00f9 di un milione), in quanto i capi locali e di distretto, giovani tra i 20 e i 25 anni, furono arruolati in massa nell'esercito; ci\u00f2 costrinse ad abbassare il limite d'et\u00e0 dei leader dei gruppi di quartiere a 16-17 anni. Ciascuno di tali assembramenti poteva contare fino a 500 ragazzi.\nI ragazzi tedeschi cominciarono a rivestire ruoli, sia pur marginali, all'interno della macchina bellica sin dall'agosto 1940, in conseguenza dei primi bombardamenti britannici su Berlino: avevano gi\u00e0 ricevuto addestramento come sentinelle e assistenti alle squadre dell'antiaerea delle principali citt\u00e0 della Germania; in particolare, i pi\u00f9 piccoli erano addetti ai proiettori da ricerca e, dopo ogni incursione, collaboravano alla rimozione delle macerie e alla ricollocazione delle famiglie. Nel 1942 furono poi creati gli \"Wehrert\u00fcchtigungslager\" o WELS (\"campi di rafforzamento della difesa\") sotto il diretto controllo della Wehrmacht, volti ad addestrare i giovani tra i 16 e 18 anni di et\u00e0 nell'utilizzo di armi da fanteria quali granate, mitragliatrici e pistole. Gi\u00e0 nel 1943 questi giovani, inviati sui principali fronti di guerra, affrontarono in battaglia le truppe regolari britanniche, statunitensi e sovietiche. Sul fronte occidentale le truppe statunitensi inviarono rapporti circa la cattura di piccoli anche di otto anni soltanto, nonch\u00e9 di \"artiglieri\" di 12 anni o anche meno che impiegavano da soli piccole unit\u00e0 di cannoni.\nCon l'ingresso in guerra degli Stati Uniti e l'aumento esponenziale dei bombardamenti alleati sulla Germania, i tedeschi iniziarono ad evacuare i bambini nei cosiddetti \"KLV\", ovvero \"Kinderlandverschickung\". Questi campi ospitarono circa 2,8 milioni di bambini durante la guerra: in essi vigeva una rigida routine, fatta da esercitazioni militari, paramilitari e indottrinamento. Tutto ci\u00f2 contribu\u00ec a trasformare la mentalit\u00e0 dei ragazzi, cui era insegnata assoluta obbedienza e l'imperativo della legge del pi\u00f9 forte, con conseguente incremento di soprusi e prevaricazioni commessi dai giovani pi\u00f9 grandi o pi\u00f9 forti.\nCon l'avanzare della guerra e la disfatta sempre pi\u00f9 vicina, fu costituita la 12. SS-Panzer-Division \"Hitlerjugend\", che conobbe un pesante ordine di servizio nella battaglia di Normandia: si rese nota per la spietatezza dei suoi giovani soldati, che comunque subirono un alto tasso di perdite. Nell'estate 1944 fu inoltre istituita la Volkssturm, milizia popolare che riuniva tutti gli uomini abili tra i 16 e i 60 anni. I giovani d'et\u00e0 inferiore furono invece destinati a condurre operazioni di guerriglia, dirette dall'organizzazione \"Werwolf\". Nei mesi finali della guerra le forze armate tedesche abbassarono ulteriormente l'et\u00e0 minima di arruolamento, andando a cercare reclute persino nelle scuole: i bambini erano quindi addestrati sommariamente e inviati a compiere missioni, di fatto, suicide, \u00e8 citato il caso del quindicenne \"Heinz Sch\u00fctze\" che, dopo mezza giornata di esercitazione con un lanciarazzi anticarro, ricevette una divisa da SS e fu inviato in battaglia. Verosimilmente, questi ragazzi, in caso di insubordinazione o tentativo di tornare a casa, potevano processati da una corte marziale e condannati a morte, oppure giustiziati sul posto.\nDurante la battaglia di Berlino tutte le forze disponibili furono dirottate alla disperata difesa della citt\u00e0. Anche i bambini della \"Deutsches Jungvolk\" (una sezione separata della Giovent\u00f9 hitleriana riservata a bambini e ragazzi dai 10 ai 14 anni) furono resi partecipi della difesa, sia volontariamente che tramite coercizione. I bambini potevano anche essere inseriti all'interno delle \"Squadre per il combattimento ravvicinato contro carri\", gruppi il cui compito era quello di affrontare i carri armati nemici con armi portatili.\nAnche la Lega delle ragazze tedesche contribu\u00ec allo sforzo bellico, per quanto a lungo le iscritte fossero assegnate a compiti di retrovia o alla cura dei feriti: la dottrina nazista voleva infatti che le giovani donne rimanessero nelle citt\u00e0 e nei borghi, occupandosi di compiti domestici e procreando le future generazioni di hitleriani. Nella primavera 1945, comunque, sempre pi\u00f9 ragazze furono trasferite in prima linea e, molte servirono nelle batterie di cannoni FlaK da.\nLa 12. SS-Panzer-Divisione \"Hitlerjugend\".\nNel pieno della guerra (1943), la Germania cre\u00f2 un'intera divisione SS di panzer la cui maggior parte delle reclute aveva un'et\u00e0 composta fra i 16 ed i 17 anni, provenienti dalle brigate della Giovent\u00f9 hitleriana. Nel 1\u00ba Battaglione pi\u00f9 del 65% dei soldati era al di sotto dei 18, e solo il 3% ne aveva pi\u00f9 di 25. Pi\u00f9 di ragazzi furono arruolati in questa divisione.\nLa 12. SS-Panzer-Division \"Hitlerjugend\" fu creata a guerra inoltrata per sopperire le pi\u00f9 numerose perdite di vite umane sui fronti, con conseguente ondata di giovani volontari. Inizialmente considerati riserve, presto si unirono alle truppe di prima linea. Questi ragazzi furono protagonisti di vaste azioni, e furono alcuni fra i pi\u00f9 fieri ed effettivi difensori nella Battaglia di Berlino. Durante lo sbarco in Normandia, la divisione perse il 60% dei propri effettivi, la maggior parte dei quali erano adolescenti.\nQuesti ragazzi senza paura acquisirono una formidabile reputazione per le loro pratiche violente e spietate, per sparare ai prigionieri, e per la morte di 64 soldati canadesi e inglesi fra il 7 ed il 16 giugno 1944.\nUnione Sovietica.\nL'Armata Rossa e partigiani.\nNell'Armata Rossa l'et\u00e0 minima consentita per arruolarsi era di 18 anni (19 per coloro che avevano ricevuto un'istruzione anche solo elementare), sebbene nella realt\u00e0 parecchi bambini soldato prestassero servizio nelle forze armate sovietiche. Questo situazione derivava, spesso, dall'abitudine invalsa tra i soldati di accogliere. nei loro ranghi. i bambini rimasti orfani, e ritrovati nei resti dei villaggi o citt\u00e0 man mano queste venivano liberate dalle truppe dell'asse, evitando di consegnarli alle autorit\u00e0 , che avrebbero provveduto a trasferirli in orfanotrofi. Per i piccoli, erano appositamente confezionate uniformi della loro taglia, e venivano loro consegnate armi da fuoco regolamentari. I soldati, infatti, pensavano che i bambini avrebbero avuto pi\u00f9 possibilit\u00e0 di sopravvivere all'interno di un'unit\u00e0 militare, dove avrebbe ricevuto abiti, cibo e protezione armata, piuttosto che in un orfanotrofio o da soli: ben presto, i bambini e ragazzini furono ribattezzati affettuosamente \"figli del reggimento\" (in russo \u0441\u044b\u043d \u043f\u043e\u043b\u043a\u0430) ma, spesso di propria volont\u00e0, eseguirono missioni di ricognizione o sabotaggi. Addirittura sembra certo che presero parte a combattimenti in prima linea.\nCentinaia di altri bambini entrarono a vario titolo nei movimenti partigiani, sviluppatisi sin dall'autunno 1941 dietro il fronte tedesco: si trattava quasi sempre di orfani, spesso divenuti tali a causa dei combattimenti. I partigiani usavano i bambini, per natura meno sospettabili di un uomo adulto, per recapitare messaggi o compiere attivit\u00e0 in pieno giorno. Nella seconda met\u00e0 del conflitto numerose bande partigiane, e con esse i bambini al loro seguito, furono integrate nei ranghi della Armata Rossa in avanzata verso ovest.\nNelle retrovie.\nI bambini che vivevano nella Russia occidentale, e che pertanto non furono direttamente coinvolti nell'infuriare delle battaglie, furono comunque mobilitati per sostenere l'enorme sforzo di guerra sovietico. In queste circostanze, gli studenti di molte scuole fornirono manodopera per alcuni compiti militari, come il confezionamento di munizioni o la raccolta di funghi da inviare all'esercito per integrare le razioni alimentari. Studentesse furono impiegate come scrittrici per i soldati feriti, scrivendo le missive in loro vece. In numerosi casi i giovani furono inviati nei campi e nelle fabbriche a lavorare in sostituzione degli uomini al fronte.\nRegno Unito.\nHome Guard.\nNel Regno Unito ragazzi di 17 anni furono accettati all'interno della Home Guard, sorta di esercito territoriale operante agli ordini del British Army e formato nel 1940, una delle varie misure adottate per rispondere all'invasione tedesca (che allora pareva imminente) e da usarsi come \"ultima linea di difesa\". Il 27 settembre 1942 l'et\u00e0 minima per unirsi all'organizzazione fu abbassata a 16 anni, previo consenso dei genitori., e i numerosi giovani che furono integrati nei suoi ranghi divennero collettivamente noti come \"L'esercito di pap\u00e0\". L'allora Segretario di Stato per la guerra, Anthony Eden, invit\u00f2 tutti gli uomini fra i 17 e i 65 anni a entrare nella Home Guard, cosa che increment\u00f2 l'afflusso di ragazzi. Inizialmente una semplice milizia disorganizzata, la Home Guard e i suoi giovanissimi volontari divennero gradualmente una forza ben equipaggiata e addestrata. Pi\u00f9 di effettivi morirono sotto i bombardamenti tedeschi.\nBoy Scouts.\nAllo scoppio della guerra pi\u00f9 di appartenenti allo scautismo e al guidismo furono addestrati nei programmi del servizio militare nazionale, fungendo da messaggeri per conto delle forze di polizia, da barellieri, ed espletando compiti di protezione civile. Il primo caso noto di impiego dei ragazzi fu la partecipazione dei Sea Scout durante l'operazione Dynamo, la difficile evacuazione del BEF da Dunkerque Il loro coinvolgimento segn\u00f2 l'ingresso ufficiale dell'organizzazione nella guerra in corso.\nDurante la battaglia d'Inghilterra, gli scout ebbero ruoli di supporto, pi\u00f9 che di azione vera e propria: vennero impiegati sia nelle retrovie, che nelle citt\u00e0 bombardate dalla Luftwaffe. Furono costituite \"squadre di intervento rapido\" che si sarebbero adoperate in caso di attacco; formate anche da ragazzini di 14 anni, avevano in dotazione standard elmetti di ferro e maschere antigas, ed erano addestrate all'uso di tutti i dispositivi antincendio. I ragazzi di et\u00e0 superiore ai 14 anni, invece, cooperavano quali sentinelle, vigilando sulle strutture pi\u00f9 importanti e per segnalando incendi conseguenti ai bombardamenti. Negli ospedali svolsero anche ruoli assimilabili ai paramedici, coadiuvavando alla distribuzione ed allo spostamento dei feriti, assistendo i medici nel triage, evacuando i pazienti in caso di necessit\u00e0. Si ha notizia che, in seguito a un bombardamento nei dintorni di Croydon, un ospedale colpito richiese l'assistenza degli scout: ragazzi pi\u00f9 grandi di 14 anni prestarono il proprio aiuto in loco, incuranti delle bombe che continuarono a cadere nelle vicinanze.\nNumerosi scout entrarono anche nella \"Air Raid Precautions\" (ARP), un'organizzazione di protezione civile che si occupava di gestire e mantenere attivi i rifugi antiaerei, di segnalare le incursioni in arrivo ed aiutare i civili feriti. Con il proseguire delle incursioni tedesche, tuttavia, i servizi di emergenza furono vicini al collasso e, quindi, gli scout furono dirottati a vasta gamma di altre mansioni: consegna della posta, rimozione delle macerie, raccolta di rottami metallici e legname, coltivazione nei campi, guardie contro atti di sabotaggi nelle infrastrutture, e quali operatori telefonici e addetti alla viabilit\u00e0. Le Guide, invece, distribuirono maschere antigas tra la popolazione civile, insegnando ai bambini pi\u00f9 piccoli come indossarle, e non disdegnarono di assumersi compiti pi\u00f9 faticosi, come la preparazione dei rifugi antiaerei per i civili, lavori da elettricista, meccanico e segnalatori morse; parteciparono alla campagna governativa \"Dig for Victory\" ed offrirono supporto morale alla popolazione, cantando nei rifugi antiaerei, insieme ai civili, durante i bombardamenti, raccolsero fondi per l'acquisto di ambulanze, prendendosi cura dei bambini e dei ragazzi di famiglie che avevano perso la casa in seguito alle incursioni tedesche, e addirittura insegnarono ai civili tecniche scout per affrontare al meglio i danni da incursioni.\nNel gennaio 1941 fu fondata la branca degli Air Scouts, che permetteva ai ragazzi dei reparti (12-16 anni) di specializzarsi in attivit\u00e0 legate all'aeronautica militare e al volo. Nel 1944 il Servizio Scout di Soccorso Internazionale (SIRS) invi\u00f2 squadre di Rover e capi nell'Europa continentale per fornire aiuti umanitari; dieci squadre SIRS furono impiegate nel campo di concentramento di Bergen-Belsen una volta liberato.\nAltri corpi.\nOltre alla Home Guard e ai Boy Scouts, anche gli adolescenti di altre associazioni diedero un contributo sostanziale allo sforzo bellico. La Croce Rossa e l'organizzazione di carit\u00e0 St. John Ambulance formarono tre squadre di ragazze fra i 15 e i 18 anni che prestarono aiuto all'ospedale di Croydon, cos\u00ec come anche in altre strutture mediche: lavorarono affiancando il personale sanitario e donarono sangue per le trasfusioni. Anche i cadetti della Air Defence Cadet Corps prestarono aiuto, riempiendo 600 sacchi di sabbia, poi sistemati all'interno degli ospedali per migliorare la resistenza degli edifici e la sicurezza dei pazienti.\nImpero giapponese.\nNell'Impero giapponese, cos\u00ec come nella Germania nazista, fu posta molta enfasi sulla preparazione militare dei bambini in vista dello scoppio della guerra. Ben prima dell'avvento del fascismo, il sistema educativo nipponico mirava all'insegnamento dei valori tradizionali, soprattutto quelli legati al rispetto delle gerarchie, alla tradizione e al patriottismo. In seguito all'incidente di Mukden del 1931, il percorso formativo del sistema educativo nazionale divenne sempre pi\u00f9 nazionalista e, dopo l'inizio della seconda guerra sino-giapponese nel luglio 1937, assunse connotati marcatamente militaristi, influenzato dalle idee dell'allora Ministro dell'istruzione Sadao Araki. Contemporaneamente, il colonnello Kingor\u014d Hashimoto fond\u00f2 il , un'organizzazione giovanile che si ispirava alla tedesca Giovent\u00f9 hitleriana: non ebbe per\u00f2 tempo sufficiente per realizzare i propri obiettivi: la guerra dirott\u00f2 tutti gli sforzi verso l'esercito, e quindi la classe d'et\u00e0 che avrebbe dovuto entrare nella Dai-Nippon Seinen-t\u014d fin\u00ec direttamente arruolata nell'esercito, venendo poi assorbita dalla Taisei Yokusankai, il partito para-fascista, diventato poco pi\u00f9 che una sezione giovanile del partito.\nDopo l'attacco di Pearl Harbor del 7 dicembre 1941, le scuole elementari furono rinominate e gli studenti obbligati a frequentare anche le \"Scuole Giovanili\" al momento del diploma: in questi istituti venivano insegnate materie tipiche di istituti professionali ed impartito un addestramento militare. Le scuole elementari avrebbero dovuto produrre \"figli dell'Imperatore\", pronti a combattere e \"morire\" per la patria giapponese. I principali obiettivi educativi erano l'insegnamento dei valori politici nazionali tradizionali, religiosi e morali. I bambini impegnavano met\u00e0 del proprio tempo nell'indottrinamento sulla lealt\u00e0 verso il sovrano di ascendenze divine, su frugalit\u00e0, obbedienza, onest\u00e0 e diligenza. Gli insegnanti ebbero disposizioni di impartire lezioni sulle \"scienze giapponesi\" alla \"maniera imperiale\", ovvero secondo una visione travisata della teoria evolutiva che voleva la razza nipponica scientificamente superiore alle altre. Anche le materie letterarie furono indirizzate verso temi militari e ai giovani (oggetto di preparazione fisica) fu richiesto di prestare servizio alla comunit\u00e0.\nUnit\u00e0 militari.\nNelle scuole gli alunni presero parte ad addestramenti militari sempre pi\u00f9 frequenti, introdotti nei programmi di educazione fisica, le quali divennero parte integrante dell'istruzione obbligatoria. L'apparato militare giapponese, quindi, non si fece scrupolo ad adoperare i giovani per compiti prettamente bellici. In preparazione dell'attesa invasione degli Alleati, le autorit\u00e0 iniziarono programmi di addestramento rivolti agli adolescenti, che si esercitavano nell'impiego di lance di bamb\u00f9 e altre armi improvvisate (a causa della carenza di armi da fuoco) rispetto alla creazione di associazioni di difesa composte da civili. Si ha notizia di ragazzi di 17 anni che si offrirono volontari come piloti \"kamikaze\".\nAlla vigilia della battaglia di Okinawa l'Esercito imperiale giapponese mobilit\u00f2 tutti gli studenti tra i 13 e i 19 anni presenti sull'omonima isola. Furono cos\u00ec arruolati studenti delle scuole medie e superiori, di et\u00e0 compresa fra i 14 e i 17 anni, che furono organizzati nel cosiddetto che avrebbe combattuto in prima linea. Anche le ragazze fra i 13 e 19 anni furono rapidamente reclutate nel , incaricato di fornire assistenza infermieristica. Il rastrellamento dei giovani era stato autorizzato dal potente Ministero della Guerra giapponese, che aveva molta pi\u00f9 influenza dei ministeri civili; inoltre le autorit\u00e0 militari sul posto dettero un'interpretazione larga dell'ordinanza, che ufficialmente prevedeva di accettare gli studenti offertisi volontari: gli ufficiali, invece, imposero alle scuole di fare pesanti pressioni sui giovani e si arriv\u00f2 a casi di falsificazione documentaria pur di integrarli nei ranghi. I \"Tekketsu Kinn\u014dtai\" parteciparono ai sanguinosi scontri di Okinawa eseguendo quasi sempre attacchi suicidi, come gettarsi sulla fiancata o sotto i carri armati e facendosi esplodere con i mezzi; centinaia di altri ebbero ordine di condurre azioni di guerriglia. Alla fine della guerra fu calcolato che oltre met\u00e0 dei giovani arruolati era perita nella battaglia.\nUn altro caso di impiego arbitrario di bambini in guerra \u00e8 esemplificato dalla . Nel 1941 Tokyo cre\u00f2 un nuovo corpo la cui et\u00e0 di ammissione era di 14-15 anni e che, inizialmente, era previsto dovesse fornire solo dei sottufficiali; le urgenze della guerra e la piega disastrosa che stava prendendo il conflitto, per\u00f2, fecero s\u00ec che gli alti comandi decidessero di inviarli direttamente sul campo. I giovani soldati furono schierati nelle Filippine e a Iwo Jima per un totale di : in persero la vita.\nDopo la disfatta finale della 32\u00aa Armata a Okinawa nel giugno 1945, il governo giapponese eman\u00f2 nuove leggi per la difesa del territorio nazionale: ragazzi maggiori di 14 anni e ragazze maggiori di 16 poterono arruolarsi nell'esercito regolare, pena il carcere in caso di diserzione. Anche i bambini pi\u00f9 piccoli, evacuati a causa dei bombardamenti statunitensi, furono addestrati a fare uso di lance di bamb\u00f9, di sassi e istruiti in varie tecniche di sopravvivenza; fu loro ripetuto che, iniziata l'invasione nemica, avrebbero costituito l'estrema difesa della nazione. La resa del Giappone rese superflua l'imponente operazione anfibia studiata da Washington, e risparmi\u00f2 sofferenze e distruzioni altrimenti di vasta portata.\nCina.\nLa Repubblica nazionalista cinese era in guerra contro l'Impero giapponese dal luglio 1937, sebbene incidenti militari e battaglie si fossero verificati gi\u00e0 dalla seconda met\u00e0 degli anni venti. Inizialmente isolato, il governo del generale Chiang Kai-shek ricevette il pieno supporto statunitense dopo l'attacco di Pearl Harbor. Esistono poche informazioni riguardanti l'impiego di bambini soldato da parte dei cinesi, ma \u00e8 certo che l'esercito nazionalista, nella prima fase della guerra, pens\u00f2 di reclutarne pi\u00f9 di . Una delle prime occorrenze di impiego di bambini soldato \u00e8 testimoniato per la difesa di Shangai tra l'agosto e il novembre 1937. I piccoli tuttavia erano scarsamente addestrati, avendo avuto solo pochi mesi di preparazione superficiale, e quindi morirono a migliaia senza influire sull'andamento del duro scontro urbano. Le ragazze e le bambine, invece, furono impiegate come infermiere.\nI bambini furono impiegati non solo in combattimento, ma anche in ruoli di supporto, quali genieri o lavoratori al servizio dell'esercito, sia in Cina che in Birmania. I bambini soldato non furono utilizzati solo dalla Cina nazionalista, ma anche dall'esercito guerrigliero del Partito Comunista Cinese di Mao Zedong.\n\u00c8 documentato il caso dell'adolescente Liao Junyi che, di propria volont\u00e0, lasci\u00f2 la scuola e present\u00f2 domanda di arruolamento all'Aeronautica nazionalista: la sua richiesta, fu accolta ed egli partecip\u00f2 a diverse azioni di guerra.\nResistenza ebraica.\nDurante l'Olocausto ebrei di tutte le et\u00e0 parteciparono alla resistenza ebraica per sopravvivenza. La maggior parte degli atti di resistenza avvenne dopo il 1942, quando le atrocit\u00e0 commesse dai nazisti divennero manifeste. Molti leader politici ebreo-polacchi fuggirono da Varsavia poco prima dello scoppio della guerra, e quelli rimasti furono giustiziati, imprigionati o costretti a lavorare per conto dei tedeschi all'interno dei Consigli ebraici (\"Judenrat\").\nI capi del Movimento della Giovent\u00f9 sionista (\"Hashomer Hatzair\"), fuggiti dall'Europa, tornarono alfine Varsavia, ed assunsero il ruolo di capi locali per tutte le comunit\u00e0 ebraiche minacciate. Pi\u00f9 di giovani parteciparono ai movimenti di resistenza, nonostante tali attivit\u00e0 sovversive fossero severamente proibite dai tedeschi e causassero pesanti rappresaglie. L'obiettivo dei gruppi sionisti cambi\u00f2 con lo scoppio della guerra: prima del conflitto avevano puntato allo sviluppo sociali e alla presa di coscienza ideologica; in seguito, rispondendo a un crescente senso di responsabilit\u00e0 estrema nei confronti della propria gente, i sionisti iniziarono a educare i pi\u00f9 giovani in scuole clandestine create nei ghetti.\nQuesti leader portarono avanti la resistenza nei ghetti, decidendo le azioni politiche e sociali. I giovani della resistenza sionista fecero parte dell\"'Arm\u00e9e Juive\", un'organizzazione guerriglieria ebreo-francese creata nel 1942 da Abraham Polonski, Lucien Lublin e Dika Jefroykin, militarizzata dal febbraio 1943, ed operante nell'Europa occidentale. Nell'estate 1944 reparti di tale milizia presero parte alle rivolta di Parigi contro la guarnigione tedesca.\nMolti membri del Movimento della Giovent\u00f9 sionista parteciparono alla rivolta del ghetto di Varsavia dell'aprile-maggio 1943. La partecipazione dei bambini a tale rivolta \u00e8 attestata e considerata eroica, seppure si trattasse al contempo di vittime.\nPolonia.\nDopo l'invasione della Polonia del 1939, il regime nazista band\u00ec lo scautismo polacco, giustiziando molti giovani assieme ai loro capi, cos\u00ec come i sovietici giustiziarono molti degli scout imprigionati nella prigione di Osta\u0161kov. La menomata Associazione degli scout e guide polacchi si evolse in un'organizzazione adatta a combattere una guerra clandestina: nacquero cos\u00ec i \"Ranghi grigi\" (\"Szare Szeregi\"), che collaborarono attivamente con lo Stato segreto polacco e l'Armia Krajowa tra 1939 e 1944. I ragazzi pi\u00f9 grandi erano incaricati di missioni di sabotaggio, resistenza armata o di commettere assassinii mirati. Le guide, invece, servivano come unit\u00e0 ausiliarie nel ruolo di infermiere, messaggeri e portamunizioni. Anche i ragazzini pi\u00f9 piccoli furono talvolta impiegati in limitate operazioni sovversive, quali il lancio di volantini, dipingere il \"kotwica\" (simbolo ufficiale della resistenza polacca) sui muri o sui monumenti nazisti. Durante le sollevazioni del ghetto dell'aprile-maggio 1943 e dell'agosto-settembre 1944, gli scout militarizzati combatterono con determinazione contro le truppe tedesche e molte unit\u00e0 dei Ranghi grigi, riunite nei cosiddetti Gruppi d'assalto (\"Grupy Szturmowe)\" furono considerate fra le migliori dell'Armia Krajowa. Posti alle dipendenze operative di quest'ultima, erano composti da ragazzi di 17 anni nella stragrande maggioranza e ricoprivano gli stessi compiti dei Ranghi grigi; in pi\u00f9, erano spesso incaricati di colpi di mano per liberare i prigionieri in mano tedesca, ed erano addestrati in scuole clandestine per sottufficiali, le quali previdero anche una preparazione politica a carattere generale volta a formare la futura classe dirigente polacca.\nInizialmente i Ranghi grigi avevano limitato l'et\u00e0 minima di arruolamento a 17 anni, riservando di fatto l'appartenenza al gruppo ai soli ex capi scout, ai rover e alle scolte. A dispetto di tali regole, per\u00f2, furono quasi subito ammessi ragazzi pi\u00f9 piccoli e, nel 1942, fu creata una struttura organizzativa che ricalcava quella precedente la guerra. I giovani fra i 12 e i 14 anni erano chiamati \"Zawisza\", in onore di Zawisza Czarny, cavaliere e diplomatico polacco di epoca medievale e importante figura all'interno dello scautismo polacco. Questi ragazzi non prendevano parte alla resistenza attiva, ma erano addestrati a compiti ausiliari in previsione della rivolta nazionale, oltre a frequentare scuole segrete dove erano indottrinati sul proprio ruolo nel futuro della Polonia postbellica. I pi\u00f9 famosi ausiliari furono i membri del Servizio postale scout, attivo durante la rivolta del ghetto di Varsavia.\nLe Scuole di combattimento (\"Bojowe Szko\u0142y\") erano invece composte di ragazzi dai 15 ai 17 anni, addetti ai sabotaggi minori e a missioni di ricognizione e intelligence per conto dello Stato segreto.\nL'ultima branca dei Ranghi Grigi era quella formata dai cosiddetti Gruppi d'assalto (\"Grupy Szturmowe),\" formati da ragazzi di et\u00e0 superiore ai 17 anni, sotto l'autorit\u00e0 diretta della sezione \"KeDyw\" dell'Armia Krajowa. Questi ragazzi venivano formati in scuole clandestine per sottoufficiali, con l'intenzione di prepararli a guidare la futura Polonia libera. Militarmente presero parte a grosse operazioni di sabotaggio, e formarono il nucleo duro delle forze speciali clandestine. Fra le azioni eseguite vi furono la liberazione di prigionieri da convogli e prigioni tedesche e la distruzione di ponti ferroviari, assassin\u00ee, e combatterono pesanti scontri con le forze tedesche.\nRegno d'Italia.\nForze fasciste.\nL'Opera nazionale balilla (ONB), cos\u00ec come la sua controparte tedesca, fu un'organizzazione giovanile creata con lo scopo di \"riorganizzare la giovent\u00f9 dal punto di vista morale e fisico\". Il compito dell'organizzazione era quello di suscitare l'emotivit\u00e0 dei giovani, pi\u00f9 che il loro senso critico, e di plasmare le loro menti per renderle meno \"pensanti\" e pi\u00f9 \"attive\", indipendenti. Inoltre aveva l'obiettivo di incoraggiare la diffusione della cultura dello sport e dell'attivit\u00e0 fisica. Si puntava in pratica a preparare i giovani all'addestramento e alla vita militare. L'ONB ebbe in generale buon successo nell'appropriarsi del tempo libero, extrascolastico dei giovani, nonch\u00e9 dei piccoli di pochi anni, e nel diffondere le attivit\u00e0 ritenute consone dal regime fascista (educazione fisica, agonismo sportivo); attenzione speciale ebbe la struttura paramilitare dei gruppi giovanili e l'uso obbligatorio di divise, allo scopo di incrementare lo spirito marziale dei ragazzi. Questo corso fu seguito fermamente a partire dagli anni trenta, quando le disposizioni imposero la preponderanza dell'aspetto militare (sino ad allora l'ONB era stata vista come utile strumento per rendere pi\u00f9 completa e profonda la \"fascistizzazione\" della societ\u00e0 italiana) sino al punto di incorporare addestramento pratico, conoscenza delle armi e delle formazioni di reparto. Nel 1937 l'ONB fu sciolta per confluire nella Giovent\u00f9 italiana del littorio.\nA differenza dei tedeschi, i militari italiani non integrarono ufficialmente bambini e adolescenti nel Regio Esercito, ma vari furono coloro che si arruolarono volontariamente: fu cos\u00ec possibile costituire la 136\u00aa Divisione corazzata \"Giovani Fascisti\", formata esclusivamente da giovani fra i 17 e 21 anni che richiesero a gran voce di essere impiegati in combattimento. Inquadrati nel Panzergruppe Afrika del tenente generale Erwin Rommel, comprensivo anche del famoso Deutsches Afrikakorps, due battaglioni parteciparono alle operazioni di guerra nel Nordafrica contro gli Alleati, rimanendo ricordati soprattutto per la seconda battaglia di Bir el Gobi. L'impiego della divisione continu\u00f2 anche dopo la disfatta a El Alamein ed essa fu pressoch\u00e9 annientata nella fase finale della campagna di Tunisia. Un 136\u00ba Reggimento \"Giovani fascisti\" era in ricostruzione in Italia quando fu sciolto ufficialmente su ordine del Ministero della Guerra nei giorni successivi alla destituzione di Mussolini, il 25 luglio 1943.\nDopo l'armistizio di Cassibile e la nascita della Repubblica Sociale Italiana, ragazzi e ragazze ancora fedeli all'ideologia del regime furono arruolati e armati: i primi confluirono nell'Esercito Nazionale Repubblicano e le seconde nel corpo delle \"Ausiliarie\". L'et\u00e0 minima per essere accettati era di 16 anni e i loro erano compiti di supporto alle truppe combattenti. Un esempio dell'uso di bambini soldato fu Franco Grechi, dodicenne mascotte del Battaglione Barbarigo della X\u00aa MAS, che ment\u00ec pur di essere arruolato nella Marina Nazionale Repubblicana. Sono documentati altri casi in cui bambini si unirono al corpo militare come mascotte.\nLa Resistenza.\nAnche la resistenza italiana vide la partecipazione di bambini e adolescenti che si unirono in maniera spontanea alle formazioni partigiane o ai movimenti clandestini di opposizione al nazifascismo. Erano spesso assegnati a incarichi ausiliari quali vedette, messaggeri o sabotatori; quantitativamente non disprezzabile, inoltre, si rivel\u00f2 l'apporto informativo dato da ragazzini di 13-14 anni che, mentre giocavano ai margini delle strade e dei sentieri, tenevano a memoria o disegnavano i numeri e i simboli divisionali dei veicoli tedeschi di passaggio, nonch\u00e9 di reparti in movimento. Le notizie erano poi organizzate e fatte pervenire agli Alleati. Altro esempio di giovani in battaglia si ebbe a Modena, nella quale un gruppo di ragazzini opt\u00f2 per aiutare la resistenza spargendo chiodi sulle strade (allo scopo di forare gli pneumatici dei mezzi tedeschi) oppure rimuovendo le indicazioni stradali. I ragazzi si segnalarono anche per prestare soccorso a ebrei e aviatori o soldati alleati, aiutandoli a trovare un nascondiglio.\nNumerosi furono gli episodi in cui bambini e adolescenti presero parte direttamente ai combattimenti. Gennaro Capuozzo e Filippo Illuminato perirono durante le Quattro giornate di Napoli, combattendo assieme a altri giovani scappati dal carcere minorile e scugnizzi. Ugo Forno, affiancato da altri giovani combattenti, mor\u00ec a Roma difendendo un ponte dai guastatori tedeschi. Franco Cesana e Luciano Domenico morirono in scontri armati nel Nord-Italia. Altri giovanissimi membri della resistenza (Franco Centro, Beniamino Cobianchi, Roberto Di Ferro), fatti prigionieri, furono vittime di torture e esecuzioni da parte delle truppe nazifasciste. A 15 anni, Michele Di Veroli e Duilio Cibei perirono nell'Eccidio delle Fosse Ardeatine a Roma. I quattordicenni Marcello Martini e Franco Cetrelli furono i pi\u00f9 giovani tra i deportati politici italiani, al campo di concentramento di Mauthausen.\nOltre bambini in Italia furono vittime di stragi e rappresaglie: 130 nell'eccidio di Sant'Anna di Stazzema, pi\u00f9 di 200 nella strage di Marzabotto, gli altri nei numerosi eccidi cosiddetti \"minori\". Ad essi si aggiungono i perseguitati per cause razziali. Dei 776 bambini ebrei italiani deportati ad Auschwitz ne sono sopravvissuti solo 25. Degli oltre 200 di et\u00e0 inferiore ai 14 anni, che furono deportati dal ghetto di Roma il 16 ottobre 1943 non ne \u00e8 tornato nessuno.\nLe Aquile randagie.\nUna particolare forma di resistenza al fascismo fu l'esperienza di alcuni giovani che continuarono clandestinamente a formare gruppi scout, ufficialmente disciolti e proibiti dal fascismo. Tra questi vi fu il gruppo che si diede il nome di Aquile randagie. Questi ragazzi erano scout di Milano e Monza che svolsero attivit\u00e0 giovanili clandestine gi\u00e0 durante il periodo precedente la guerra, e pi\u00f9 in l\u00e0 durante il conflitto, assieme ad altri, diedero vita all'OSCAR (Organizzazione Scout Collocamento Assistenza Ricercati) che si impegn\u00f2 in un'opera di salvataggio di perseguitati e ricercati di diversa nazione, razza, religione, con espatri in Svizzera .\nLa nascita dello scautismo clandestino \u00e8 da far risalire alla messa al bando del movimento scout in Italia, previsto dalle Leggi fascistissime del 1926, con lo scopo di eliminare qualsiasi forma di educazione giovanile concorrenziale a quella dei Balilla. Le leggi entrarono in vigore un anno dopo, ma fin da subito gli scout si posero in rottura con il fascismo. Pur sottoposti a repressione da parte delle autorit\u00e0 governative, gli scout continuarono a svolgere clandestinamente le proprie attivit\u00e0.\nFu alla firma dell'armistizio di Cassibile che il movimento inizi\u00f2 una resistenza ancora pi\u00f9 radicale. Si propose subito il dilemma se resistere passivamente o diventare partigiani e la risposta venne data seguendo i principi scout: \"Noi non spariamo, noi non uccidiamo\u2026 noi serviamo!\". Viene quindi combattuta una resistenza disarmata e non violenta. Il 12 settembre del 1943 fu istituita l'organizzazione OSCAR, la cui attivit\u00e0 consisteva principalmente nell'espatrio di persone ricercate dai vari regimi. Sino alla fine della guerra l'organizzazione realizz\u00f2 2166 espatri clandestini, procurando pi\u00f9 di tremila documenti falsi. Ebrei, oppositori politici, prigionieri di guerra, ma anche disertori tedeschi e italiani furono i beneficiari dei servizi dell'organizzazione. Anche fra le Aquile vi furono dei morti, come Nino Verri, fucilato il 16 aprile 1945 per aver soccorso un partigiano ferito e braccato dai militari della Repubblica Sociale Italiana.\nAltri gruppi scout clandestini rimasero attivi in Italia negli anni del fascismo (uno di essi si riuniva addirittura a Palazzo Venezia, lo stesso dal cui balcone il Duce si affacciava per i suoi discorsi), ma le loro vicende non hanno avuto una cos\u00ec grande risonanza successiva.\nMascotte.\nIn altri teatri di guerra, i bambini delle popolazioni occupate da eserciti stranieri a volte legavano con i soldati per necessit\u00e0 o perch\u00e9 presi in carico dalle unit\u00e0 militari. Anche in Italia avvenne lo stesso. Durate la Campagna d'Italia, alcuni bambini potevano essere trovati al fianco delle unit\u00e0 angloamericane come facchini, o in generale prendendosi in carico qualsiasi servizio di supporto per tali truppe. Inoltre, come i loro colleghi sovietici, anche i soldati americani adottarono alcuni bambini rimasti orfani a causa dei combattimenti, dando loro uniformi e compiti di supporto, o tenendoli con se come semplici mascotte.\nAltre nazioni.\nL'utilizzo dei bambini non fu limitato ai protagonisti del conflitto. Bambini e adolescenti finlandesi, estoni, lettoni, jugoslavi, francesi e di altre nazionalit\u00e0 furono impegnati nei combattimenti, parteciparono direttamente o indirettamente alle azioni di resistenza nei confronti dei vari invasori. In Jugoslavia ad esempio un ragazzo di 15 anni, Bo\u0161ko Buha (1926 - 1943), si un\u00ec ai partigiani e divenne un'icona della resistenza nazionale, arrivando a comandare un'unit\u00e0 di ragazzi granatieri e a farsi soprannominare \"Artiglieria dei partigiani\" per la bravura con cui lanciava le granate, e perendo in un agguato ad opera di cetnici.\nCambiamenti legali dopo la guerra.\nLa mancanza di una definizione di fanciullo e di strumenti di protezione dei bambini durante la guerra permise il loro sfruttamento, sia nei combattimenti che in altre attivit\u00e0 militari.\nIl 12 agosto 1949, a Ginevra, furono firmate una serie di convenzioni di diritto umanitario in tempo di guerra. Nel 1977 fu adottato il Protocollo Addizionale I relativo alla protezione delle vittime dei conflitti armati internazionali, il cui Articolo 77.2 recita:\nCome il Comitato internazionale della Croce Rossa fece per\u00f2 notare, questa formula non si traduceva in un divieto completo, e anzi sugger\u00ec di inserire la frase \"adottare tutte le misure necessarie\", infine rifiutata in luogo della dizione \"tutte le misure praticamente possibili\" che lasciava ampio margine di interpretazione sulle misure possibili da mettere in pratica per salvaguardare i bambini. L'impedire inoltre il reclutamento di ragazzi sotto i 15 anni non avrebbe escluso casi di arruolamento volontario nei servizi armati. Durante i negoziati, arrivati alla frase \"partecipare alle ostilit\u00e0\", fu aggiunta la parola \"direttamente\", aprendo cos\u00ec una scappatoia legale per destinare i bambini volontari a ruoli non combattenti quali messaggeri, portamunizioni, portaferiti e cos\u00ec via.\nL'Articolo 4.3 (c) del Protocollo Aggiuntivo II, redatto sempre nel 1977, regola la protezione delle vittime dei conflitti armati non internazionali e stabil\u00ec che\nFu solo nel 1989 che, per la prima volta dopo il secondo conflitto mondiale, fu stipulato un accordo formale fra Stati: la Convenzione internazionale sui diritti dell'infanzia (CRC) che formulava specificatamente le linee guida della protezione e diritti dell'infanzia. La Convenzione defin\u00ec i diritti civili, politici, economici, sociali, sanitari e culturali dei bambini, e costitu\u00ec il punto di arrivo di un percorso storico che vide consacrare un riconoscimento crescente ai diritti dei bambini da parte della comunit\u00e0 internazionale. La Convenzione stabil\u00ec nel diritto internazionale l'obbligo per gli Stati contraenti di assicurarsi che i diritti elencati nell'accordo fossero rispettati.\nAttualmente il Fondo delle Nazioni Unite per l'infanzia (UNICEF) definisce un bambino soldato \"una persona sotto i 18 anni di et\u00e0, che fa parte di qualunque forza armata o gruppo armato, regolare o irregolare che sia, a qualsiasi titolo - tra cui i combattenti, i cuochi, facchini, messaggeri e chiunque si accompagni a tali gruppi, diversi dai membri della propria famiglia. La definizione comprende anche le ragazze reclutate per fini sessuali e per matrimoni forzati.\" Il limite dei 18 anni \u00e8 relativamente recente, essendo stato introdotto solamente nel 2002 all'interno del Protocollo opzionale sulla vendita di bambini, la prostituzione dei bambini e la pornografia rappresentante bambini. Prima del 2002 la Convenzione di Ginevra del 1949 e i Protocolli Addizionali del 1977 fissavano l'et\u00e0 minima per partecipare a un conflitto armato a 15 anni.\nProcessi per crimini di guerra a carico di bambini soldato.\nLa possibilit\u00e0 che i bambini possano essere perseguiti penalmente per aver commesso crimini di guerra \u00e8 questione controversa.\nSubito dopo la fine della seconda guerra mondiale, i bambini rimasti coinvolti nel conflitto non poterono essere processati, perch\u00e9 al pari della assenza di tutela nei loro confronti non esistevano strumenti legislativi dedicati; si verificarono purtuttavia rari procedimenti giudiziari a carico di giovani o di bambini che, nel corso del conflitto, avevano partecipato ad atrocit\u00e0, massacri, soprusi. \u00c8 il caso del \"Processo Johannes Oenning e Emil Nix\", nel quale due ex appartenenti alla Hitlerjugend furono dichiarati colpevoli dell'esecuzione di un prigioniero di guerra: comunque la loro giovane et\u00e0 mitig\u00f2 la sentenza. A parte casi sporadici, dal 1945 in avanti nessun bambino fu processato per crimini commessi in tempo di ostilit\u00e0.\nAttualmente il diritto internazionale non proibisce di adottare provvedimenti penali nei confronti di bambini che violino il diritto internazionale e di guerra, sebbene l'Articolo 37 della CRC limiti la severit\u00e0 delle pene infliggibili. Questo divieto include \"la pena capitale, l'ergastolo senza possibilit\u00e0 di essere rilasciato\".\nNel 1998 fu adottato lo Statuto di Roma poi entrato in vigore nel 2002, il cui Articolo 8.2 (b) (xxvi) recita: \"reclutare o arruolare fanciulli di et\u00e0 inferiore ai quindici anni nelle forze armate nazionali o farli partecipare attivamente alle ostilit\u00e0\" \u00e8 un crimine di guerra.\nSecondo i Principi di Parigi e le Linee guida sui minori associati con forze e gruppi armati, bambini accusati di crimini di guerra \"dovrebbero\" essere trattati come vittime e, in accordo con il diritto internazionale ai sensi della giustizia riparativa, dovrebbe essere loro concessa la riabilitazione sociale coerentemente con i trattati e i principi riguardanti la protezione dei minori."}
{"id": "6186513", "revid": "1156602", "url": "https://it.wikipedia.org/wiki?curid=6186513", "title": "Acoustic II", "text": "Acoustic II \u00e8 il quinto album in studio del gruppo musicale britannico Above &amp; Beyond, pubblicato nel 2016."}
{"id": "6186522", "revid": "965985", "url": "https://it.wikipedia.org/wiki?curid=6186522", "title": "Adrian Thaws (album)", "text": "Adrian Thaws \u00e8 il decimo album in studio del musicista trip hop inglese Adrian Thaws, noto come Tricky. Il disco \u00e8 stato pubblicato nel 2014."}
{"id": "6186525", "revid": "124123", "url": "https://it.wikipedia.org/wiki?curid=6186525", "title": "Ankhhaf", "text": "Biografia.\nAnkhhaf fu figlio del faraone Snefru (ca. 2613 a.C. - 2589 a.C.), mentre la madre non \u00e8 nota. Suo fratello maggiore era il principe Kanefer e un suo fratellastro era Cheope, pi\u00f9 anziano di lui, che divenne faraone alla morte di Snefru. Ebbe i titoli di \"Figlio maggiore del re-del Suo corpo\" (\"sa nswt n khtf smsw\"), visir e \"Grande dei Cinque della Casa di Thot\" (\"wr djw pr-Djehuti\").\nLa tomba di Ankhhaf \u00e8 la mastaba G 7510 nella necropoli di Giza, in cui sussistono rappresentazioni della sorellastra e sposa Hetepheres, figlia di Snefru e della regina Hetepheres I, \"Figlia maggiore del re-del Suo corpo, Colei che Egli ama\" (\"sat nswt n khtf smst mrt.f\") e sacerdotessa di Snefru (\"hmt-nTr Snfrw\"). Ankhhaf e la principessa Hetepheres ebbero una figlia, il cui nome non \u00e8 giunto, ma che fu madre di un sacerdote di Cheope di nome Akhtef.\nAnkhaf assistette sicuramente alla costruzione della Grande Piramide di Cheope e probabilmente ebbe un ruolo nella realizzazione di Sfinge di Giza. La sua mastaba \u00e8 la pi\u00f9 grande del cimitero orientale, a Giza. Un superbo e realistico busto del principe Ankhhaf, in calcare dipinto, scoperto nella sua tomba, \u00e8 comunemente ritenuto opera di un grande maestro dell'arte egizia e si trova al Museum of Fine Arts di Boston."}
{"id": "6186526", "revid": "84745757", "url": "https://it.wikipedia.org/wiki?curid=6186526", "title": "Sonic the Hedgehog (serie)", "text": ""}
{"id": "6186527", "revid": "1412427", "url": "https://it.wikipedia.org/wiki?curid=6186527", "title": "Abies fabri", "text": "Abies fabri , \u00e8 una specie di abete originaria della Cina.\nEtimologia.\nIl nome generico \"Abies\", utilizzato gi\u00e0 dai latini, potrebbe, secondo un'interpretazione etimologica, derivare dalla parola greca \"\u1f04\u03b2\u03b9\u03bf\u03c2\" = longevo. Il nome specifico \"fabri\" fu assegnato in onore di Ernst Faber, missionario tedesco nella Cina del XIX secolo e collezionista di specie botaniche, tra le quali \"A. fabri\".\nDescrizione.\nAlbero alto fino a 40\u00a0m, con tronco che pu\u00f2 raggiungere 1\u00a0m di diametro. La corteccia \u00e8 grigia o grigio scura tendente a disporsi a falde con la maturit\u00e0. I rami secondari, glabri o lievemente pubescenti, sono marrone chiari o giallo-marroni da giovani, e divengono marroni-grigi al secondo o terzo anno di et\u00e0. Le gemme sono di forma conica-ovoidale, piccole, resinose, con perule giallo porpora, ad apice ottuso.\nLe foglie sono aghiformi, lucide, di colore verde, lunghe fino a 3\u00a0cm, disposte a pettine in due file laterali, con margine revoluto e apice ottuso.\nGli strobili femminili, blu purpurei da immaturi, marroni purpurei a maturazione, sono ovoidali-cilindrici con apice ottuso, lunghi 6-11 cm e larghi fino a 4,5 cm, con corto peduncolo; le scaglie sono di forma a trapezio, lunghe 2 cm, larghe 2,4 cm, a margine auricolato. I semi, ellissoidali, lunghi circa 16\u00a0mm, con ali marroni scure cuneate, maturano in ottobre. Gli strobili maschili sono lunghi 2-3,5 cm, gialli con microsporofilli viola; l'impollinazione avviene in maggio.\nDistribuzione e habitat.\nSpecie endemica della parte occidentale della provincia del Sichuan in Cina, e in particolare del Monte Emei, si rinviene a quote montane comprese tra i 2.000 e i 3.100 m, dove il clima \u00e8 freddo e umido con precipitazioni annue superiori ai 2.000 mm. Sono presenti boschi puri, ma pi\u00f9 frequentemente misti in associazione con \"Picea likiangensis\", \"Tsuga chinensis\" e \"Larix potaninii\".\nTassonomia.\n\u00c8 accettata la seguente sottospecie:\nUsi.\nNon di utilizzo comune, rispetto ad altre conifere. Anche la coltivazione per uso ornamentale in orti e giardini botanici \u00e8 poco praticata.\nConservazione.\nCon un areale ristretto, e un declino stimato maggiore del 30 % nell'ultimo secolo e mezzo, \"A. fabri\" \u00e8 classificato tra le specie vulnerabili al rischio di estinzione nella Lista rossa IUCN. L'area del Monte Emei \u00e8 attualmente protetta, ma altre popolazioni sono ancora soggette al taglio intensivo dei boschi; inoltre un rischio maggiore \u00e8 causato dalle piogge acide provocate dalla vicinanza della zona industriale di Chengdu."}
{"id": "6186528", "revid": "424673", "url": "https://it.wikipedia.org/wiki?curid=6186528", "title": "Adriano F\u00e9lix Teixeira", "text": ""}
{"id": "6186530", "revid": "1412427", "url": "https://it.wikipedia.org/wiki?curid=6186530", "title": "Abete di Faber", "text": ""}
{"id": "6186534", "revid": "1412427", "url": "https://it.wikipedia.org/wiki?curid=6186534", "title": "Keteleeria fabri", "text": ""}
{"id": "6186535", "revid": "1412427", "url": "https://it.wikipedia.org/wiki?curid=6186535", "title": "Pinus fabri", "text": ""}
{"id": "6186536", "revid": "1543377", "url": "https://it.wikipedia.org/wiki?curid=6186536", "title": "Aiyo, Not Bad", "text": "Aiyo, Not Bad (\u54ce\u5466\uff0c\u4e0d\u9519\u54e6) \u00e8 un album in studio del cantante taiwanese Jay Chou, pubblicato nel 2014."}
{"id": "6186537", "revid": "2129904", "url": "https://it.wikipedia.org/wiki?curid=6186537", "title": "Rag'n'Bone Man", "text": "Vincitore di tre BRIT Awards, ha raggiunto la popolarit\u00e0 internazionale nel 2016 grazie al singolo \"Human\", che ha scalato le classifiche di vendita europee. L'album eponimo \u00e8 divenuto il quarto pi\u00f9 venduto del 2017 globalmente con 1,6 milioni di copie. Successivamente alla collaborazione \"Giant\", singolo di Calvin Harris, pubblica nel 2021 il secondo progetto discografico \"Life by Misadventure\", preceduto dal singolo \"Anywhere Away from Here\" con la partecipazione di Pink.\nBiografia.\nRory Charles Graham \u00e8 nato il 29 gennaio 1985 a Uckfield, East Sussex. Ha frequentato il Ringmer Community College di Ringmer, da cui \u00e8 stato espulso, e poi si \u00e8 iscritto all'Uckfield College nella sua citt\u00e0 natale. All'et\u00e0 di 15 anni, ha iniziato a cantare con una troupe di batteria e basso usando come nome d'arte Rag 'N' Bonez, ispirato guardando le ripetizioni della sitcom britannica \"Steptoe and Son\". Mentre era a scuola, faceva parte di un gruppo di giovani supportati da The Prince's Trustche sviluppando un progetto comunitario che ha coinvolto la pittura e il giardinaggio a Crowborough.\nCarriera.\nHa esordito nel 2011 collaborando con l'etichetta discografica High Focus, dedicata alla musica hip hop, pubblicando nel 2012 l'EP \"Bluestown\".\nDal 2013 ha lavorato al fianco di Mark Crew, in quel periodo impegnato nella realizzazione dell'album \"Bad Blood\" dei Bastille. Crew ha prodotto anche il suo secondo EP, \"Wolves\", pubblicato dalla Best Laid Plans Records (2014) seguito l'anno successivo da \"Disfigured\", dal quale \u00e8 stato estratto il suo primo singolo \"Hard Came the Rain\".\nHa raggiunto la popolarit\u00e0 internazionale nel 2016 con il singolo \"Human\", pubblicato dalla Columbia Records, che ha raggiunto ottimi risultati di vendita e la vetta delle classifiche di Austria, Svizzera e Belgio. Nello stesso anno sono usciti i singoli \"Healed\" e \"Wolves\" e ha collaborato con Stig of the Dump per il brano \"She\", a sua volta pubblicato come singolo.\nL'album di debutto dell'artista, intitolato \"Human\", \u00e8 stato pubblicato nel febbraio 2017. Nel 2019, assieme a Calvin Harris, pubblica \"Giant\". Nello stesso anno collabora con il cantante italiano Zucchero Fornaciari, insieme al quale scrive \"Freedom\", primo singolo estratto dall'album \"D.O.C.\" del bluesman reggiano.\nGraham ha anche cantato e co-sceneggiato una delle canzoni, \"Broken People\", dal film Netflix del 2017 di Will Smith, \"Bright\". Il 29 gennaio 2021 pubblica il singolo \"All You Ever Wanted\" e annuncia il suo secondo album \"Life by Misadventure\", la cui pubblicazione (inizialmente prevista per il 23 aprile 2021) avviene il 7 maggio 2021. Il 9 aprile 2021 pubblica il singolo \"Anywhere Away from Here\", in collaborazione con P!nk.\nVita privata.\nGraham e sua moglie, Beth Rouy, hanno un figlio di nome Reuben (nato a settembre 2017). Si sono sposati nel maggio 2019 al Lewes Registry Office. Successivamente si sono separati.\nGraham ha appoggiato il leader del partito laburista Jeremy Corbyn nelle elezioni generali del Regno Unito del 2017. Durante un'intervista con Channel 4, ha detto di aver visto Corbyn come un \"uomo che parla con passione\" e ha aggiunto che poteva \"relazionarsi a ci\u00f2 che Corbyn dice e non si \u00e8 mai sentito cos\u00ec prima\".\nGraham \u00e8 un mecenate dell'associazione di beneficenza musicale per giovani AudioActive con sede a Brighton. In una dichiarazione ufficiale per l'ente di beneficenza, ha detto: \"AudioActive sta facendo qualcosa per garantire che, indipendentemente dalla ricchezza o dal \"background\", i giovani abbiano la possibilit\u00e0 di essere creativi\"."}
{"id": "6186543", "revid": "1776051", "url": "https://it.wikipedia.org/wiki?curid=6186543", "title": "Agua Maldita", "text": "Agua Maldita \u00e8 il settimo album in studio del gruppo musicale messicano Molotov, pubblicato nel 2014."}
{"id": "6186549", "revid": "1776051", "url": "https://it.wikipedia.org/wiki?curid=6186549", "title": "Eternamiente", "text": "Eternamiente \u00e8 un album di raccolta del gruppo musicale messicano Molotov, pubblicato nel 2007."}
{"id": "6186554", "revid": "887364", "url": "https://it.wikipedia.org/wiki?curid=6186554", "title": "Ufficio del presidente", "text": ""}
{"id": "6186555", "revid": "887364", "url": "https://it.wikipedia.org/wiki?curid=6186555", "title": "Ufficio esecutivo", "text": ""}
{"id": "6186595", "revid": "697352", "url": "https://it.wikipedia.org/wiki?curid=6186595", "title": "Con todo respeto", "text": "Con todo respeto \u00e8 un album in studio di cover del gruppo musicale messicano Molotov, pubblicato nel 2004."}
{"id": "6186603", "revid": "977364", "url": "https://it.wikipedia.org/wiki?curid=6186603", "title": "Rivolta della frusta", "text": "La cosiddetta \"rivolta della frusta\" o \"rivolta dello scudiscio\" (dal portoghese \"Revolta da Chibata\") fu un grande ammutinamento che interess\u00f2 nel novembre 1910 le principali unit\u00e0 da guerra della Marina militare brasiliana ancorate a Rio de Janeiro, all'epoca capitale della nazione. Il nome dato alla sommossa fu dovuto a una delle cause del sollevamento, l'abuso di punizioni corporali da parte degli ufficiali ai danni dei marinai semplici e la frequente abitudine di infliggere frustate per sanzionare anche infrazioni disciplinari minori.\nLa \"rivolta della frusta\" fu parte del pi\u00f9 vasto periodo di disordini interni al Brasile occorso tra la fine del XIX secolo e l'inizio del XX secolo, originatosi dall'abolizione della schiavit\u00f9 nel 1888 e dall'abbattimento del precedente regime imperiale con conseguente istituzione di un nuovo ordinamento repubblicano. Queste varie sommosse furono dovute al clima di tensione razziale tra le classi bianche, ricche e dominanti nella nazione brasiliana, e la massa dei cittadini mulatti e di colore, spesso ex schiavi liberati, che invece viveva in condizioni di estrema povert\u00e0 e miseria. Questa distinzione era evidente nei ranghi della Marina brasiliana: per far fronte all'espansione quantitativa e qualitativa della Marina, dovuta all'ingaggio da parte delle nazioni del Sudamerica di una serrata corsa agli armamenti navali all'inizio del XX secolo, gli equipaggi della flotta erano stati riempiti con arruolamenti forzati di membri delle classi umili e meno istruite, mentre il corpo ufficiali era rimasto saldamente in mano all'\u00e9lite bianca abituata a trattare con disprezzo le classi inferiori.\nDa tempo progettato da un comitato segreto formato dagli stessi marinai, l'ammutinamento scoppi\u00f2 il 22 novembre 1910: guidati da Jo\u00e3o C\u00e2ndido Felisberto, gli ammutinati si impadronirono in breve tempo di quattro importanti unit\u00e0 da guerra, tra cui le due nuovissime navi da battaglia tipo dreadnought della classe Minas Geraes, tra le pi\u00f9 potenti unit\u00e0 della loro categoria esistenti all'epoca; gli ammutinati avanzarono una serie di richieste riguardanti il miglioramento delle condizioni di vita dei marinai e la fine di quello che definivano un regime di \"schiavit\u00f9\" praticato all'interno della Marina, minacciando in caso contrario di radere al suolo la capitale brasiliana con il fuoco dei cannoni. Nonostante il presidente Hermes Rodrigues da Fonseca fosse contrario a qualunque negoziato, dovette infine accettare il voto del parlamento brasiliano che concedeva l'amnistia per i ribelli e la cessazione delle punizioni corporali in seno all'ordinamento disciplinare della Marina; ci\u00f2 port\u00f2 quindi alla pacifica cessazione dell'ammutinamento il 26 novembre seguente. Molti degli ammutinati, congedati in massa dalla Marina subito dopo la fine della rivolta, furono tuttavia arrestati arbitrariamente in dicembre, dopo la proclamazione dello stato d'assedio a seguito di ulteriori sommosse nel paese, e detenuti per diversi mesi in condizioni durissime o spediti ai lavori forzati nelle insalubri piantagioni dell'Amazzonia.\nAntefatti.\nIl nuovo Brasile.\nNegli anni precedenti la rivolta, la popolazione brasiliana assistette a una serie di frequenti mutamenti nella vita politica, economica e sociale della nazione: un esempio fu, nel maggio 1888, l'abolizione della schiavit\u00f9 dovuta all'entrata in vigore della cosiddetta \"Lei \u00c1urea\", provvedimento fortemente avversato dalle classi superiori della societ\u00e0 brasiliana e in particolare dai possidenti terrieri. Questo scontento tra le classi benestanti della societ\u00e0 brasiliana port\u00f2 a un colpo di stato incruento il 15 novembre 1889 orchestrato dall'esercito e guidato dai generali Benjamin Constant e Deodoro da Fonseca: il monarca brasiliano Pedro II e la sua famiglia furono deposti e inviati in esilio in Europa, mentre la guida del paese fu assunta da un regime repubblicano con Fonseca come presidente.\nLa decade seguente la deposizione di Pedro II fu segnata da una serie di sollevazioni contro il nuovo ordine politico, tra cui due rivolte in seno alla flotta brasiliana nel 1891 e nel 1893, la \"rivoluzione federalista\" del 1893-1895, la guerra di Canudos del 1896-1897 e la \"rivolta del vaccino\" del 1904. Questi sommovimenti politici portarono a un rapido decadimento qualitativo della Marina brasiliana, in particolare se comparata ai suoi vicini sudamericani dell'Argentina e del Cile che a partire dal 1880 avevano dato il via a una corsa agli armamenti navali: alla fine del XIX secolo, un'antiquata flotta brasiliana con (nel 1896) solo circa il 45% della sua forza autorizzata e solo due moderne navi corazzate si trovava ad affrontare le marine argentina e cilena piene di navi ordinate negli ultimi dieci anni.\nAnche agli albori del nuovo secolo, tuttavia, la crescita della domanda mondiale di caff\u00e8 e gomma diede al governo brasiliano un forte afflusso di risorse finanziarie: autori dell'epoca stimarono che tra il 75 e l'80% del caff\u00e8 consumato in tutto il mondo proveniva dalle piantagioni del Brasile. Confidando nel proseguimento di questa situazione economica favorevole, elementi di spicco della politica brasiliana come Pinheiro Machado e Jos\u00e9 Paranhos, Barone di Rio Branco, spinsero perch\u00e9 la nazione fosse riconosciuta come una potenza internazionale, obiettivo per la realizzazione del quale era importante disporre di una marina militare forte ed efficiente; il Congresso nazionale del Brasile elabor\u00f2 e approv\u00f2 nel 1904 un grosso programma di costruzioni navali, ma gi\u00e0 due anni prima le navi in questione erano state ordinate. Mentre ancora era in corso l'ordine per la realizzazione di tre piccole navi da battaglia, il varo nel 1906 della nave da battaglia britannica , capostipite di una nuova e innovativa generazione di unit\u00e0 navali da guerra (le \"dreadnought\" appunto), spinse le autorit\u00e0 brasiliane ad accantonare i piani precedenti e a progettare la costruzione di due unit\u00e0 di nuovo tipo, cui doveva poi seguire una terza; ci\u00f2 port\u00f2 quindi alla realizzazione nei cantieri britannici delle due unit\u00e0 della classe Minas Geraes, la \"Minas Geraes\" (varata nel settembre 1908) e la \"S\u00e3o Paulo\" (varata nell'aprile 1909), cui si aggiunsero altre nuove unit\u00e0 leggere come incrociatori e cacciatorpediniere.\nLa vita nella Marina.\nQuesta modernizzazione tecnologica nella Marina brasiliana non fu tuttavia accompagnata da cambiamenti sociali, e le tensioni tra il nucleo degli ufficiali della flotta e la massa degli equipaggi portarono a un crescendo di agitazioni; nelle parole del Barone di Rio Branco: \u00abper il reclutamento di fanti di marina e marinai, abbiamo portato a bordo la feccia dei nostri centri urbani, il sottoproletariato pi\u00f9 inutile, senza preparazione di qualsiasi tipo. Ex schiavi e figli di schiavi, la maggior parte dei quali scuri di pelle o mulatti dalla pelle scura, costituiscono gli equipaggi delle nostre navi\u00bb. Le differenze razziali in seno alla Marina brasiliana risultavano immediatamente evidenti agli osservatori dell'epoca: gli ufficiali al comando delle navi erano quasi tutti bianchi, mentre gli equipaggi erano neri o, in misura minore, mulatti; queste distinzioni somatiche nascondevano differenze pi\u00f9 profonde: i marinai dalla pelle scura, che all'epoca della rivolta erano principalmente vecchi schiavi liberati per effetto della \"Lei \u00c1urea\" o figli di schiavi nati liberi per effetto di una legge del 1871, erano quasi universalmente meno istruiti dei loro superiori bianchi.\nLa Marina, come del resto tutte le altre branche delle forze armate, serviva come via d'uscita per migliaia di neri giovani, poveri e talvolta orfani che si ritrovavano impantanati nella \"feccia\" delle citt\u00e0 brasiliane; molti avevano commesso o erano sospettati di aver commesso crimini, e quelli che non avevano avuto problemi con la legge spesso erano stati reclutati venendo semplicemente presi dalle strade con la forza tra gli strati pi\u00f9 bassi della societ\u00e0. Tali misure erano considerate come un \"perfetto connubio di punizione e miglioramento\": le persone che avevano commesso o avevano un'alta probabilit\u00e0 di commettere crimini violenti venivano rimosse dalla societ\u00e0 e addestrate in attivit\u00e0 che portavano giovamento al paese. Era comune inviare nelle scuole di apprendistato della Marina giovani intorno ai 14 anni d'et\u00e0, i quali venivano poi arruolati senza possibilit\u00e0 di lasciare il servizio se non quindici anni pi\u00f9 tardi: Jo\u00e3o C\u00e2ndido Felisberto, uno dei leader della rivolta, era stato reclutato come cadetto a 13 anni d'et\u00e0 ed era entrato in Marina a 16 anni. Gli individui reclutati con la forza dovevano servire per dodici anni; i volontari firmavano per nove anni di servizio, ma non sorprendentemente costituivano solo una piccola percentuale delle reclute: nel 1910 la Marina rifer\u00ec di aver ammesso in servizio solo 49 volontari, mentre nello stesso anno 924 nuovi marinai erano stati reclutati forzatamente tra gli scolari delle scuole di apprendistato.\nUn altro punto di attrito derivava dal forte uso in seno alla Marina di punizioni corporali anche per sanzionare infrazioni minori: se simili punizioni erano state bandite nella societ\u00e0 in generale fin dalla Costituzione imperiale del 1824 e nell'ordinamento dell'Esercito fin dal 1874, solo nel novembre 1889, quando la nuova legislazione repubblicana aveva formalmente proibito tali misure disciplinari, la Marina si era adeguata. Le punizioni corporali erano rimaste possibili solo nei confronti degli uomini inviati alle \"Companhia Correcional\" (\"Compagnia di punizione\"); il legislatore immaginava questa misura come un freno alla pratica, pensando che solo i marinai con storie violente o eversive alle spalle si sarebbero ritrovati ad affrontare la frusta, ma la realt\u00e0 era molto diversa: le \"Companhia Correcional\" erano presenti su tutte le navi della flotta e ci\u00f2 rendeva teoricamente possibile che ogni marinaio indistintamente potesse essere trasferito a una di esse, senza alcun cambiamento quindi nella routine di sempre.\nLa maggior parte del corpo ufficiali della Marina brasiliana pensava che le punizioni corporali fossero essenziali per mantenere la disciplina a bordo delle navi. Un anonimo ammiraglio brasiliano, rappresentativo della mentalit\u00e0 dell'epoca, scrisse nel 1961 che \u00abi nostri marinai del tempo, mancando di requisiti morali e intellettuali per apprezzare gli aspetti degradanti della punizione, la accettavano naturalmente, come un'opportunit\u00e0 per mostrare la loro superiorit\u00e0 fisica e morale. [...] Tutto questo \u00e8 [...] comprensibile a fronte della mentalit\u00e0 arretrata e dell'ignoranza del personale che componeva gli equipaggi delle navi\u00bb.\nLa rivolta.\nPreludio.\nSecondo Jo\u00e3o C\u00e2ndido Felisberto, un marinaio veterano che sarebbe poi diventato il leader della \"rivolta della frusta\", l'equipaggio della nave da battaglia \"Minas Geraes\" stava progettando di ammutinarsi da molto prima del 1910. I cospiratori erano motivati nei loro propositi dal trattamento riservato alle reclute della Marina brasiliana, che oltre all'abuso della frusta da parte degli ufficiali dovevano sopportare anche il cibo scadente rifilato all'equipaggio, sovente causa di periodiche epidemie di beriberi; alcuni marinai avevano formato un comitato che si riuniva da anni segretamente a Rio de Janeiro, e questa organizzazione semi-formale si espanse quando i suoi membri furono inviati a Newcastle upon Tyne nel Regno Unito per addestrarsi alla conduzione delle nuove dreadnought in allestimento per la Marina brasiliana: intervistato dopo la rivolta, Felisberto sostenne che i cospiratori \u00abstabilirono comitati in molti degli alberghi dove gli equipaggi erano alloggiati in attesa della costruzione delle navi. In quasi due anni pagati dal governo brasiliano, inviammo messaggeri a sondare la situazione qui [in Brasile]. Abbiamo fatto in modo che quando saremmo ritornati saremmo stati pronti ad agire\u00bb. I cospiratori erano solo \u00abin attesa di una data\u00bb.\nL'esperienza vissuta da questi marinai nel Regno Unito fu, secondo lo storico Zachary Morgan, un periodo formativo fondamentale per plasmare il successivo ammutinamento. I marinai furono pagati regolarmente, in contanti, e ricevettero denaro extra perch\u00e9 dovevano provvedere essi stessi ai loro pasti; a causa del ruolo vitale che questi uomini giocavano nell'economia locale di Newcastle, essi subirono da parte degli abitanti della citt\u00e0 un razzismo relativamente minimo, e gli scioperi organizzati dai lavoratori sindacalizzati dei cantieri della Armstrong Whitworth ritardarono il completamento delle navi brasiliane. Inoltre, i brasiliani furono in grado di osservare i loro omologhi della Royal Navy britannica, un confronto che Morgan descrive come \"stridente\" perch\u00e9 i marinai britannici \u00abnon erano reclutati a forza, non erano frustati, [ed] erano accettati come cittadini\u00bb.\nLa rivolta ebbe inizio dopo le brutali 250 frustate inflitte a Marcelino Rodrigues Menezes, un marinaio di leva regolare afro-brasiliano, per aver deliberatamente ferito un compagno con un rasoio da barba; tra gli studiosi vi \u00e8 disaccordo circa la correttezza del numero di frustate (alcuni fanno notare che una simile quantit\u00e0 avrebbe probabilmente ucciso il condannato, e hanno suggerito che il numero fosse dovuto a un errore di trascrizione di una cifra decimale) e su quando esattamente questa sentenza sia stata eseguita (secondo una fonte la punizione fu eseguita la notte del 21 novembre, giorno prima della rivolta, mentre secondo Morgan essa fu attuata la mattina del 16 novembre e l'ammutinamento venne ritardato per evitare indesiderate connotazioni politiche derivanti dall'inaugurazione presidenziale del 15 novembre, visto che quello degli ammutinati era un attacco contro il loro trattamento da parte della Marina militare e non contro il sistema politico brasiliano nel suo complesso), ma tutti concordano sul fatto che essa fu il catalizzatore immediato della rivolta.\nL'ammutinamento.\nLa \"rivolta della frusta\" ebbe inizio intorno alle ore 10:00 del 22 novembre e coinvolse una significativa percentuale dei marinai acquartierati a Rio de Janeiro, forse da 1.500 a 2.000 uomini su un totale di 4.000. La sollevazione ebbe inizio a bordo della dreadnought \"Minas Geraes\", dove il comandante della nave e diversi marinai rimasti leali furono uccisi; il rumore della sparatoria in corso sulla \"Minas Geraes\" fece da segnale per le altre navi ancorate in rada che l'ammutinamento aveva avuto inizio, ed entro la mezzanotte i ribelli capitanati da Jo\u00e3o C\u00e2ndido Felisberto avevano assunto il pieno controllo della dreadnought \"S\u00e3o Paulo\", dell'esploratore \"Bahia\" e della corazzata costiera \"Deodoro\". Le navi in mano ai ribelli rappresentavano il meglio della flotta brasiliana: la \"Minas Geraes\" e la \"S\u00e3o Paulo\" erano entrate in servizio da pochi mesi ed erano forse le pi\u00f9 potenti navi da battaglia in quel momento in attivit\u00e0 nel mondo, il \"Bahia\" era capace di una velocit\u00e0 record per la sua categoria e la \"Deodoro\", bench\u00e9 vecchia di una decina di anni, era stata da poco ammodernata.\nGli equipaggi del piccolo posamine \"Rep\u00fablica\", della nave scuola \"Benjamin Constant\" e delle torpediniere \"Tamoio\" e \"Timbira\" si ribellarono a loro volta, ma rappresentavano appena il 2% del totale degli ammutinati: la maggior parte della ciurma del \"Rep\u00fablica\" lasci\u00f2 la nave e si trasfer\u00ec sulla \"S\u00e3o Paulo\" e sulla \"Deodoro\", mentre gli uomini delle altre unit\u00e0 ammutinate si unirono ai ribelli o si dispersero scendendo a terra. Mentre i tecnici civili (alcuni dei quali di nazionalit\u00e0 britannica), i macchinisti e altri marinai non aderenti alla rivolta furono trattenuti a bordo delle unit\u00e0 ammutinate, agli ufficiali fu in genere pacificamente concesso di scendere a terra, ma con due notevoli eccezioni: sulla \"Minas Geraes\" gli ufficiali furono sorpresi dalla rivolta ma ebbero il tempo di impugnare le armi e tentare di difendersi, e il comandante della nave Jo\u00e3o Batista das Neves fu ucciso in un combattimento insieme a diversi marinai ribelli e lealisti. Gli altri spargimenti di sangue furono molto pi\u00f9 contenuti: sul \"Bahia\" l'unico ufficiale a bordo fu ucciso dopo che ebbe sparato a un marinaio ribelle, mentre un tenente sulla \"S\u00e3o Paulo\" si suicid\u00f2.\nEntro la fine del pomeriggio, le principali unit\u00e0 rimaste sotto il controllo degli ufficiali comprendevano l'esploratore \"Rio Grande do Sul\" (nave gemella del \"Bahia\"), il vecchio incrociatore \"Barroso\" e otto dei nuovi cacciatorpediniere della classe Par\u00e1. Il potenziale di queste unit\u00e0 era tuttavia surclassato dalle dreadnought in mano ai ribelli (ciascuna delle quali superava in fatto di artiglieria tutte le unit\u00e0 lealiste messe insieme) e da vari problemi che le affliggevano: in primo luogo, gli ufficiali erano sospettosi anche nei confronti degli equipaggi rimasti fedeli al governo, e assunsero direttamente il controllo di tutte le posizioni necessarie a un combattimento diretto riducendo ove possibile il ricorso ai servigi di marinai comuni; in seconda battuta, si verificarono varie complicazioni riguardo alle armi, come il fatto che i siluri dei cacciatorpediniere non potevano essere usati perch\u00e9 mancanti dei percussori, e quando infine essi furono consegnati si scopr\u00ec che non si adattavano agli ordigni pi\u00f9 recenti imbarcati dalle unit\u00e0 (i percussori corretti non furono montati prima di due giorni dopo l'inizio della rivolta).\nPrima della mezzanotte del 22 novembre, i ribelli spedirono un telegramma al presidente Hermes da Fonseca (nipote del primo presidente del Brasile e in carica da solo una settimana): \u00abNoi non vogliamo il ritorno della frusta. Questo \u00e8 quello che chiediamo al presidente della repubblica e al ministro della Marina. Noi vogliamo un'immediata risposta. Se non riceveremo alcuna risposta, noi distruggeremo la citt\u00e0 e le navi che non hanno aderito alla rivolta\u00bb; Fonseca, ad ogni modo, rifiut\u00f2 qualunque contatto diretto tra s\u00e9 e i ribelli. La forza ribelle moll\u00f2 gli ormeggi e si trasfer\u00ec alla Ilha do Viana verso le 01:00 del 23 novembre, al fine di caricare a bordo carbone e rifornimenti per resistere alla possibilit\u00e0 di un lungo assedio; al sorgere del sole, i corpi dei marinai uccisi a bordo della \"Minas Geraes\" furono mandati a riva con una lancia sulla Ilhas das Cobras, unitamente a una lettera di Felisberto per il presidente Fonseca che chiedeva, tra le altre cose, la fine del regime di \"schiavit\u00f9\" praticato dalla Marina e del continuo uso della frusta nonostante il suo divieto in ogni altra nazione occidentale:\nDurante quella stessa mattinata, le navi ribelli aprirono il fuoco su diverse postazioni fortificate dell'esercito situate intorno alla Baia di Guanabara, come pure sugli arsenali e sulle basi della Marina sull'Ilha das Cobras e sull'Ilha de Villegagnon, sulla cittadina di Niter\u00f3i e sul palazzo presidenziale; uno dei proiettili colp\u00ec una casa sulla collina di Castelo a Rio de Janeiro uccidendo due bambini, e bench\u00e9 vi fossero anche altre vittime in questo bombardamento la morte di questi due bambini colp\u00ec profondamente la coscienza dei marinai ammutinati: in un'intervista successiva rilasciata una decade pi\u00f9 tardi, Felisberto sostenne che lui e i suoi compagni raccolsero soldi tratti dalle loro \"miserabili paghe\" per finanziare un funerale per i due bambini uccisi.\nIn generale sembrava che le navi fossero ben gestite e comandate: osservatori dell'epoca rimasero sorpresi dal fatto che gli equipaggi, nonostante la mancanza di ufficiali a bordo, avessero il pieno controllo delle loro navi e fossero in grado di mantenere una buona formazione mentre si muovevano attraverso la baia. I ribelli cercarono di sparare al di sopra delle abitazioni o intorno agli edifici governativi e militari piuttosto che cercare di raderli al suolo, azione che lo storico Zachary Morgan crede fosse motivata da preoccupazioni di ordine umanitario o (perlomeno) da un concreto pragmatismo: limitando i danni effettivi, gli ammutinati avrebbero potuto ottenere sostegno tra i parlamentari, la stampa e la popolazione in generale. Vi \u00e8 tuttavia ancora oggi discussione tra gli storici su quanto le navi fossero bellicamente efficienti e su quanto controllo i marinai avessero su di esse.\nLe trattative.\nA riva, i civili brasiliani si svegliarono la mattina del 23 novembre scoprendo che le pi\u00f9 importanti unit\u00e0 della loro flotta, equipaggiate con gli appartenenti alle classi pi\u00f9 basse della societ\u00e0, stavano sparando sulla loro citt\u00e0: a migliaia tentarono di fuggire, anche se pochi erano in grado di farlo; la stampa inizialmente aliment\u00f2 le paure della gente, anche se poi varie testate mutarono opinione e presero a ritratte i ribelli come degli eroi.\nIl presidente Fonseca e l'alto comando della Marina si trovavano alle prese con due scelte estremamente sgradevoli. Si potevano impiegare le unit\u00e0 rimaste leali per attaccare e affondare le navi cadute in mano ai ribelli, ma ci\u00f2 significava distruggere navi la cui costruzione era stata tremendamente dispendiosa e che costituivano ormai un pilastro per il riconoscimento del Brasile come seria potenza internazionale; vi era poi la possibilit\u00e0 che le rimanenti unit\u00e0 brasiliane, le quali erano tutte pi\u00f9 piccole e meno potenti delle navi controllate dagli ammutinati, fossero spazzate via se avessero sferrato un attacco aperto. Ma piegarsi e accettare le richieste dei ribelli, richieste che provenivano dal sottoproletariato e dalle classi nere, avrebbe inflitto un forte imbarazzo alle \u00e9lite al governo.\nFonseca scelse entrambe le soluzioni. In primo luogo, il Congresso brasiliano inizi\u00f2 a negoziare con gli ammutinati, sebbene Fonseca e il ministro della Marina Marques Le\u00e3o stessero preparando in segreto una soluzione militare della crisi; su decisione del Congresso, il deputato Jos\u00e9 Carlos de Carvalho fu posto alla guida delle trattative con i ribelli: Carvalho, un federalista ed ex capitano della Marina, parl\u00f2 con le ciurme di tutte e quattro le unit\u00e0 e riport\u00f2 al Congresso che i ribelli erano ben diretti e organizzati, e che il loro armamento principale era perfettamente funzionante. Il suo rapporto mostr\u00f2 che le lamentele della ciurma, in particolare a proposito dell'uso della frusta, erano pi\u00f9 che giustificate, e che una soluzione militare aveva scarse probabilit\u00e0 di successo; nel pomeriggio del 23 novembre, il Congresso avvi\u00f2 quindi i lavori per l'elaborazione di una legge che garantisse l'amnistia per i ribelli e la cessazione delle punizioni corporali nella Marina.\nPressato dal suo ministro della Marina, Fonseca non aveva intenzione di abbandonare l'opzione militare. Quello stesso pomeriggio, i ribelli ricevettero un telegramma che li metteva in guardia circa il progetto di un attacco da parte del cacciatorpediniere \"Para\u00edba\" in mano ai governativi; come risposta, i ribelli portarono le loro navi fuori dalla baia in modo da rendere pi\u00f9 difficile qualunque attacco da parte di siluranti. Gli ammutinati fecero ritorno alle 10:00 del 24 novembre, giorno in cui il \"Correio da Manh\u00e3\" fece per la prima volta riferimento a Felisberto come \"ammiraglio\" della flotta ribelle.\nNel Congresso, l'influente senatore e candidato alla presidenza sconfitto Rui Barbosa divenne il campione della causa dei ribelli. Barbosa utilizz\u00f2 la retorica ufficiale della Marina contro di lei per sostenere una soluzione diplomatica della crisi, facendo notare che se le nuove dreadnought erano inaffondabili come sostenuto le unit\u00e0 rimaste sotto il controllo governativo non avevano certamente alcuna speranza di vincere in uno scontro diretto; inoltre, se un tale attacco avesse avuto il sostegno del Congresso e fosse fallito, la conseguente distruzione di Rio de Janeiro sarebbe ricaduta sui parlamentari stessi. Questi argomenti consegnarono a Barbosa diversi sostenitori nel Senato, al punto che l'aula inizi\u00f2 a lavorare su un provvedimento di amnistia per assolvere tutti gli ammutinati dalle colpe di cui erano imputati una volta che avessero restituito al governo il controllo delle navi; dopo ore di dibattito, la legge fu approvata all'unanimit\u00e0 quello stesso giorno e inviata alla Camera dei Deputati il 25 novembre.\nI vertici della Marina dissentirono dall'iniziativa del Senato e continuarono a pianificare un attacco militare. Zachary Morgan scrisse che \u00abi vertici della Marina ritenevano che solo un confronto militare con i ribelli avrebbe potuto restaurare il loro onore perduto\u00bb, e che ogni azione in tal senso doveva essere portata a termine prima che l'amnistia fosse definitivamente approvata; questo lasciava poco tempo all'azione, ma i summenzionati problemi di personale ed equipaggiamento continuavano ad affliggere le unit\u00e0 lealiste: un tentativo di recuperare dei siluri efficienti fu sventato dal tiro dei cannoni della \"Deodoro\", e quando cadde la notte il 23 novembre i messaggi radio che comunicavano il rinvenimento di siluri adeguati non raggiunsero i cacciatorpediniere lealisti, rannicchiati in disparte per maggiore protezione; queste armi raggiunsero le navi solo il 24 novembre, e quella notte Fonseca ordin\u00f2 di lanciare un attacco alle navi ribelli. L'occasione tuttavia sfum\u00f2 in quanto le unit\u00e0 ammutinate non rientrarono nella baia di Guanabara fino a che l'amnistia non fu approvata; non \u00e8 noto se i ribelli fossero a conoscenza del provvedimento o avessero semplicemente preso delle misure difensive di precauzione.\nL'amnistia fu approvata dalla Camera dei Deputati con un voto di 125 favorevoli e 23 contrari; sotto la minaccia di vedere il suo veto rovesciato da un nuovo voto parlamentare, il presidente Fonseca si rassegn\u00f2 a controfirmare il provvedimento. Dopo un breve periodo di costernazione (le ulteriori richieste degli ammutinati, come l'aumento dei salari, non erano ancora state discusse dal Congresso), i ribelli rientrarono in porto il 26 novembre in perfetta formazione: la \"Minas Geraes\" seguita dalla \"S\u00e3o Paulo\" con il \"Bahia\" e la \"Deodoro\" su ciascun lato. Entro le 19:00 gli ammutinati infine accettarono i termini dell'amnistia.\nConseguenze.\nNel periodo immediatamente seguente la rivolta, le due dreadnought brasiliane furono disarmate mediante lo sbarco degli otturatori dei cannoni. La rivolta e il conseguente stato della flotta brasiliana, di fatto impossibilitata a operare per paura di ulteriori ribellioni, spinse vari brasiliani influenti come il presidente Fonseca, i parlamentari Barbosa e Jos\u00e9 Paranhos e l'editore del pi\u00f9 rispettato quotidiano nazionale, il \"Jornal do Commercio\", a interrogarsi sull'uso delle nuove dreadnought e sulla possibilit\u00e0 di venderle ad altre nazioni; Rui Barbosa in particolare espresse enfaticamente la sua opposizione alle nuove navi in un discorso pronunciato poco dopo l'approvazione dell'amnistia.\nAlla fine, il presidente e il governo decisero di non procedere alla vendita delle nuove unit\u00e0, principalmente per paura di un conseguente effetto negativo in politica interna, anche se convennero sul fatto che le navi potessero essere eventualmente radiate per finanziare unit\u00e0 da guerra pi\u00f9 piccole in grado di navigare nei molti fiumi del Brasile.. L'apprensione dell'esecutivo fu aumentata dal discorso pronunciato da Barbosa prima della conclusione della rivolta, nel corso del quale attacc\u00f2 il governo definendolo \u00abun regime brutalmente militarista\u00bb; ad ogni modo, i brasiliani ritirarono l'ordine fatto ai cantieri della Armstrong per una terza dreadnought della classe Minas Geraes, fatto che spinse a sua volta il governo argentino a non utilizzare l'opzione contrattuale per la realizzazione di una terza dreadnought.\nNel frattempo, la decisione di concedere l'amnistia ai marinai ammutinati fece sorgere molte critiche tra le classi elevate della societ\u00e0 brasiliana; secondo lo storico Zachary Morgan, \u00abper le \u00e9lite lo scopo del rinnovamento della flotta stessa era di consolidare la loro posizione sociale, spingendo il Brasile in testa alla corsa al riarmo del Sudamerica e rendendo la loro Marina competitiva con quella di qualsiasi altra nazione occidentale. Invece, gli uomini arruolati avevano usato quelle stesse navi per umiliare l'\u00e9lite della Marina. Le navi erano state salvate, ma a quale costo?\u00bb. I marinai coinvolti nell'ammutinamento furono dimessi dal servizio il giorno stesso della fine della rivolta (26 novembre), e nei giorni seguenti furono pienamente congedati dalla Marina per la minaccia che rappresentavano alla normale disciplina di servizio: questa misura priv\u00f2 in solo colpo la flotta di circa 1.300 uomini, fatto che spinse il governo ad assumere marinai mercantili portoghesi per colmare il vuoto degli organici. A pi\u00f9 di 1.000 dei marinai congedati furono pagati dal governo stesso i biglietti per ritornare alle loro citt\u00e0 natali, al fine di farli sgomberare il pi\u00f9 velocemente possibile da Rio de Janeiro.\nQuesti rapidi cambiamenti accrebbero la tensione tra gli ufficiali e i loro equipaggi, e pi\u00f9 di 30 marinai furono arrestati in dicembre con l'accusa di aver pianificato un secondo ammutinamento. Il 9 dicembre, marinai dell'equipaggio dell'esploratore \"Rio Grande do Sul\", la principale unit\u00e0 rimasta fedele al governo durante i giorni della \"rivolta della frusta\", si ammutinarono ma non riuscirono a prendere il controllo della nave; poco dopo, in un'azione probabilmente non concordata con la precedente, il battaglione di fanti di marina di guarnigione sulla Ilha das Cobras si ribell\u00f2. Il governo ag\u00ec rapidamente e riusc\u00ec a soffocare le due rivolte, ma ci\u00f2 spinse il Congresso a proclamare lo stato d'assedio a Rio de Janeiro in modo da conferire al presidente Fonseca una serie di poteri straordinari per meglio fronteggiare le sommosse: il provvedimento fu approvato quasi all'unanimit\u00e0, con il solo voto contrario del senatore Barbosa.\nGli storici sono oggi concordi sul fatto che non vi fosse alcuna connessione tra la rivolta della frusta di novembre e i nuovi ammutinamenti di dicembre; ad ogni modo, il governo e la Marina, ancora scossi per il loro onore perduto, colsero l'opportunit\u00e0 per rastrellare i marinai amnistiati e gettarli in prigione. I marinai che non riuscirono a sfuggire a questa ondata di arresti, circa 600, furono imprigionati sulla Ilha das Cobras, dove l'ex leader Felisberto e altri diciassette uomini furono rinchiusi in celle d'isolamento; di questi diciotto, solo due furono ritrovati vivi il giorno dopo: tutti gli altri rimasero uccisi dai fumi generati dalla reazione chimica tra l'ossido di calcio usato per disinfettare le celle e l'anidride carbonica. Quello stesso giorno, il mercantile \"Satelite\" lasci\u00f2 Rio de Janeiro per le piantagioni di alberi della gomma dell'Amazzonia con a bordo pi\u00f9 di un centinaio di ex marinai e circa 300 \"vagabondi\" raccolti dalle strade: nove di questi furono giustiziati dall'equipaggio durante il viaggio, e la maggior parte dei restanti mor\u00ec poco dopo a causa del duro lavoro nelle piantagioni immerse nel clima tropicale, una regione descritta da Barbosa come \u00abun posto dove uno pu\u00f2 solo morire\u00bb. Nel mentre Felisberto, sopravvissuto alla notte d'isolamento ma affetto da allucinazioni per l'esposizione ai fumi tossici, fu condannato a essere internato in un ospedale psichiatrico; occorsero diciotto mesi perch\u00e9 Felisberto e altri nove marinai potessero comparire davanti a un tribunale per rispondere delle loro presunte azioni anti-governative commesse durante le rivolte del 9 e 10 dicembre: tutti gli imputati furono giudicati non colpevoli e infine congedati dalla Marina.\nPer gli uomini che rimasero in Marina o che furono successivamente arruolati, le condizioni del servizio non cambiarono immediatamente. Furono istituiti programmi di addestramento, soprattutto nelle malignate scuole di apprendistato navale, che iniziarono a produrre dei marinai pi\u00f9 istruiti, un grosso passo in avanti rispetto alla situazione precedente ma che tuttavia non riguard\u00f2 i marinai gi\u00e0 arruolati. Un ambizioso programma di formazione fu previsto per il 1911, non molto tempo dopo la rivolta, ma fu accantonato dopo che nel 1912 entr\u00f2 in carica una nuova amministrazione. La Marina fu invece lasciata cadere in rovina, non diversamente da quanto avvenuto dopo la rivolta del 1893; come scrisse Morgan: \u00abinvece di ricominciare aumentando il livello di preparazione di marinai e ufficiali per adeguarlo a quello delle loro navi tecnologicamente avanzate, quelle stesse navi che avevano offerto una promessa di modernit\u00e0 per la nazione brasiliana furono lasciate a deteriorarsi, con il resto della Marina al loro fianco\u00bb."}
{"id": "6186610", "revid": "287204", "url": "https://it.wikipedia.org/wiki?curid=6186610", "title": "Dopolavoro Borletti 1939-1940", "text": "Questa voce raccoglie le informazioni riguardanti il Dopolavoro Borletti Milano, nelle competizioni ufficiali della stagione 1939-1940.\nRoster.\nAllenatore Giannino Valli."}
{"id": "6186611", "revid": "110157", "url": "https://it.wikipedia.org/wiki?curid=6186611", "title": "UEFA Europa League 2016-2017 (fase a eliminazione diretta)", "text": "La fase a eliminazione diretta della UEFA Europa League 2016\u20132017 si disputa tra il 16 febbraio 2017 e l'11 maggio 2017. Partecipano a questa fase della competizione 32 club: le due semifinaliste vincenti si sfidano nella finale di Solna (Svezia) del 24 maggio 2017.\nSorteggio.\nIl sorteggio dei sedicesimi di finale si \u00e8 tenuto alle ore 13:00 del 12 dicembre a Nyon.[6]\nLe squadre vengono suddivise in due urne: una contenente le vincitrici dei gironi e le quattro squadre provenienti dalla fase a gruppi della UEFA Champions League con il punteggio migliore, l'altra contenente le seconde classificate dei gironi e le quattro squadre provenienti dalla fase a gruppi della UEFA Champions League con il punteggio peggiore.\nLe squadre provenienti dallo stesso girone o dallo stesso paese non possono affrontarsi, cos\u00ec come, a seguito di una decisione del Comitato Esecutivo UEFA, le squadre di Russia e Ucraina.\nLe vincitrici dei gironi disputano in trasferta la partita di andata il 16 febbraio, per poi giocare in casa il ritorno il 23 febbraio."}
{"id": "6186612", "revid": "1543377", "url": "https://it.wikipedia.org/wiki?curid=6186612", "title": "Giro di Lombardia 1939", "text": "Il Giro di Lombardia 1939, trentacinquesima edizione della corsa, fu disputata il 22 ottobre 1939, su un percorso totale di 231\u00a0km. Fu vinta dall'italiano Gino Bartali, giunto al traguardo con il tempo di 6h51'05\" alla media di 33,774\u00a0km/h, precedendo i connazionali Adolfo Leoni e Salvatore Crippa.\nPresero il via da Milano 75 ciclisti e 27 di essi portarono a termine la gara."}
{"id": "6186614", "revid": "481666", "url": "https://it.wikipedia.org/wiki?curid=6186614", "title": "A Fool and His Honey", "text": ""}
{"id": "6186615", "revid": "697352", "url": "https://it.wikipedia.org/wiki?curid=6186615", "title": "Pamela Rebecca Barnes", "text": ""}
{"id": "6186617", "revid": "351623", "url": "https://it.wikipedia.org/wiki?curid=6186617", "title": "Kitty Genovese", "text": ""}
{"id": "6186620", "revid": "1543377", "url": "https://it.wikipedia.org/wiki?curid=6186620", "title": "Sonata per clavicembalo K. 517", "text": "La Sonata in re minore K.517 \u00e8 una sonata barocca di circa tre minuti composta da Domenico Scarlatti.\nRispetto ad altre sonate di Scarlatti, la sonata K.517 costituisce un'eccezione, in quanto il secondo tema \u00e8 suonato nella tonalit\u00e0 della dominante, cio\u00e8 la minore.\nUn'altra eccezione \u00e8 costituita dal fatto che il copista di Parma del manoscritto di Scarlatti aggiunse l'annotazione che le due sonate 516 e 517 erano state copiate nell'ordine inverso rispetto a quello voluto originariamente dal compositore. Mentre i compositori spagnoli dell'epoca erano soli accoppiare due o massimo tre sonate, ci\u00f2 non era in uso a Scarlatti.\nIl basso albertino, che di solito non era molto utilizzato da Scarlatti pur essendo piuttosto popolare fra i musicisti dell'epoca, in questa composizione viene adoperato in maniera fantasiosa e quale complemento melodico e armonico. I virtuosismi incessanti della musica, che sembrano anticipare le successive sonorit\u00e0 del pianoforte, caratterizzano l'opera dall'inizio alla fine ininterrottamente.\nIl brano, marcato con un \"prestissimo\", inizia subito con una scala discendente interrotta da brevi note alte. Dopo averla ripetuta, si giunge in fretta a quattro o cinque accordi che enfatizzano ogni giro. Arrivati a met\u00e0 della sonata, Scarlatti sviluppa il tema: il giro di apertura corre contrapuntale e gli accordi enfatici appaiono con qualche esitazione. Tuttavia, la densa e quasi maniaca atmosfera musicale continua e le note avanzano in maniera determinata fino alla fine. \nLa composizione viene definita da Sergio Vartolo come \"irruenta\", che \"porta in s\u00e9 una cupa disperazione che si appoggia sulla nota ostinata del basso. Altri interpreti la associano ad una \"onda di un fiume in piena\" o a un \"torrente di fuoco, con un flusso di note senza sosta, i cui salti di ottava con la mano sinistra vanno ad aggiungere un'agitazione impaziente\"."}
{"id": "6186622", "revid": "61051", "url": "https://it.wikipedia.org/wiki?curid=6186622", "title": "Finale della Coppa delle Coppe 1969-1970", "text": "La finale della 10\u00aa edizione della Coppa delle Coppe UEFA \u00e8 stata disputata il 29 aprile 1970 al Prater Stadion di Vienna tra e . All'incontro hanno assistito circa spettatori. La partita, arbitrata dall'austriaco Paul Schiller, ha visto la vittoria per 2-1 del club inglese.\nIl cammino verso la finale.\nIl di Joe Mercer esord\u00ec contro gli spagnoli dell' vincendo 3-0 la gara di ritorno, dopo aver pareggiato 3-3 in casa dei baschi. Agli ottavi di finale i belgi del furono sconfitti con un risultato aggregato di 8-0. Ai quarti i \"Citizens\" affrontarono i portoghesi dell', impattando per 0-0 sia all'andata che al ritorno e risolvendo il match ai tempi supplementari con una rete di Tony Towers. In semifinale i tedeschi occidentali dello vinsero in Germania Ovest 1-0, ma furono surclassati da un umiliante 5-1 a Manchester.\nIl di Micha\u0142 Matyas inizi\u00f2 il cammino europeo contro i greci dell' pareggiando per 2-2 ad Atene e vincendo con un sonoro 5-0 in Polonia. Agli ottavi gli scozzesi dei furono battuti sia all'andata che al ritorno col risultato di 3-1. Ai quarti di finale i \"G\u00f3rnicy\" affrontarono i bulgari del e passarono il turno grazie alla regola dei gol fuori casa dopo aver perso in trasferta 3-2 e vinto in casa 2-1. In semifinale gli italiani della non furono in grado di battere i sorprendenti polacchi, che tuttavia nemmeno riuscirono a battere i \"Giallorossi\". Entrambi i match si conclusero in parit\u00e0 (1-1 e 2-2 dts) e poich\u00e9 non erano previsti i tiri di rigore fu giocato uno spareggio, anch'esso terminato 1-1. Il G\u00f3rnik Zabrze pass\u00f2 il turno grazie al lancio della monetina.\nLa partita.\nA Vienna va in scena la finale tra il Manchester City, che negli anni precedenti aveva dominato la scena inglese, e il G\u00f3rnik Zabrze campione indiscusso in Polonia. Dopo dodici minuti di assoluta supremazia inglese arriva il gol di Neil Young, che devia fortunosamente un tiro di Francis Lee. \u00c8 lo stesso Lee che poco prima del riposo vuole togliersi la soddisfazione di andare in rete, calciando e realizzando un \"penalty\" concesso dall'arbitro per il fallo commesso dall'estremo difensore Hubert Kostka. Nella ripresa, complice una pioggia torrenziale che mette in difficolt\u00e0 la tecnica dei \"Citizens\", la squadra polacca accorcia le distanze, ma il risultato non cambia pi\u00f9."}
{"id": "6186623", "revid": "3115", "url": "https://it.wikipedia.org/wiki?curid=6186623", "title": "Filarmonica Statale Ciuvascia", "text": "La Filarmonica Statale Ciuvascia () \u00e8 un'istituzione culturale statale di \u010ceboksary ed \u00e8 la pi\u00f9 antica filarmonia della Ciuvascia.\nStoria.\nLa Filarmonica fu fondata nel 1936. Il primo direttore fu il famoso pianista e compositore Iosif Veniaminovi\u010d Ljublin. Orchestra Sinfonica di Stato, un gruppo di solisti e giocatori salterio dell'ensemble.\nLa Filarmonica sono stati istituiti nel 1970, costituito dai principali solisti, strumentisti, solisti, narratori."}
{"id": "6186625", "revid": "1573940", "url": "https://it.wikipedia.org/wiki?curid=6186625", "title": "Phelsuma borai", "text": "Phelsuma borai \u00e8 un piccolo sauro della famiglia Gekkonidae, endemico del Madagascar.\nDescrizione.\n\u00c8 un geco di media taglia, che si differenzia dalla gran parte delle altre specie di \"Phelsuma\" per la livrea di colore bruno-grigiastro, priva dei toni verdi e rossi che caratterizzano la gran parte delle congeneri.\nBiologia.\n\u00c8 una specie ovipara.\nDistribuzione e habitat.\n\"Phelsuma borai\" \u00e8 diffuso nella foresta decidua secca del Madagascar occidentale: segnalato per la prima volta nell'area di Bemaraha, \u00e8 stato successivamente osservato anche ad Ankarafantsika."}
{"id": "6186632", "revid": "76963", "url": "https://it.wikipedia.org/wiki?curid=6186632", "title": "Astrid Fugellie", "text": "Ha studiato per essere una insegnante di scuola presso l'Universit\u00e0 del Cile e ha lavorato come insegnante di scuola a Santiago.\n\u00c8 la fondatrice della \"Casa della Cultura\" a Punta Arenas e della rivista \"El Corchete\", e anche una conduttrice radiofonica di diversi programmi."}
{"id": "6186665", "revid": "1543377", "url": "https://it.wikipedia.org/wiki?curid=6186665", "title": "Mateo Martinic", "text": "Si \u00e8 interessato della storia della Regione di Magellano e dell'Antartide Cilena. Ha studiato presso l'Universit\u00e0 del Cile nel 1953 e ha studiato pedagogia per breve tempo prima di passare a studiare legge e poi ha continuato i suoi studi di legge presso la Pontificia universit\u00e0 cattolica del Cile. Alla fine \u00e8 diventato un avvocato nel 1983. Dal 1964 al 1970 ha lavorato come intendente della Regione di Magellano."}
{"id": "6186666", "revid": "3732", "url": "https://it.wikipedia.org/wiki?curid=6186666", "title": "Prospettive", "text": "Prospettive \u00e8 stata una rivista mensile italiana di letteratura e arte.\nStoria.\nFu fondata nel 1937 a Firenze da Curzio Malaparte, che ne fu anche il direttore.\nLa prima serie, composta di sette numeri monografici, stampati nella tipografia fiorentina Giannini e Giovannelli, ricchi di illustrazioni e con testi ridotti, si concluse con il fascicolo di settembre 1939. \nLa seconda serie, considerata la pi\u00f9 significativa, inizi\u00f2 il mese successivo, ottobre 1939, diretta sempre da Malaparte ma con sede in via Gregoriana a Roma, e termin\u00f2 nel marzo 1943.\nLa personalit\u00e0 eclettica di Malaparte, che aveva precedentemente collaborato con \"Il Selvaggio\", rivista diretta da Mino Maccari, confer\u00ec al nuovo periodico un indirizzo ambivalente: da un lato l'apertura alle nuove esperienze letterarie europee, dall'altro il richiamo ai valori \"strapaesani\". Pi\u00f9 volte in polemica con l'ermetismo, \"Prospettive\" si dimostr\u00f2 invece aperta nei confronti del surrealismo, al quale dedic\u00f2 un numero monografico.\nNella numerosa schiera dei collaboratori di \"Prospettive\" si possono ricordare i poeti Alfonso Gatto, Eugenio Montale, Umberto Saba, Leonardo Sinisgalli; gli scrittori Corrado Alvaro, Riccardo Bacchelli, Massimo Bontempelli, Alberto Moravia, ; il critico letterario Carlo Bo; Alberto Savinio e il fratello, il pittore Giorgio De Chirico.\nNel dopoguerra le pubblicazioni ripresero solamente nel 1951. \"Prospettive\" cess\u00f2 definitivamente con il fascicolo doppio numero 40-41, datato dicembre 1951\u2013gennaio 1952.\nBibliografia.\nEnzo Ronconi (a cura di), \"Dizionario della letteratura italiana contemporanea\", 2 voll., Firenze, Vallecchi, 1973."}
{"id": "6186668", "revid": "481666", "url": "https://it.wikipedia.org/wiki?curid=6186668", "title": "Moonlight and Cactus", "text": ""}
{"id": "6186670", "revid": "729019", "url": "https://it.wikipedia.org/wiki?curid=6186670", "title": "John Shaw", "text": "Biografia.\nNacque a Mountmellick, contea di Laois, Irlanda, nel 1773, e si trasfer\u00ec negli Stati Uniti d'America nel dicembre 1790, stabilendosi dapprima a New York e poi a Filadelfia dove, nel marzo 1791 entr\u00f2 nella marina mercantile. \nNominato tenente della marina militare il 3 agosto 1798, prest\u00f2 servizio dapprima a bordo della nave mercantile requisita \"Montezuma\", agli ordini del capitano Alexander Murray. che fu assegnata alla squadra navale delle Indie occidentali durante la Quasi-guerra con la Francia. La \"Montezuma\" oper\u00f2 nelle Indie occidentali insieme alla \"Norfolk\" del capitano Williams e alla \"Retaliation\" del Lieut. Comm. William Bainbridge. \nIl 20 ottobre 1799 assunse il comando della goletta \"Enterprise\" con cui, nel corso dell\u2019anno successivo, cattur\u00f2 sette navi armate francesi e riprese diversi mercantili americani che erano stati catturati. Nell\u2019ottobre del 1800 fu sollevato dal comando per motivi di salute, dopo che aveva reso l\u2019\"Enterprise\" una delle pi\u00f9 famose navi della marina americana. \nDurante la Prima guerra barbaresca comand\u00f2 la fregata da 28 cannoni \"Adams\" operante nel Mediterraneo sotto il Commodoro John Rodgers dal maggio al novembre 1804. Nell\u2019agosto 1807 fu promosso capitano, e tra l\u20198 e il 10 gennaio 1811 aiut\u00f2 a sopprimere la rivolta degli schiavi neri avvenuta nel Territorio di Orleans (Florida).\nDurante la guerra del 1812 fu uno degli organizzatori della difesa di New Orleans e poi, nel corso del 1814, assunse il comando della fregata \"United States\".\nLa seconda guerra barbaresca.\nSubito dopo che gli Stati Uniti ebbero dichiarato guerra alla Gran Bretagna nel 1812, il Bey di Algeri approfitt\u00f2 della situazione per intercettare e catturare navi mercantili americane nel Mar Mediterraneo. Il 2 marzo 1815, su richiesta del presidente James Madison, il Congresso dichiar\u00f2 guerra agli Stati barbareschi. Furono approntate due squadre navali, una a Boston sotto il comando del Commodoro William Bainbridge, e una a New York sotto il comando del Commodoro Stephen Decatur. La fregata \"United States\" fu assegnata alla squadra di Bainbridge, ma a causa delle necessarie riparazioni si trovava ancora in porto dalla fase finale della guerra del 1812, e non fu pronta a prendere il mare quando Bainbridge part\u00ec da Boston il 3 luglio. \nL\"Enterprise\" salp\u00f2 per il Mediterraneo due mesi dopo, sotto il comando del capitano Shaw, arrivando a Gibilterra il 25 settembre. Poco dopo, Shaw apprese che il Commodoro Decatur aveva gi\u00e0 firmato un trattato di pace con il Bey di Algeri. La fregata fu prescelta per rimanere in mediterraneo insieme a \"Constellation\", \"Eire\", e \"Ontario\", cui in seguito si aggiunsero \"John Adams\", \"Alert\" e \"Hornet\".\nPromosso Commodoro comand\u00f2 la squadra navale composta da \"Constellation\", \"Java\", \"Erie\" e \"Ontario\" fino a quando non fu sostituito dal parigrado Isaac Chauncey il 1 luglio 1816.\nSi spense a Filadelfia il 17 settembre 1823, e la salma fu tumulata nel Christ Church Burial Ground, insieme a quella di Benjamin Franklin e di altri firmatari della Dichiarazione di indipendenza. Il suo epitaffio recita:\nLa figlia di Shaw spos\u00f2 in seguito Francis Hoyt Gregory (1780-1866), un ufficiale della Marina degli Stati Uniti che combatt\u00e9 durante la guerra del 1812 e poi nella guerra civile, raggiungendo il grado di contrammiraglio. L\u2019US Navy ha onorato la memoria di John Shaw intitolandogli due cacciatorpediniere, il \"DD-68\" e il \"DD-373\".\nUna delle isole San Juan, situate nello Stato di Washington, porta il suo nome."}
{"id": "6186671", "revid": "86599", "url": "https://it.wikipedia.org/wiki?curid=6186671", "title": "298P/Christensen", "text": "298P/Christensen \u00e8 una cometa periodica appartenente alla famiglia delle comete gioviane. La cometa \u00e8 stata scoperta il 9 febbraio 2007 dall'astronomo statunitense Eric J. Christensen; la sua riscoperta il 9 febbraio 2014 ha permesso di numerarla definitivamente."}
{"id": "6186678", "revid": "767487", "url": "https://it.wikipedia.org/wiki?curid=6186678", "title": "La battaglia (film 1933)", "text": "La battaglia (La Bataille) \u00e8 un film del 1933 diretto da Nicolas Farkas e Victor Touriansky.\nTrama.\nIl giovane tenente di vascello della marina giapponese, marchese Yorisaka, sposato con la giovane Mitsuko, \u00e8 educato ai modi vita occidentali e per questo \u00e8 in amichevoli rapporti con Fergan, un ufficiale d collegamento della Royal Navy britannica distaccato in Giappone. La frequentazione della coppia porta Fergan ad innamorarsi segretamente di Mitsuko. Yorisaka, da parte sua, approfitta di questa amicizia per apprendere moderne tecniche di combattimento navale.\nMa il capitano Irata, superiore di Yorisaka, fedele alla tradizione nipponica e contrario ai modi occidentali, avversa l'introduzione di queste novit\u00e0. Mentre si sviluppano questi contrasti, la flotta giapponese \u00e8 chiamata alla lotta contro un esercito invasore e la battaglia navale, terribile e sanguinosa, vedr\u00e0 la vittoria nipponica grazie anche alle nuove tecnologie adottate.\nProduzione.\n\"La battaglia\", tratto da un romanzo pubblicato nel 1909 dallo scrittore Claude Farr\u00e8re, (che in precedenza era stato Ufficiale di marina ed aveva frequentato a lungo l'Estremo Oriente anche come diplomatico), fu il frutto di una co produzione promossa da Bernard Natan per la Francia e dalla societ\u00e0 britannica \"Liano Film\". Fu la prima regia affidata a Nicolas Farkas, che era stato l'apprezzato direttore della fotografia di Pabst sul set del \"Don chisciotte\", a cui fu affiancato l'esperto Tourianskji. In precedenza, \"La battaglia\" era stato gi\u00e0 ridotto per il teatro e per un film muto giapponese del 1921.\nIl film venne girato negli stabilimenti di \u00c9pinay e, per gli esterni, nella baia di Tolone, base alla Marina militare francese, che mise anche a disposizione dei vascelli per le riprese. Fu realizzata anche una versione inglese \"The battle\" nella quale l'interprete maschile rest\u00f2 Charles Boyer, mentre Merle Oberon prese il posto di Annabella nella parte di Mitsuko.\nIl libro di Farr\u00e8re venne scritto solo tre anni dopo la battaglia di Tsushima ed \u00e8 ispirato a quella vicenda bellica, la cui rievocazione occupa praticamente tutto il secondo tempo della pellicola. Tuttavia nel film essa non viene citata esplicitamente. Nonostante questa ed altre modifiche apportate alla trama del suo romanzo, Farr\u00e8re approv\u00f2 le varianti cinematografiche definendo il film \u00abmeraviglioso ed ammirabile\u00bb.\nDistribuzione.\nIl film ebbe una vasta distribuzione internazionale. Oltre ai due paesi di produzione esso venne proiettato tra l'altro anche in Germania ed Austria (\"Die Schlacht\"), in Spagna e nei paesi di lingua spagnola (\"La batalia\"), in Brasile e Portogallo (\"La batalha\"). in Svezia (\"Den Stora Bataljien\") e negli Stati Uniti. In Italia \"La battaglia\" venne distribuito in versione doppiata nel marzo - aprile del 1934 della \"Mander Film\".\nAccoglienza.\nIn Francia. Nel paese di principale produzione \"La battaglia\" ebbe accoglienze calorose ed ottenne successo di pubblico. Alcuni commentatori (\"Cin\u00e9 Comoedia\") lo indicarono come una prova dell'esistenza di un cinema francese, in quel periodo di crisi, definendolo \u00abuna battaglia vinta\u00bb, mentre Suzanne Chantal lo defin\u00ec su \"Cin\u00e9monde\" \u00abun film bellissimo, interpretato in modo ammirevole\u00bb. &lt;br&gt;\nIn Italia. La critica italiana apprezz\u00f2 generalmente il film, valorizzando \u00abla sua fosca ed allucinante atmosfera e la sua cupa ed esaltante concitazione che ne fanno uno dei quarti d'ora pi\u00f9 vividi che ci abbia dato la cinematografi di guerra\u00bb. Analogamente per \"La Stampa\" si trattava di \u00abun film come capita raramente di vedere sugli schermi per il suo nerbo e per i mezzi impiegati\u00bb. Nondimeno vi fu anche chi sostenne che \u00abnon si sentiva affatto il bisogno, ora che il commercio del Sol Levante minaccia tante industrie europee, di esaltare l'eroismo del marinaio giapponese\u00bb."}
{"id": "6186681", "revid": "76963", "url": "https://it.wikipedia.org/wiki?curid=6186681", "title": "Harry Smart", "text": "Pubblicazioni.\nHa avuto tre raccolte di poesie pubblicate da Faber and Faber:\nHa anche scritto un romanzo, chiamato\" Zaire\" (ISBN 1-873982-92-5)."}
{"id": "6186682", "revid": "1027057", "url": "https://it.wikipedia.org/wiki?curid=6186682", "title": "Kirovs'ke (Dnipropetrovs'kyj rajon)", "text": ""}
{"id": "6186683", "revid": "1573940", "url": "https://it.wikipedia.org/wiki?curid=6186683", "title": "Phelsuma breviceps", "text": "Phelsuma breviceps \u00e8 un piccolo sauro della famiglia Gekkonidae, endemico del Madagascar.\nDescrizione.\nQuesto geco pu\u00f2 raggiungere la lunghezza di 11\u00a0cm.\nBiologia.\n\u00c8 una specie ovipara.\nDistribuzione e habitat.\n\"Phelsuma breviceps\" \u00e8 presente in diverse localit\u00e0 del Madagascar meridionale, tra il livello del mare e i 120 m di altitudine.\nIl suo habitat tipico \u00e8 la foresta spinosa.\nConservazione.\nLa \"IUCN Red List\" classifica \"P. breviceps\" come specie vulnerabile.\nParte del suo areale \u00e8 protetto all'interno del parco nazionale di Tsimanampetsotsa."}
{"id": "6186684", "revid": "76963", "url": "https://it.wikipedia.org/wiki?curid=6186684", "title": "Benjamin Prado", "text": "Biografia.\nHa ricevuto numerosi riconoscimenti per il suo lavoro, tra cui il Premio Hiperion, il Premio Internacional Ciudad de Melilla, il Premio Internacional Generaci\u00f3n del 27 e il Premio Andalusia de Novela. Il suo lavoro \u00e8 stato tradotto in numerose lingue."}
{"id": "6186689", "revid": "1418004", "url": "https://it.wikipedia.org/wiki?curid=6186689", "title": "Ant\u00f3n Arrufat", "text": "Biografia.\nAll'et\u00e0 di 11 anni, si trasferisce con la famiglia da Santiago de Cuba a L'Avana. Ha studiato Filologia presso l'Universit\u00e0 dell'Avana. Il suo primo libro apparve nel 1962, una raccolta delle sue prime poesie. Ha vinto il Premio Nazionale di Letteratura di Cuba nel 2000."}
{"id": "6186690", "revid": "92723", "url": "https://it.wikipedia.org/wiki?curid=6186690", "title": "Episodi di The Last Ship (terza stagione)", "text": "La terza stagione della serie televisiva The Last Ship, composta da 13 episodi, \u00e8 stata trasmessa in prima visione assoluta negli Stati Uniti d'America dal canale via cavo TNT dal 30 maggio all'11 settembre 2016. \nIn Italia la stagione \u00e8 andata in onda su Premium Action dal 25 dicembre 2016 al 5 febbraio 2017. In chiaro verr\u00e0 trasmessa sul 20 dal 4 giugno 2018 in seconda serata.\nDi nuovo in mare.\nTrama.\nSono passati alcuni mesi dagli eventi dell'ultimo episodio e dalla morte della dottoressa Scott. Chandler promosso capitano, avendo rifiutato il titolo di ammiraglio, \u00e8 stato nominato Capo delle Operazioni Navali. Il capitano Slattery, anche lui promosso, \u00e8 diventato il comandante della USS Nathan James. Il Comandante Green, che ha partorito, \u00e8 diventata il vice capo di gabinetto del presidente. La James si trova in Vietnam per la consegna della cura; l'equipaggio viene invitato ad una festa di ringraziamento, durante la quale vengono rapiti da un gruppo di pirati locali. Il comandante Chandler viene inviato in Cina per indagare sulla sparizione delle casse contenenti la cura. Durante la cena ha un confronto diretto con il presidente Peng, e scopre che l'agente dell'intelligence Cooper fa contrabbando verso le zone volutamente isolate da Peng. Richiamato in patria per il rapimento di parte dell'equipaggio della James, decide invece di rimanere in Asia per indagare insieme a Cooper e Wolf. Vede infine esplodere il suo aereo poco dopo il decollo e subito dopo appaiono soldati cinesi che gli sparano addosso. Alla Casa Bianca sono alle prese con l'insofferenza del popolo verso le restrizioni del presidente, mentre anche i leader regionali sembrano non voler rispettare Michener; a tutto questo si aggiungono delle interferenze nelle comunicazioni con la James.\nSole nascente.\nTrama.\nI tenenti Green e Burk riescono a salvarsi dal rapimento e cercano di rientrare a bordo della James, che nel frattempo \u00e8 senza il capitano e il primo ufficiale. Burk resta ferito in un confronto con dei pirati, ma riescono ad interrogarli e scoprono che i rapitori sono giapponesi. Chandler insieme a Wolf e Cooper cerca un modo di tornare a bordo; l'aiuto gli giunge da Jesse, una pilota cinese amica di Cooper. Lungo la strada verso l'elicottero incontrano un posto di blocco che li sta cercando per giustiziarli. Riescono a tornare a bordo con l'elicottero, cos\u00ec come Burk e Green grazie ad un barchino, ma prima di giungere alla James riescono distruggere una nave dei rapitori che sta dando loro la caccia. Nel frattempo sulla nave dei pirati Mason, all'oscuro dei suoi compagni, muore dissanguato per l'eccessivo prelievo di sangue, e il comandante Garnett scopre che i prigionieri hanno un pasto migliore dell'equipaggio. In America arriva un messaggio di Peng che avvisa dell'esplosione dell'aereo di Chandler con la sua probabile morte.\nShanzhai.\nTrama.\nChandler, salito a bordo della James, nomina il tenente comandante Burk (fratello del tenente Burk) nuovo TAO, mentre il tenente Granderson viene nominata vicecomandante in attesa del recupero dell'equipaggio. Per cercare di capire cosa sia successo all'equipaggio, il comandante Chandler si reca con una squadra a Shanzai dove ha un confronto diretto con gli agenti del servizio segreto cinese; Wolf intanto riesce a tenere testa allo spietato ministro della sicurezza interna. Nel frattempo a Saint Louis la situazione non migliora: un giornalista vecchia conoscenza del comandante Green inizia ad effettuare degli attacchi sempre pi\u00f9 diretti verso il presidente.\nNelle mani del diavolo.\nTrama.\nIl rapitore, un capitano pirata giapponese di nome Takehaya, ha rivelato le sue intenzioni: vuole tenere con s\u00e9 l'equipaggio per prelevar loro il sangue al fine di trasfonderlo, dato che la cura non ha avuto effetto. Per avere delle informazioni sulla sua posizione Chandler decide di fare irruzione nella tenuta di Peng ed interrogarlo, poich\u00e9 lui conosce l'esatta posizione della base pirata.\nCampo Minato.\nTrama.\nLa Nathan James per giungere al nascondiglio di Takehaya deve attraversare un tratto di mare minato, con mine ad attivazione sonora. Per evitare di affondare fra le mine, viene fatto decollare l'elicottero in avanscoperta con un sensore per attivare le mine e un gommone a lato per le restanti. Quando \u00e8 in volo viene avvistato un siluro, lanciato da una nave non visibile. Nel campo di prigionia, nel frattempo, il comandante Garnett trova un'antenna e grazie ad essa riesce ad inviare un segnale alla James.\nGuerriglia.\nTrama.\nL'equipaggio della James sbarca sull'isola ma al campo non ci sono tracce dei rapitori. Mentre sono in perlustrazione dell'isola due uomini vengono uccisi da un cecchino che non riescono ad identificare, neppure con i sensori termici, ma presto scoprono che gli assalitori si nascondono in gallerie sotterrane. Facendo saltare una galleria costringono gli uomini ad uscire fuori nella giungla. Cos\u00ec riescono a salvare Slattery, Garnett, Jeter e Diaz, ma mancano all'appello ancora Rios e Miller. Nel frattempo anche Cruz viene ucciso dai pirati. Tornati indietro per cercare gli ultimi due, trovano ad attenderli i servizi segreti cinesi che vengono annientati solo grazie al supporto del Mark 45 della James. Sconfitti i cinesi, tornano a cercare gli ultimi due componenti che vengono intercettati da Takehaya, il quale viene costretto ad arrendersi, anche grazie alla mediazione della moglie incinta. Quindi possono fare tutti ritorno sulla James che decide di mantenere il silenzio radio per sfuggire alle navi cinesi che hanno sbarcato gli agenti.\nFuga nel buio.\nTrama.\nA Saint Louis un giornalista intervista l'assassino della dottoressa Scott, ormai condannato, per farsi rivelare i segreti del presidente Michener. Dopo l'intervista manda in onda un servizio sulla morte della famiglia Michener e la propagazione dell'epidemia in Florida. Nel frattempo in Asia la James \u00e8 alle prese con 4 cacciatorpediniere cinesi. Per evitare di affrontarle contemporaneamente decide di oscurarsi fino a quando non ha attraversato l'isola. Successivamente si vede la James fra due navi che la scambiano l'una per l'altra e cercano di contattarlo. Chandler, per evitare di essere distrutto, finge un'interferenza fino a quando non arrivano in una zona sicura. Nel finale il comandante Green entra nella stanza del presidente Michener e lo trova impiccato per il rimorso per la morte dei figli.\nUn nuovo presidente.\nTrama.\nA Saint Louis torna il nuovo presidente Oliver, ma il leader regionale del Nord-Pacifico diserta i funerali di Micherner, mentre gli altri membri dello staff si scagliano contro l'operato del presidente Michener; l'unica a difenderlo \u00e8 il comandante Green. Nel frattempo la James con l'aiuto di Takehaya riesce ad affondare una nave e a seminare le altre tre. Decidono quindi di fare visita ad un criminale locale che vende informazioni al miglior offerente sulle navi che transitano nel mar cinese meridionale. Giunti dalla sua famiglia si scopre che sono stati preceduti dai servizi segreti cinesi con il ministro della sicurezza interna; dopo un duro scontro Wolf riesce ad ucciderlo e interrogano il criminale, il quale rivela che il governo cinese non vuole che siano toccate una certa tipologia di barche con un simbolo sopra. La James si mette alla ricerca di queste barche e ne trova una che trasporta apparentemente casse di droga, ma con un doppiofondo per delle bombe a grappolo. Sulla James le bombe vengono analizzate: si scopre che non contengono esplosivo ma un gas che rende il vaccino inutile in chi lo deve ancora ricevere. A Saint Louis nel frattempo il comandante Green viene estromessa dal consiglio per tutti quegli argomenti che non riguardano la guerra.\nL'isola perfetta.\nTrama.\nGli uomini della James sono alla ricerca della fabbrica di produzione del gas letale. Per questo approdano su un'isola, una ex base americana, popolata da persone pacifiche solo di facciata. Infatti in una parte remota della base si trova una guarnigione cinese con un laboratorio per produrre il gas; quando arriva la squadra del comandante Chandler i missili sono gi\u00e0 stati prelevati da una nave di Peng. Per questo dopo aver ottenuto l'appoggio del presidente Oliver decide di attaccare la nave nello stretto di Formosa. A Saint Louis il comandante Green riesce ad decodificare l'interferenza e trova un'amara sorpresa: infatti \u00e8 un codice per indicare le azioni della James. Tenta infine di annullare l'attacco, ma ormai \u00e8 tardi e le tre navi vengo attaccate da un base missilistica sulla terraferma: solo la James riesce a salvarsi e a distruggere la nave. Dopo il disastroso attacco, il presidente Oliver scopre un'amara verit\u00e0: dietro il complotto c'\u00e8 il capo di gabinetto Shaw e quattro dei cinque leader regionali; il quinto e il segretario Rivera vengono uccisi sotto gli occhi di Kara Green dai servizi segreti.\nIl muro.\nTrama.\nDopo l'affondamento delle due navi americane il capitano Chandler decide di affrontare Peng, grazie l'utilizzo dei pirati giapponesi. A Saint Louis il Comandante Green scopre tutta la verit\u00e0 e viene bollata come nemico pubblico, ma riesce a trovare un alleato nel giornalista che attaccava il presidente Michener, il quale si sente sfruttato per far loro raggiungere lo scopo. Nel frattempo il presidente Oliver sotto ricatto \u00e8 costretto a far arrestare il capitano Chandler dal capitano Maylan, il quale gi\u00e0 era diffidente nelle metodiche di Chandle, e sollevare Slattery dal comando. Slattery non si arrende e insieme a Cooper, Green, Burk e Taylor decide di riprendere il controllo della James ma senza sparare un colpo, solo mettendo agli arresti gli ufficiali fedeli a Maylan.\nEredit\u00e0.\nTrama.\nKara \u00e8 alla ricerca di altri alleati in patria, e cerca di contattare Tex; il messaggio viene intercettato da Roberta Price, una dei leader regionali, la quale sta tenendo in ostaggio Tex e invia i suoi uomini contro il comandante Green. In Asia Chandler decide di intercettare Peng e si reca ad affrontarlo nella baia di Tokyo dove quest'ultimo sta razziando i tesori del Giappone scortato dalle ultime due navi. Il piano prevede che Slattery, con l'ausilio di una squadra, si impossessi dell'unica nave visibile, mentre Chandler guida una squadra di marinai e pirati sulla terra. Il piano inizia ma la seconda nave rivela la sua posizione e si appresta a distruggere la James e l'altra nave, ma il capitano Slattery riesce a distruggerla. Sulla terra il comandante Chandler prende il controllo della baia e cerca Peng, il quale viene ucciso da Takehaya in un raptus di rabbia per ci\u00f2 che ha fatto contro il suo popolo. Takehaya infine decide di rimanere in patria e crescere il figlio fino a quando il virus non lo uccider\u00e0. In America Kara riesce a mettersi in contatto con Tex e uccidere gli uomini della Price. Con questo escogita un piano per prelevare il presidente dalla Casa Bianca durante la conferenza in cui smanteller\u00e0 gli Stati Uniti d'America. Il piano riesce ma vengono uccisi gli uomini di Tex e il giornalista amico del comandante Green. Per vendetta Allison Shaw decide di attuare ugualmente il piano e fa uccidere tutti i generali comandanti di basi a lei ostili facendoli rimpiazzare con i suoi uomini. Visto il video, la James fa rotta verso la base navale di San Diego, la stessa direzione viene presa da Tex, Kara, il presidente Oliver e Kathleen, la figlia di Tex.\nResistenza.\nTrama.\n\u00c8 passato quasi un mese dallo scorso episodio: il gruppo del comandante Green \u00e8 nei pressi di Las Vegas e decide di fare scorta di cibo, ma scoprono che ormai nessuno pi\u00f9 vive l\u00ec, poich\u00e9 tutta la popolazione \u00e8 stata portata via per farla lavorare nelle centrali dei leader regionali. A Saint Louis i leader regionali sono in disaccordo su come spartirsi i territori del Senatore Beatty, ucciso dagli uomini della Shaw, ma anche la stessa Shaw vuole la sua parte, chiedendo il controllo di Saint Louis. La James \u00e8 giunta nei pressi della base navale ma viene affondata da una serie di missili lanciati da Saint Louis, sotto gli occhi increduli del gruppo del comandante Green, la quale decide di tornare da suo figlio, ma solo dopo essersi vendicata; tentano quindi un'irruzione nella base ma vengono fermati dal comandante Chandler e il tenente Green: infatti la nave non era la James ma una cinese usata da esca. Inizia quindi il piano per sconfiggere i leader, che prevede l'interruzione delle linee ferroviarie e la presa del treno. Il piano riesce ma le persone sul treno chiedono di poter essere portate dalla Price per ottenere il cibo promesso. Con il treno fuori uso il leader Castillo deve recarsi sul posto dove viene arrestato e portato sulla James ed interrogato, mentre gli uomini della base giurano fedelt\u00e0 al presidente Oliver.\nUltimo atto.\nTrama.\nLa puntata si apre con un flashback sull'assassinio del presidente. Allison Shaw nel frattempo sta cercando qualcosa per la fase due del piano. Sulla James invece l'equipaggio si sta preparando per prelevare i leader restanti e la Shaw. Slattery e Taylor prendono Croft a New York; Green e Miller prelevano Wilson dal suo ranch in Iowa, mentre i gruppi di Green e Tex non trovano la Shaw e la Price. Le due donne infatti sono alla Casa Bianca pronte per sferrare un nuovo attacco alla James; nel mentre un agente dei servizi d\u00e0 la conferma di aver trovato ci\u00f2 che cercava per la fase due e allora la Shaw fa uccidere Roberta Price nello studio ovale. La James \u00e8 nuovamente sotto attacco con missili lanciati da un drone non tracciabile controllato proprio da Saint Louis; uno di questi mette fuori uso i sistemi difensivi della James e il capitano Chandler si vede costretto a far attaccare la Casa Bianca dagli unici tre uomini sul posto, il comandante Green, Cooper e il tenente Burk; i tre riescono a farsi strada fino allo studio ovale, ma l\u00ec c'\u00e8 soltanto la consolle del drone, senza nessuno a controllarla. Allison Shaw \u00e8 fuggita sul suo aereo, che viene intercettato prima del decollo da Slattery: decide quindi di arrendersi solo con Chandler poich\u00e9 stava facendo cercare i suoi figli e ha fatto uccidere suo padre. Chandler giunge all'aeroporto e, salito sull'aereo, riesce a far liberare i figli e a far intrufolare Tex dalla stiva. Nella fase di rullaggio Cooper uccide i piloti e Tex le guardie, mentre Slattery convince gli uomini ad arrendersi. Tex resta ferito e muore, e allora il capitano Chandler per la rabbia decide di uccidere la Shaw. Finito tutto il paese \u00e8 stato pacificato e il presidente fa un discorso alla nazione; il tenente Green pu\u00f2 finalmente conoscere suo figlio e il capitano Chandler decide di dimettersi dal suo ruolo e congedarsi dalla marina per iniziare una nuova vita."}
{"id": "6186692", "revid": "767487", "url": "https://it.wikipedia.org/wiki?curid=6186692", "title": "Elmintologia", "text": "L'elmintologia \u00e8 una branca della zoologia che studia i vermi parassiti (elminti) occupandosi anche dello studio della tassonomia degli elminti e dell'effetto che essi hanno sui loro ospiti. \u00c8 anche un ramo della parassitologia umana e veterinaria. La condizione medica derivante dall'infezione da parte di elminti di una parte del corpo sia dell'uomo che di altri animali viene chiamata elmintiasi.\nLa parola \"elmintologia\" deriva dall'unione della parola greche \"h\u00e9lmins\" (, \"verme\") e del suffisso \"-log\u00eca\" (, \"studio, trattazione\").\nGli organismi studiati dall'elmintologia appartengono ai Phylum dei Platelminti e dei Nematodi. \nNel diciottesimo secolo ed all'inizio del diciannovesimo ci fu un enorme numero di pubblicazioni riguardanti l'elmintologia, tanto che questo periodo \u00e8 ricordato come l'\"epoca d'oro\" di questa scienza. Fu infatti in quegli anni che autori e scienziati come F\u00e9lix Dujardin, William Blaxland Benham, Peter Simon Pallas, Marcus Elieser Bloch, Otto Friedrich M\u00fcller, Johann Goeze, Friedrich Zenker, Karl Asmund Rudolphi, Otto Friedrich Bernhard von Linstow, Iginio Sciacchitano e Johann Gottfried Bremser iniziarono uno studio scientifico sistematico della materia.\nIl parassitologo giapponese Satyu Yamaguti \u00e8 stato probabilmente uno dei pi\u00f9 attivi elmintologi del ventesimo secolo, testimonianza ne \u00e8 la sua serie in sei volumi intitolata \"Systema Helminthum\"."}
{"id": "6186698", "revid": "481666", "url": "https://it.wikipedia.org/wiki?curid=6186698", "title": "The Bank Dick", "text": ""}
{"id": "6186736", "revid": "481666", "url": "https://it.wikipedia.org/wiki?curid=6186736", "title": "The Family Next Door", "text": ""}
{"id": "6186741", "revid": "84748347", "url": "https://it.wikipedia.org/wiki?curid=6186741", "title": "Turbulent Jet Ignition", "text": ""}
{"id": "6186743", "revid": "1305772", "url": "https://it.wikipedia.org/wiki?curid=6186743", "title": "Avialae", "text": "Avialae (il cui nome significa \"ali di uccello\") \u00e8 un \"clade\" di dinosauri piumati che contengono solo i loro rappresentanti viventi, gli uccelli. Di solito \u00e8 definito come \"tutti i dinosauri teropodi pi\u00f9 strettamente legate agli uccelli moderni (Aves) rispetto ai deinonicosauri\", anche se vengono spesso usate delle definizioni alternative (vedi sotto).\nL' \"Archaeopteryx lithographica\", del Giurassico superiore dalla Formazione Solnhofen, Germania, \u00e8 il pi\u00f9 antico aviale conosciuto che avesse la capacit\u00e0 di un volo battente. Tuttavia, si conoscono diversi altri avialan molto pi\u00f9 antichi dal Giurassico superiore della Formazione Tiaojishan, Cina, datata a circa 160 milioni di anni fa.\nDefinizione.\nLa maggior parte dei ricercatori definiscono Avialae come un clade ramo-basale, anche se le varie definizioni variano tra di loro. Molti autori hanno usato una definizione simile a \"tutti i teropodi pi\u00f9 vicino agli uccelli che a \"Deinonychus\"\". Una definizione quasi identica, \"il gruppo di teropodi che include tutti i taxa pi\u00f9 vicini a \"Passer\" rispetto a \"Dromaeosaurus\"\", \u00e8 stato utilizzata da Agnolin e Novas (2013) per il loro \"clade\" Averaptora.\nInoltre, a partire dal tardo 2000 e nei primi del 2010, diversi gruppi di ricercatori hanno iniziato ad aggiungere il genere \"Troodon\" come un identificatore aggiuntivo nella definizione di Avialae. Il \"Troodon\" \u00e8 stato a lungo considerato un parente stretto dei dromaeosauridi, nel pi\u00f9 ampio gruppo di deinonychosauria, anche se alcuni studi contemporanei hanno provato che il \"Troodon\", cos\u00ec come gli altri troodontidi, fosse pi\u00f9 strettamente legato agli uccelli moderni, venendo perci\u00f2 espressamente escluso da Avialae negli studi pi\u00f9 recenti.\nAvialae \u00e8 anche occasionalmente definito come un clade basato sulle apomorfie (cio\u00e8, uno basato su delle caratteristiche fisiche). Jacques Gauthier, defin\u00ec Avialae (1986), in una ri-definizione del 2001 come tutti i dinosauri piumati che possedessero ali in grado di usare un volo battente, e tutti gli uccelli loro discendenti.\nDifferenze da Aves.\nGauthier (pagina 34) identific\u00f2 quattro contrastanti modi per definire il termine \"Aves\", che \u00e8 un problema perch\u00e9 lo stesso nome biologico viene utilizzato in quattro modi diversi. Gauthier propose una soluzione (il numero 4 di seguito), che \u00e8 quella di riservare il termine Aves solo per il gruppo corona, ossia l'ultimo antenato comune di tutti gli uccelli viventi e tutti i loro discendenti. Gauthier assegn\u00f2 altri nomi agli altri gruppi.\nSotto la quarta definizione, \"Archaeopteryx\" . Le proposte di Gauthier sono state adottate da molti ricercatori nel campo della paleontologia e degli studiosi sull'evoluzione degli uccelli, anche se le definizioni esatte applicate sono contraddittorie. Avialae, inizialmente venne proposto come sostituto per il contenuto fossile tradizionale di Aves, \u00e8 talvolta usato come sinonimo per il termine \"uccello\" da questi ricercatori.\nEvoluzione.\nLe primi fossili noti di aviala provengono dalla Formazione Tiaojishan della Cina, datata al Giurassico superiore, circa 160 milioni di anni fa (Oxfordiano). Le specie avialan di questo periodo, contengono \"Anchiornis\", \"Xiaotingia\" e \"Aurornis\". Il noto avialan \"Archaeopteryx\", risale a rocce un po' pi\u00f9 recenti del Giurassico (circa 155 milioni di anni) dalla Germania. Molti di questi primi avialan condividono insolite caratteristiche anatomiche ancestrale se paragonate con gli uccelli moderni, ma che sono state successivamente perse durante l'evoluzione degli uccelli. Queste caratteristiche comprendono un artiglio ingrandito sul secondo dito del piede, probabilmente utile durante gli spostamenti a terra, e lunghe penne o \"ali posteriori\" che coprivano gli arti posteriori, forse usati nella manovre aeree.\nGli Avialan si diversificato in un'ampia variet\u00e0 di forme durante il Cretaceo. Molti gruppi mantennero caratteristiche primitive, come ali artigliate e denti, anche se questi ultimi vennero persi indipendentemente in un certo numero di gruppi di aviala, compresi gli uccelli moderni (Aves). Mentre le prime forme, come ad esempio l\u2019\"Archaeopteryx\" e lo \"Jeholornis\", mantennero le lunghe code ossee dei loro antenati dinosauri, le code degli avialan pi\u00f9 avanzati si accorciarono grazie all'avvento del pigostilo, l'osso finale della coda presente nel gruppo dei Pygostylia. Nel Cretaceo superiore, circa 95 milioni di anni fa, l'antenato di tutti gli uccelli moderni acquis\u00ec anche uno sviluppato senso dell'olfatto.\nIl cladogramma di seguito segue le analisi filogenetiche di Wang \"et al.\" (2016):"}
{"id": "6186748", "revid": "767487", "url": "https://it.wikipedia.org/wiki?curid=6186748", "title": "The Family Next Door (film 1912)", "text": "The Family Next Door \u00e8 un cortometraggio muto del 1912 diretto da Romaine Fielding (non confermato).\nProduzione.\nIl film fu prodotto dalla Lubin Manufacturing Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale USA il 2 novembre 1912."}
{"id": "6186751", "revid": "1048993", "url": "https://it.wikipedia.org/wiki?curid=6186751", "title": "Confirmation", "text": "Confirmation \u00e8 un film per la televisione diretto da Rick Famuyiwa.\nIl film parla delle controversie scaturite dall'accusa di molestie sessuali da parte dell'avvocato Anita Hill nei confronti dell'imminente nuovo giudice della Corte suprema degli Stati Uniti d'America Clarence Thomas; fu trasmesso nel corso del 2016, anche in Italia.\nLa pellicola ha ricevuto recensioni generalmente positive. In particolare, l'interpretazione di Kerry Washington le ha valso una candidatura sia al Premio Emmy che al Golden Globe.\nTrama.\nNel 1991 il giudice Clarence Thomas vede la sua nomina alla Corte Suprema messa in pericolo dalle parole dell'ex collega Anita Hill, che lo accusa di averla molestata sessualmente. Il caso segner\u00e0 un momento cruciale della cultura americana, cambiando per sempre il modo in cui si percepiscono le politiche di uguaglianza tra i generi."}
{"id": "6186755", "revid": "125643391", "url": "https://it.wikipedia.org/wiki?curid=6186755", "title": "Bert Oosterbosch", "text": "Carriera.\nSpecialista nei prologhi e nelle cronometro, tra i dilettanti nel 1978 vinse il titolo mondiale nella 100\u00a0km a cronometro in quartetto con Guus Bierings, Bart van Est e Jan van Houwelingen. Nello stesso anno conquist\u00f2 anche tre tappe all'Olympia's Tour e una al Giro delle Regioni.\nPass\u00f2 professionista nel 1979 con la TI-Raleigh di Peter Post. Negli anni seguenti riusc\u00ec ad imporsi in tre tappe del Tour de France, una nel 1980 e due nel 1983, e una alla Vuelta a Espa\u00f1a, nel 1985: tale vittoria gli permise anche di indossare la maglia oro di \"leader\" della generale per due giorni. In carriera vinse anche brevi corse a tappe come il Tour de Luxembourg e il Giro dei Paesi Bassi, oltre a frazioni a cronometro in gare come Parigi-Nizza, Tour de Suisse, Tirreno-Adriatico e Volta Ciclista a Catalunya, e a semiclassiche come l'E3 Harelbeke.\nAttivo anche su pista, si aggiudic\u00f2 il titolo mondiale di inseguimento individuale professionisti nel 1979 ad Amsterdam, e la medaglia di bronzo nella stessa specialit\u00e0 due anni dopo a Brno. Fu anche per tre volte campione nazionale di inseguimento.\nSi ritir\u00f2 dall'attivit\u00e0 per problemi di salute nel 1988, a 31 anni di et\u00e0, dopo aver sofferto per due volte di meningite; l'anno successivo torn\u00f2 a correre con dilettanti, ma mor\u00ec nella sua casa a Lekkerkerk, colpito da infarto cinque giorni dopo aver vinto una gara."}
{"id": "6186757", "revid": "110157", "url": "https://it.wikipedia.org/wiki?curid=6186757", "title": "Museo del mare (Siracusa)", "text": "Il museo del mare di Siracusa, denominato \"Sirmuma\", \u00e8 sito all'interno della citt\u00e0, in Ortigia, presso la ex-chiesa di Santa Maria in Ara Coeli, uno storico edificio del 1500.\nIl museo del mare nasce dall'esigenza di preservare e mostrare la radicata tradizione marinara siracusana. Nel sito \u00e8 infatti possibile trovare e visitare i diversi modelli di navi costruite dai maestri d'ascia o carpentieri navali, in lingua siciliana i noti \"calafatari\"; vi \u00e8 poi una collezione, dichiarata dalla Regione Siciliana di eccezionale interesse etneo-antropologico, che riguarda gli attrezzi (circa 200 reperti) per la marineria raccolti nel cantiere navale siracusano.\nL'area museale siracusana risulta essere inoltre l'unica nel Mediterraneo meridionale presso la quale sia stata ricostruita l'intera filiera della carpenteria navale: dal disegno e progetto iniziale alla realizzazione finale delle imbarcazioni (informazione tratta dal sito ufficiale del museo del mare).\nIl sito di Sirmuma \u00e8 nato con la collaborazione del \"Consorzio Syrakosia\", il quale abbraccia una serie di associazioni culutarali che mirano a conservare le tradizioni marinare di questi luoghi."}
{"id": "6186760", "revid": "767487", "url": "https://it.wikipedia.org/wiki?curid=6186760", "title": "Scontro di civilt\u00e0 per un ascensore a Piazza Vittorio", "text": "Scontro di civilt\u00e0 per un ascensore a Piazza Vittorio \u00e8 un film del 2010 diretto da Isotta Toso, uscito nelle sale cinematografiche il 14 maggio 2010.\nIl film \u00e8 tratto dall'omonimo romanzo di Amara Lakhous\nTrama.\nRoma, rione Esquilino. In un condominio in Piazza Vittorio, nei pressi della stazione centrale, convive una comunit\u00e0 multietnica. Le vicende del gruppo multietnico, residente nel palazzo ottocentesco, sono segnate da profonde differenze culturali, religiose e di modi di intendere la vita. Nella quotidianit\u00e0 lo scontro di civilt\u00e0 emerge dando vita a malintesi, incomprensioni, provocazioni e diffidenze.\nIn un contesto cos\u00ec teso e difficile le vite di personaggi molto diversi da loro si intrecciano in un unico racconto. I percorsi di vita dei vari personaggi sono segnati dalla solitudine e dall'esaltazione delle differenze. Tuttavia, un omicidio rompe l'equilibrio condominiale. Tutti potrebbero essere gli assassini, ma solo mettendo da parte i contrasti i protagonisti riusciranno a svelare il mistero che si cela dietro al delitto.\nRiconoscimenti.\nIl film ha ottenuto le candidature come miglior film, miglior regia, miglior attore e miglior attrice 47\u00b0 International Antalya Golden Orange Film Festival."}
{"id": "6186762", "revid": "287204", "url": "https://it.wikipedia.org/wiki?curid=6186762", "title": "Rui Patricio", "text": ""}
{"id": "6186776", "revid": "287204", "url": "https://it.wikipedia.org/wiki?curid=6186776", "title": "Coppa dell'Imperatore 2015", "text": "La Coppa dell'Imperatore 2015 \u00e8 la novantacinquesima edizione della coppa nazionale giapponese di calcio. La squadra vincitrice prende parte alla AFC Champions League 2016.\nFormula.\nPartecipano tutte le 18 societ\u00e0 di J. League Division 1 e tutte le 22 di J. League Division 2. Ad esse si aggiungono 47 societ\u00e0 vincitrici delle leghe prefetturali pi\u00f9 la squadra promossa dalla Japan Football League, per un totale di 88 club partecipanti. La competizione \u00e8 interamente ad eliminazione diretta, tutti i turni si svolgono in gara unica, con eventuali tempi supplementari e calci di rigore."}
{"id": "6186777", "revid": "767487", "url": "https://it.wikipedia.org/wiki?curid=6186777", "title": "Una vita da gatto", "text": "Una vita da gatto (\"Nine Lives\") \u00e8 un film diretto da Barry Sonnenfeld e interpretato da Kevin Spacey.\nTrama.\nTom Brand \u00e8 un uomo molto ricco proprietario di un'azienda (chiamata FireBrand) che ha in progetto di elevare edifici. Tutto questo lavoro lo porta a trascurare la sua famiglia ovvero sua moglie Lara, sua figlia Rebecca e David, il figlio avuto dalla prima moglie. Giunge il compleanno della figlia che desidera un gatto e cos\u00ec il pap\u00e0, nonostante odi i gatti, va in un negozio per comprargliene uno ma appena arriva nel negozio, il negoziante, rivelatosi un mago, trasferisce la sua anima in un gatto, approfittando di un incidente occorso all'uomo, facendo finire in coma il suo corpo umano, in modo che cos\u00ec potr\u00e0 passare pi\u00f9 tempo con la sua famiglia e capirne i valori. Alla fine Tom si sacrificher\u00e0 per fermare il tentato suicidio del figlio David, che si riprender\u00e0 la societ\u00e0 del padre. L'uomo torner\u00e0 nel suo vero corpo e guarder\u00e0 felice, abbracciato a Lara e Rebecca, al successo di David. Il film si chiude con Tom e Rebecca che tornano nel negozio del mago per prendere un nuovo gatto, e invece, per la gioia di Rebecca, il felino che le viene regalato \u00e8 proprio il gatto in cui l'anima di Tom era stata trasferita.\nDistribuzione.\nIn Italia il film \u00e8 stato distribuito da Key Films ed \u00e8 uscito nelle sale cinematografiche il 7 dicembre 2016."}
{"id": "6186806", "revid": "256896", "url": "https://it.wikipedia.org/wiki?curid=6186806", "title": "Est\u00e1dio Nacional do Jamor", "text": ""}
{"id": "6186810", "revid": "287204", "url": "https://it.wikipedia.org/wiki?curid=6186810", "title": "Coppa dell'Imperatore 2016", "text": "La Coppa dell'Imperatore 2016 \u00e8 la novantaseiesima edizione della coppa nazionale giapponese di calcio. La squadra vincitrice prende parte alla AFC Champions League 2017.\nFormula.\nPartecipano tutte le 18 societ\u00e0 di J. League Division 1 e tutte le 22 di J. League Division 2. Ad esse si aggiungono 47 societ\u00e0 vincitrici delle leghe prefetturali, pi\u00f9 una squadra vincitrice del campionato delle universit\u00e0, per un totale di 88 club partecipanti. La competizione \u00e8 interamente ad eliminazione diretta, tutti i turni si svolgono in gara unica, con eventuali tempi supplementari e calci di rigore."}
{"id": "6186811", "revid": "729019", "url": "https://it.wikipedia.org/wiki?curid=6186811", "title": "Scoglio Zaglava", "text": "Lo scoglio Zaglava o isolotto Zaglava (in croato Zaglav) \u00e8 uno scoglio disabitato della Croazia, che fa parte dell'arcipelago delle isole Quarnerine ed \u00e8 situato a ovest dell'isola di Cherso e a est dell'Istria.\nAmministrativamente appartiene alla citt\u00e0 di Cherso, nella regione litoraneo-montana.\nGeografia.\nLo scoglio Zaglava si trova nella parte centrale del Quarnero, 1,12\u00a0km a nordovest della punta omonima (punta Zaglava, \"rt Zaglav\") sull'isola di Cherso e 11,5\u00a0km a est della penisola d'Istria.\nZaglava \u00e8 uno scoglio di forma ovale, orientato in direzione sudovest-nordest, che misura 125\u00a0m di lunghezza e 90\u00a0m di larghezza massima; ha una superficie di 0,003\u00a0km\u00b2 e uno sviluppo costiero pari a 0,223\u00a0km. Nella parte centrale, raggiunge la sua elevazione massima di 6,9\u00a0m s.l.m..\nNel 1876 l'impero austro-ungarico vi costru\u00ec un faro a pianta quadra alto 15\u00a0m e con una portata di 19\u00a0km."}
{"id": "6186815", "revid": "580197", "url": "https://it.wikipedia.org/wiki?curid=6186815", "title": "Football Club Dila Gori", "text": ""}
{"id": "6186824", "revid": "339392", "url": "https://it.wikipedia.org/wiki?curid=6186824", "title": "Estadio Nacional de Tegucigalpa", "text": ""}
{"id": "6186825", "revid": "1412427", "url": "https://it.wikipedia.org/wiki?curid=6186825", "title": "Abies fanjingshanensis", "text": "Abies fanjingshanensis \u00e8 una specie di abete asiatica, endemica del nord-est della provincia cinese dello Guizhou.\nEtimologia.\nIl nome generico \"Abies\", utilizzato gi\u00e0 dai latini, potrebbe, secondo un'interpretazione etimologica, derivare dalla parola greca \"\u1f04\u03b2\u03b9\u03bf\u03c2\" = longevo. Il nome specifico \"fanjingshanensis\" fa riferimento ai Monti Fanjing, localit\u00e0 montagnosa sede del suo areale.\nDescrizione.\nPortamento.\nSpecie di conifera sempreverde di medie dimensioni; pu\u00f2 raggiungere i 20\u00a0m di altezza con un tronco di diametro massimo 65 cm. I giovani ramoscelli inizialmente sono rossi-marroni, per poi scurire dopo il terzo anno di et\u00e0.\nFoglie.\nLe foglie sono aghiformi, fino a 4,3 cm di lunghezza, disposte a spirale sulla parte superiore dei rami principali, arrangiate a pettine in due file laterali nella parte inferiore, e nei ramoscelli secondari. Le gemme vegetative sono rotondeggianti, ovoidali, lunghe 5 mm e resinose; le perule sono marroni-rossastre, ovate triangolari.\nFiori.\nSono strobili maschili oblunghi, ascellari, lunghi 1-1,5 cm, di colore giallo con microsporofilli rossi.\nFrutti.\nI coni femminili sono cilindrici, lunghi 5-6 cm e larghi 4 cm, di colore marrone purpureo, marrone scuro a maturazione, con scaglie reniformi ricoperte di densa peluria nelle parti esposte.I semi, ovoidali, misurano 8 mm in lunghezza, con ala cuneata di 7\u00a0mm.\nCorteccia.\nLa corteccia nei giovani abeti \u00e8 grigia e liscia, diventando poi pi\u00f9 scura e marrone-grigiastra, solcata e scanalata nella parte inferiore del tronco, con il passare degli anni.\nDistribuzione e habitat.\nLa specie, rara, con un areale limitato (meno di 20\u00a0km\u00b2) ai Monti Fanjing nel nord-est della provincia cinese dello Guizhou, vegeta a 2.100-2.300\u00a0m di quota; il clima di riferimento \u00e8 quello umido e freddo delle quote montane, con breve stagione estiva. Si rinviene in boschi misti caratterizzati dalla presenza di \"Tsuga chinensis\", \"Acer flabellatum\", \"Rhododendron hypoglaucum\", \"Enkiartnus chinensis\" e \"Prunus serrulata\".\nTassonomia.\nQuesto taxon \u00e8 affine a \"A. fargesii\" e il suo \"rango\" di specie potrebbe essere messo in discussione (venendo classificato come sottospecie di \"A. fargesii\"). Tuttavia la localit\u00e0 nativa \u00e8 disgiunta di circa 500 km dalla localit\u00e0 pi\u00f9 vicina dove si rinviene \"A. fargesii\", e per questo motivo viene descritta come specie sia da Farjon (1990) sia da \"Flora of China\" (4:46, 1999).\nConservazione.\nSpecie minacciata di estinzione in natura (solamente 2.500 esemplari maturi, su una popolazione stimata di circa 17.000), \u00e8 in corso un tentativo di reintroduzione con giovani esemplari coltivati in orti botanici. Rimangono tuttavia inalterate le cause che hanno provocato il concreto rischio di estinzione, in primis le piogge acide causate dall'inquinamento dell'area. Pertanto, \u00e8 inserita nella Lista rossa IUCN come specie in pericolo di estinzione."}
{"id": "6186827", "revid": "580197", "url": "https://it.wikipedia.org/wiki?curid=6186827", "title": "FC Dila Gori 2011-2012", "text": ""}
{"id": "6186829", "revid": "1412427", "url": "https://it.wikipedia.org/wiki?curid=6186829", "title": "Abete del Fanjingshan", "text": ""}
{"id": "6186832", "revid": "1043175", "url": "https://it.wikipedia.org/wiki?curid=6186832", "title": "Coppa dell'Imperatore 2013", "text": "La Coppa dell'Imperatore 2013 \u00e8 la novantatreesima edizione della coppa nazionale giapponese di calcio. La squadra vincitrice prende parte alla AFC Champions League 2014.\nFormula.\nPartecipano tutte le 18 societ\u00e0 di J. League Division 1 e tutte le 22 di J. League Division 2. Ad esse si aggiungono 47 societ\u00e0 vincitrici delle leghe prefetturali pi\u00f9 la squadra promossa dalla Japan Football League, per un totale di 88 club partecipanti. La competizione \u00e8 interamente ad eliminazione diretta, tutti i turni si svolgono in gara unica, con eventuali tempi supplementari e calci di rigore."}
{"id": "6186837", "revid": "481666", "url": "https://it.wikipedia.org/wiki?curid=6186837", "title": "Hawaiian Nights", "text": ""}
{"id": "6186840", "revid": "838137", "url": "https://it.wikipedia.org/wiki?curid=6186840", "title": "D'Alascio", "text": ""}
{"id": "6186871", "revid": "767487", "url": "https://it.wikipedia.org/wiki?curid=6186871", "title": "Hawaiian Nights (film 1939)", "text": "Hawaiian Nights \u00e8 un film del 1939 diretto da Albert S. Rogell.\nTrama.\nTed Hartley, figlio di un magnate alberghiero, vorrebbe dedicarsi solo alla musica, ma il padre lo spedisce alle Hawaii a prendersi cura della direzione di uno dei suoi alberghi. Il giovanotto parte con tutti i suoi musicisti e inizia una relazione con Lonnie, la figlia di un concorrente del padre che offre a lui e ai suoi orchestrali ospitalit\u00e0 nel proprio albergo. Il vecchio Hartley arriva a Honolulu per comperare la propriet\u00e0 del rivale, scoprendo con irritazione che il figlio \u00e8 l'attrazione del locale. Quando per\u00f2 assiste all'esibizione della band del figlio, si rende conto che il suo ragazzo \u00e8 veramente dotato per la musica e che quella \u00e8 la sua vera vocazione.\nProduzione.\nLe riprese del film, prodotto dall'Universal Pictures, iniziarono il 17 luglio 1939 finendo alla fine dello stesso mese. Il film venne girato negli Universal Studios, al 100 di Universal City Plaza, a Universal City.\nDistribuzione.\nIl copyright del film, richiesto dall'Universal, fu registrato il 14 agosto 1939 con il numero LP9043.\nDistribuito dall'Universal Pictures, il film usc\u00ec nelle sale cinematografiche USA l'8 settembre 1939 dopo essere stato presentato in prima a Honolulu il 1\u00ba settembre 1939. Nel 1940, il film usc\u00ec in Svezia (26 marzo, come \"N\u00e4tter i Honolulu\"), Paesi Bassi (5 luglio, a Groningen, ribattezzato \"De zaak gaat met muziek\"), in Danimarca (3 ottobre, con il titolo \"Swing paa Hawaii\" o \"Swing p\u00e5 Hawaii\")"}
{"id": "6186873", "revid": "332094", "url": "https://it.wikipedia.org/wiki?curid=6186873", "title": "YF-93", "text": ""}
{"id": "6186875", "revid": "110157", "url": "https://it.wikipedia.org/wiki?curid=6186875", "title": "Chiesa di Sant'Imerio e Clemente", "text": "La chiesa dei Santi Imerio e Clemente \u00e8 un luogo di culto cattolico di Cremona, situato in Via Ferrante Aporti. La chiesa, a navata unica coperta da volte a crociera, fu edificata nel Seicento insieme all'annesso convento quale sede Carmelitani Scalzi.\nStoria.\nLa comunit\u00e0 carmelitana riformata fu voluta dal nobile Cesare Vidoni, marchese di S. Giovanni in Croce, il quale, di concerto con il vescovo Cesare Speciano, acquist\u00f2 il terreno e le case che don\u00f2 ai Carmelitani perch\u00e9 vi erigessero chiesa e convento. La prima pietra fu posata il 13 luglio 1606, e sei anni dopo la chiesa, progettata da Francesco Bigallo detto il Fontanella fu consacrata a Sant'Imerio. Nel 1806, a seguito della soppressione del convento dei Carmelitani, la chiesa divenne sede della parrocchia di S. Clemente in S. Imerio. \nLa facciata della chiesa non fu mai edificata, mentre l'interno \u00e8 a navata unica con cappelle laterali. Vi sono custodite importanti tele di maestri barocchi: \nL'opera di maggiore importanza della chiesa \u00e8 il \"Riposo nella fuga in Egitto\" di Luigi Miradori detto il Genovesino, pittore barocco di ispirazione neocaravaggesca. Secondo il Biffi il pittore ritrasse nell'opera la sua famiglia, la moglie ed i figli piccoli. Un tripudio di putti \u00e8 rappresentato, con insolita caratterizzazione, volteggianti nel cielo, mentre altri due sono rappresentati in primo piano, il primo che fissa lo spettatore coinvolgendolo nella scena, mentre regge il sacco dal quale sta mangiando l'asino, l'altro che fissa il Bambino mentre gli offre delle ciliegie raccolte nel lembo della sua veste. Il Bambino e la madre sono entrambe ritratti con affettuosi accenti realistici ed intimi. Dietro di loro, un giovane angelo dalle variopinte ali spiegate contrasta con i suoi lineamenti efebici con la rugosa pelle di san Giuseppe che sorveglia la scena appoggiato al bastone. In assoluto contrasto con il riposo della sacra famiglia \u00e8 la truce scena della strage degli innocenti resa con accenti di efferata violenza nella citt\u00e0 in secondo piano seminascosta dalle rovine classiche che simboleggiano la fine dell'et\u00e0 antica."}
