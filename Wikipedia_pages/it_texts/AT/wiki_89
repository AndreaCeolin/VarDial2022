{"id": "3328844", "revid": "15756", "url": "https://it.wikipedia.org/wiki?curid=3328844", "title": "Storia della lingua spagnola", "text": "La lingua nota oggi come spagnolo deriva da un dialetto del latino parlato sviluppatosi nella parte centro-settentrionale della Penisola iberica, in quella che adesso \u00e8 la Spagna settentrionale. Nel corso degli ultimi mille anni, la lingua si diffuse a sud verso il Mar Mediterraneo, e successivamente viene esportata nell'impero coloniale spagnolo, in particolare nelle Americhe. Oggi \u00e8 la lingua ufficiale di 21 nazioni e di numerose organizzazioni internazionali, ed \u00e8 una delle sei lingue ufficiali delle Nazioni Unite.\nLo sviluppo della fonologia spagnola risulta distinto da quello delle altre lingue romanze per diverse caratteristiche:\nIl sistema latino delle quattro coniugazioni del verbo nello spagnolo viene ridotto a tre. Gli infiniti latini con le terminazioni -\u0100RE, -\u0112RE, e -\u012aRE diventano rispettivamente gli infiniti spagnoli in \"-ar\", \"-er\", e \"-ir\". La terza coniugazione latina \u2014 infiniti terminanti in -\u0114RE \u2014 viene ridistribuita tra quelle in \"-er\" e \"-ir\" (per es. FAC\u0114RE &gt; \"hacer\", DIC\u0114RE &gt; \"decir\")\nLa morfologia verbale spagnola continua a usare alcune forme sintetiche latine, sostituite da quelle analitiche in francese e italiano (cfr. sp. \"lav\u00f3\", fr. \"il a lav\u00e9\", it. \"lav\u00f2\"), e il modo congiuntivo spagnolo mantiene separate le forme del presente e del passato.\nLa sintassi spagnola fornisce una traccia evidente di alcuni oggetti diretti: il cosiddetto \"a\" \"personale\". Lo spagnolo, unico tra le lingue romanze, mantiene l'uso di un \"ridondante\" pronome oggetto indiretto (\"le\", \"les\"), anche in presenza di un sintagma nominale oggetto indiretto. In merito ai pronomi soggetto, lo spagnolo (come l'italiano) \u00e8 una lingua pro-drop, vale a dire che il sintagma verbale pu\u00f2 spesso stare da solo senza l'uso di un pronome soggetto (o sintagma nominale soggetto). Confrontata ad altre lingue romanze, lo spagnolo ha una sintassi alquanto pi\u00f9 libera, con restrizioni relativamente minori per quanto concerne l'ordine dei costituenti della frase soggetto-verbo-oggetto.\nA causa del prolungato contatto linguistico con altre lingue, il lessico spagnolo contiene prestiti dal basco, dall'arabo e dalle lingue indigene delle Americhe.\nGli accenti (acuti) \u2014 usati nello spagnolo moderno per marcare la vocale della sillaba tonica in parole dove l'accento non \u00e8 previsto di norma \u2014 entra in uso in modo sporadico nel XV secolo, e pi\u00f9 massicciamente nel XVI secolo. Il loro uso inizia ad essere standardizzato nel XVIII secolo con l'avvento della Accademia Reale Spagnola.\nStoria esterna.\nNella Spagna esistono diverse lingue: galiziano o galego, asturiano, catalano e basco, quelle pi\u00f9 parlate e diffuse accanto al castigliano, non sono dialetti (il basco addirittura appartiene ad una famiglia linguistica diversa) ma lingue in tutti i sensi del termine. La lingua che al di fuori dei paesi in cui \u00e8 parlata viene chiamata spagnolo (\"Spanish\", \"espagnol\", e via dicendo) \u00e8 anche chiamata castigliano, denominazione preferibile dal punto di vista tecnico, ed \u00e8 parlata e conosciuta con piccole varianti in tutta l'estensione geografica della Spagna accanto alle altre lingue, che hanno ricevuto carattere di co-uficcialit\u00e0 nelle rispettive Comunit\u00e0 autonome nella Costituzione del 1978. Queste lingue si sono sempre sviluppate con alterne sorti parallelamente al castigliano nelle diverse zone della penisola Iberica. In particolare il galego e il catalano vantano una ricca tradizione culturale e letteraria tanto antica quanto quella del castigliano, mentre dal 1978 in poi anche le altre hanno conosciuto un rifiorire nell'uso, anche letterario, e nell'insegnamento.\nNelle sue prime forme documentate e approssimativamente fino al XV secolo, il castigliano viene chiamato abitualmente spagnolo antico o medievale, anche se i successivi stati linguistici che si possono osservare nei testi rimasti dal secolo IX al XV sono molto diversificati. Dal XVI secolo in poi, grosso modo, viene chiamato spagnolo moderno. Lo spagnolo del XVI e XVII secolo \u00e8 talvolta qualificato come \"classico\", in riferimento alle qualit\u00e0 letterarie di questo periodo. Diversamente dall'inglese e francese, per lo sviluppo dello spagnolo non si \u00e8 soliti parlare di uno stadio \"medio\". Lo spagnolo castigliano prosegue, dopo il crollo dell'impero romano, come continuazione del latino parlato nei monti cantabrici, nella Spagna settentrionale, nell'VIII e IX secolo, secondo il parere dei maggiori studiosi. Con la \"Reconquista\", questo dialetto settentrionale si diffuse lentamente verso sud, nei territori a mano a mano conquistati ai musulmani araboparlanti, dove in un lungo processo assorbe o sostituisce i dialetti latini locali (rimasti come forme di comunicazione domestica in convivenza con l'arabo), ma al tempo stesso attinge in modo massiccio dal vocabolario degli arabi moreschi e viene influenzato dal mozarabico (il linguaggio romanzo dei cristiani lasciato in territorio moresco) e dal giudeo-spagnolo (ladino), lingue queste, gi\u00e0 quasi completamente scomparse nella penisola iberica nel tardo secolo XVI.\nIl prestigio di cui godeva la Vecchia Castiglia e la sua lingua viene a propagarsi in parte con le gesta degli eroi castigliani nelle battaglie della Reconquista \u2014 tra i quali ricordiamo Fern\u00e1n Gonz\u00e1lez e Rodrigo D\u00edaz de Vivar (El Cid) \u2014 e tramite i poemi cavallereschi che di loro parlavano, recitati in castigliano anche fuori dall'originario territorio di questo dialetto.\nSecondo la tradizione filologica, si pensa che il \"primo spagnolo scritto\" si trovi nelle cosiddette glosse emilianensi, dove vi sono appunto \"glosse\" (traduzioni di parole isolate e frasi in una forma pi\u00f9 simile allo spagnolo che al latino) aggiunte tra le righe di un manoscritto scritto precedentemente in latino. La datazione stimata varia dal tardo X all'inizio dell'XI secolo.\nI primi passi verso la standardizzazione del castigliano scritto vennero fatti nel XIII secolo dal re Alfonso X di Castiglia, noto come Alfonso il Saggio, il quale raggrupp\u00f2 alla sua corte scribi, supervisionando i loro scritti, in castigliano, costituiti da opere di storia, astronomia, giurisprudenza e altri campi della conoscenza.\nAntonio de Nebrija scrisse la prima grammatica di lingua spagnola, \"Gram\u00e1tica de la lengua castellana\", e la present\u00f2, nel 1492, alla regina Isabella, quasi prevedendo l'imminenza dell'impero a venire con i viaggi di Colombo.\nDato che lo spagnolo antico somiglia abbastanza alla lingua scritta moderna, oggi un lettore spagnolo pu\u00f2 riuscire a leggere i documenti medievali senza troppa difficolt\u00e0.\nL'Accademia Reale Spagnola venne fondata nel 1713, in gran parte con lo scopo di preservare la \"purezza\" della lingua, e pubblic\u00f2 il suo primo dizionario in sei volumi durante il periodo 1726\u20131739, e la sua prima grammatica nel 1771, continuando di volta in volta a produrre nuove edizioni sia dell'uno che dell'altra. Oggi, ogni nazione di lingua spagnola ha un'analoga accademia linguistica, e nel 1951 viene fondata l'Associazione delle Accademie di Lingua Spagnola.\nAll'inizio del XVI secolo, la colonizzazione spagnola port\u00f2 la lingua nelle Americhe (Messico, America Centrale e da un capo all'altro del Sud America), dove \u00e8 parlata ancora oggi, come pure in misura molto minore in molti arcipelaghi e isole del Pacifico: le Filippine, Palau, le Marianne (compresa Guam), e in ci\u00f2 che oggi sono gli Stati Federati della Micronesia.\nL'uso della lingua nelle Americhe venne continuato dai discendenti degli spagnoli, sia dai \"creoli\" spagnoli che da coloro che diventeranno in maggior parte di sangue misto spagnolo-amerindio (i cosiddetti \"mestizo\"). Dopo le guerre di indipendenza combattute da queste colonie nel XIX secolo (1810-1825), la nuova \u00e9lite governante estese il loro spagnolo all'intera popolazione onde rafforzare l'unit\u00e0 nazionale; l'incoraggiamento verso tutti i nativi a parlare fluentemente lo spagnolo ha avuto un grande successo, tranne nelle parti isolate delle precedenti colonie spagnole.\nNel tardo secolo XIX, le colonie ancora spagnole di Cuba e Porto Rico favoriranno l'immigrazione dalla Spagna, e similmente le altre nazioni dell'America Latina come Argentina, Uruguay e in misura minore Cile, Colombia, Messico, Panama e Venezuela, attraendo ondate di immigrazione europea, spagnola e non, nel tardo XIX e inizio del XX secolo. Grandi gruppi di popolazione delle nazioni (una minoranza piuttosto consistente) dei discendenti della seconda e terza generazione adottarono la lingua spagnola in seguito alle politiche di assimilazione ufficiale dei governi latinoamericani, compresi gli europei di religione cattolica, favorevoli a prestare giuramento di fedelt\u00e0 al governo della loro nazione prescelta.\nQuando gli Stati Uniti entrarono in possesso di Porto Rico in conseguenza della guerra ispano-americana, la sua popolazione \u2014 costituita quasi interamente da spagnoli e da afro-caraibici di sangue misto (\"mulato\" e \"mestizo\") \u2014 conserv\u00f2 l'eredit\u00e0 del suo spagnolo come lingua madre, insieme all'inglese-americano imposta come lingua co-ufficiale. Nel XX secolo, pi\u00f9 di un milione portoricani emigrarono negli Stati Uniti\nUna situazione similare si verific\u00f2 nell'America sud-occidentale, tra cui California, Arizona, Nuovo Messico e Texas, dove gli spagnoli, i creoli (\"tejanos\", \"californios\", ecc.) seguiti dai \"chicanos\" (americani messicani) e successivamente da immigranti messicani, conservarono viva la lingua spagnola, prima, durante e dopo l'appropriazione americana di quei territori in seguito alla guerra messicano-statunitense. Lo spagnolo continua ad essere usato da milioni di cittadini statunitensi e immigranti provenienti dall'America Latina (per esempio, molti cubani arrivati a Miami (Florida), allorch\u00e9 iniziava la rivoluzione cubana nel 1959, e seguiti da altri gruppi latino-americani; la maggioranza locale \u00e8 adesso di lingua spagnola. Lo spagnolo \u00e8 ora considerato come la \"seconda lingua\" della nazione, mentre oltre il 5% della popolazione statunitense parla lo spagnolo, ma la maggior parte degli americani latino/ispanici sono bilingui o parlano regolarmente l'inglese.\nLa presenza dello spagnolo nella Guinea Equatoriale risale al tardo XVIII secolo, e venne adottato come lingua ufficiale quando nel 1968 venne concessa l'indipendenza.\nLo spagnolo \u00e8 ampiamente parlato nel Sahara Occidentale, gi\u00e0 protettorato/colonia della Spagna dal 1880-90 al 1970-80. \u00c8 anche parlato in alcune luoghi degli Stati Uniti non facenti parte dell'impero spagnolo, come nello Spanish Harlem a New York, prima da immigranti provenienti da Portorico, e successivamente da altri immigranti latino-americani arrivati verso la fine del XX secolo.\nNel 1492 la Spagna espelle la sua popolazione ebraica. La loro lingua giudeo-spagnola, chiamata ladino, si sviluppa seguendo una sua direzione precisa, continuando ad essere parlata da un numero sempre minore di parlanti, principalmente in Israele, Turchia e Grecia.\nNelle Marianne, la lingua spagnola si conserv\u00f2 fino alla guerra del Pacifico, ma attualmente \u00e8 parlata soltanto da un ristretto numero di persone.\nLa politica linguistica nella Spagna franchista veniva a dichiarare lo spagnolo come la sola lingua ufficiale in Spagna, e al giorno d'oggi \u00e8 la lingua utilizzata in massima parte dal governo, negli affari, nell'educazione pubblica, nei posti di lavoro, nella cultura e nell'arte, e dai media. Negli anni '60 e '70, il parlamento spagnolo permise alle province l'uso di tre altre lingue nei documenti ufficiali: catalano per la Catalogna, basco per le province basche e galiziano per la Galizia. Agli inizi degli anni ottanta, allorch\u00e9 la Spagna diventa una democrazia, queste lingue regionali e minoritarie vengono reintegrate nell'uso comune come lingue secondarie, ma lo spagnolo resta comunque la lingua universale del popolo spagnolo.\nQuando nel 1945 fu fondata l'organizzazione delle Nazioni Unite, lo spagnolo venne designato come una delle cinque lingue ufficiali (insieme al cinese, inglese, francese e russo; una sesta lingua, l'arabo, venne aggiunta nel 1973).\nLa lista dei premi Nobel per la Letteratura comprende undici autori di lingua spagnola (Jos\u00e9 Echegaray, Jacinto Benavente, Gabriela Mistral, Juan Ram\u00f3n Jim\u00e9nez, Miguel \u00c1ngel Asturias, Pablo Neruda, Vicente Aleixandre, Gabriel Garc\u00eda M\u00e1rquez, Camilo Jos\u00e9 Cela, Octavio Paz e Mario Vargas Llosa).\nInfluenze.\nMolti castigliani partecipanti alla reconquista, e pi\u00f9 tardi alle campagne di ripopolazione, furono di discendenza basca, e questo viene messo in evidenza da molti toponimi sparsi per tutta la Spagna. L'influenza della fonologia basca \u00e8 accreditata da alcuni ricercatori per l'attenuazione delle labiodentali dello spagnolo, in cui la labiodentale vira verso la , cancellando alla fine la labiodentale . Altri negano o minimizzano l'influenza basca, asserendo che questi mutamenti avvengono nei dialetti colpiti in modo del tutto indipendente l'uno dall'altro in conseguenza di cambiamenti interni (vale a dire, fattori linguistici, non influenze esterne). \u00c8 inoltre possibile che le due cause, interne ed esterne, abbiano lavorato concordemente intensificandosi a vicenda.\nSebbene in maggior parte le lingue germaniche ne siano colpite pochissimo durante lo sviluppo fonologico, molte parole spagnole di origine germanica sono comunissime in tutte le variet\u00e0 dello spagnolo quotidiano. I termini che indicano direzioni cardinali (\"norte, este, sur, oeste\"), per esempio, sono tutti ripresi da parole germaniche (confronta north, east, south e west dell'inglese moderno), in quanto nell'antico spagnolo non esistevano \"este\" e \"oeste\" ma i termini \"oriente\" e \"occidente\". Questo prestito \u00e8 dovuto al contatto con i marinai dell'Atlantico.\nNel 711 la Spagna venne invasa dai mori, che portarono nella penisola iberica la lingua araba. Da allora fino alla caduta dell'emirato di Granada (1492), lo spagnolo attinse dal vocabolario arabo e, inoltre, anticamente, veniva scritto in alfabeto arabo.\nStoria interna.\nI primi mutamenti fonetici nella storia dello spagnolo, gi\u00e0 dal IX secolo, sono da riferirsi a \"errori di ortografia\" nella scrittura del latino, a parole isolate e occasionalmente ad alcuni testi. Il miscuglio variegato di convenzioni ortografiche utilizzate in questi materiali complicano il compito di ricostruire la storia dei mutamenti. La coerenza ortografica e la mole linguistica documentata aumenta enormemente a partire dal XIII secolo in poi.\nLo spagnolo condivide con altre lingue romanze la maggior parte dei cambiamenti fonologici e grammaticali che caratterizzano il latino volgare, come l'abbandono della lunghezza vocalica diversificata, la perdita del sistema paradigmatico dei casi a favore dei nomi, e la scomparsa dei verbi deponenti.\nSincope.\nLa sincope nella storia dello spagnolo si riferisce alla scomparsa di una vocale atona nella sillaba che immediatamente precede o segue la sillaba accentata. All'inizio della sua storia, lo spagnolo perse tali vocali allorch\u00e9 precedute o seguite da R o L, e tra S e T.\nSuccessivamente, dopo il periodo di sonorizzazione intervocalica, le vocali atone vennero a perdersi tra altre combinazioni di consonanti:\nElisione.\nMentre le consonanti intervocaliche sorde venivano spesso sonorizzate, molte occlusive intervocaliche (\"d\", \"g\", e occasionalmente \"b\") venivano a cadere del tutto attraverso un processo chiamato elisione.\nSonorizzazione e spirantizzazione.\nIn quasi tutte le lingue romanze occidentali le occlusive latine sorde \u2014 , e , rispettivamente rappresentate ortograficamente con P, T, e C \u2014 in un contesto \"intervocalico\" (qualificato sotto), sono sottoposte a uno, due o tre stadi successivi di lenizione, dalla sonorizzazione alla spirantizzazione verso, in alcuni casi, l'elisione (cancellazione). Nello spagnolo queste tre consonanti in genere subiscono sia la sonorizzazione che la spirantizzazione, dando rispettivamente come risultato le fricative sonore: , e .\nIl contesto fonologico di questi mutamenti non \u00e8 solo tra vocali, ma anche dopo una vocale e prima di una consonante sonorante come /r/ (latino \"patrem\" &gt; spagnolo \"padre\") \u2014 ma non al contrario (latino \"partem\" &gt; spagnolo \"parte\", non *\"parde\").\nLa forma verbale \"digo\" \u00e8 un esempio interessante che mostra come appaiono i differenti mutamenti fonetici nelle diverse forme del verbo. In particolare, alcune forme di \"decir\" saranno caratterizzate dalla mutazione della nella spagnola (ci\u00e0 si verifica allorch\u00e9 la latina \u00e8 seguita da o ), ma in altre forme verbali la \u00e8 sonorizzata e spirantizzata in . Questo succede anche in pochi altri verbi spagnoli terminanti in \"-cer\" o \"-cir\", come mostrato nello schema sottostante:\nDittongazione in sillabe aperte e chiuse.\nLa vocali E e O brevi toniche del latino subiscono la dittongazione in molte delle lingue romanze occidentali. Nello spagnolo questo mutamento si verifica indifferentemente dal tipo di sillaba (aperta o chiusa), contrariamente al francese e all'italiano, dove ha luogo solo in sillabe aperte, e in forte contrasto con il catalano e il portoghese \u2014 lingue ugualmente della penisola iberica \u2014 dove questa dittongazione non si verifica affatto. Di conseguenza, la fonologia spagnola mostra un sistema penta-vocalico, e non epta-vocalico, tipico della maggior parte delle altre lingue romanze occidentali.\nParole dotte e semplificazione dei gruppi consonantici.\nNella seconda met\u00e0 del XIII secolo, le parole dotte \u2014 vale a dire, termini \"eruditi\" trasmessi in parte attraverso la scrittura e perci\u00f2 influenzati dalla loro forma latina \u2014 divennero sempre pi\u00f9 frequenti con le opere di Alfonso X. Molti di questi lavori contengono gruppi consonantici che, nella trasmissione orale, si sono ridotti nei secoli scorsi ad essere pi\u00f9 semplificati o a singole consonanti. Questo stesso processo colpisce molte di queste nuove parole, pi\u00f9 accademiche, specialmente quando nell'antico spagnolo medievale esse si diffondono nell'uso popolare. Alcuni gruppi consonantici colpiti da questo fenomeno sono -ct-, -ct[i]-, -pt-, -gn-, -mn- e -mpt-. La maggior parte delle forme semplificate di allora sono ritornate a far parte delle forme colte o al contrario considerate come volgari.\nLa maggior parte di questi termini hanno forme moderne che somigliano molto pi\u00f9 al latino che non all'antico spagnolo. Nello spagnolo medievale, le forme semplificate erano accettabili e coesistevano (e talvolta entravano in competizione) con le forme dotte. Il sistema educativo spagnolo, e successivamente la \"Real Academia Espa\u00f1ola\", che chiedevano che tutte le consonanti di una parola venissero pronunciate, condussero fermamente alla semplificazione della maggior parte delle forme, molte delle quali utilizzate in opere letterarie medievali e rinascimentali (talvolta intenzionalmente come arcaismi), ma da allora in poi sono state in maggior parte relegate al linguaggio popolare e incolto. Occasionalmente, nello spagnolo moderno si trovano sia nelle forme con diverse sfumature di significato che in quelle idiomatiche. Per esempio, afici\u00f3n \u00e8 un 'appassionato di' o 'gusto per' mentre afecci\u00f3n \u00e8 'affezione, malattia'; il respeto dello spagnolo moderno equivale a 'rispetto', mentre con respecto a significa 'per quanto concerne'.\nVocalizzazione.\nIl termine \"vocalizzazione\" si riferisce al cambiamento di una consonante in un suono simil-vocalico. Alcune consonanti in finale di sillaba, siano gi\u00e0 in finale di sillaba nel latino o portate in questa posizione tramite sincope, diventano semivocali. Le labiali (\"b\", \"p\") ottengono la semivocale arrotondata (a sua volta precedentemente assorbita da una vocale arrotondata), mentre la velare \"c\" () produce la semivocale palatale (la quale potrebbe palatalizzare un che la segue ed essere assorbita dalla affricata palatale risultante). (Le forme \"debda\", \"cobdo\" e \"dubdar\" sono documentate nell'antico spagnolo; ma le forme ipotetiche *\"oito\" e *\"noite\" avevano gi\u00e0 ceduto il passo a \"ocho\" e \"noche\" gi\u00e0 nel periodo in cui il castigliano stava diventando una lingua scritta.)\nFusione di /b/ e /v/.\nLa maggior parte delle lingue romanze (ma non lo spagnolo) ha mantenuto la distinzione tra i fonemi e \u2014 rispettivamente un'occlusiva bilabiale sonora e una sorda, di solito una fricativa labiodentale. Esempi riguardanti il fonema potrebbero essere stati ereditati direttamente dal latino o essere il risultato del mutamento di sonorit\u00e0 del (scritti rispettivamente \u2039b\u203a e \u2039p\u203a). Il fonema era in genere derivato da quello corrispondente alla lettera latina \u2039v\u203a e si pensa venisse pronunciato nel latino classico, ma successivamente \"fortificato\" nella condizione di consonante fricativa. In quelle lingue dove tale fonema viene ad avere articolazione labiodentale, si \u00e8 suggerito che simile qualit\u00e0 possa essere stata il risultato dovuto all'influenza della labiodentale sorda . Si \u00e8 inoltre ipotizzato che l'influenza dalla lingua basca possa avere impedito la labiodentalizzazione del fonema sonoro nello spagnolo, riducendolo alla fricativa bilabiale , indistinguibile da casi spirantizzati del fonema . Nell'ortografia dello spagnolo moderno le lettere \u2039b\u203a e \u2039v\u203a rappresentano lo stesso fonema, di solito trascritto con \u2014 realizzato in genere come la fricativa , tranne quando si trova all'inizio o dopo una consonante nasale, nel qual caso viene realizzato come il occlusivo. La scelta ortografica di \u2039b\u203a o \u2039v\u203a dipende principalmente dall'etimologia della parola.\nDal latino \"f-\" allo spagnolo \"h-\".\nLa \"F\" era quasi sempre iniziale nelle parole latine, e la maggior parte di queste venivano ad essere scritte con l'iniziale \u2039h\u203a in spagnolo, adesso in massima parte sorda (vale a dire con valore diacritico). Si \u00e8 ipotizzato che la lettera \u2039f\u203a originariamente rappresentasse la labiodentale latina, e che attraverso una serie di \"lievi\" mutamenti divenne, successivamente, bilabiale e dunque glottale (per cui l'ortografia moderna), essendosi perduta precedentemente in modo completo nella maggior parte delle varianti. Sebbene la sostituzione di \u2039f\u203a con \u2039h\u203a nell'ortografia non sia frequente prima del XVI secolo, la prima documentazione scritta del processo risale all'863, allorch\u00e9 il nome latino \"Forticius\" veniva ad essere scritto \"Orti\u00e7o\", essendo gi\u00e0 pervenuto lo stadio di cancellazione. (Lo stesso nome appare come \"Horti\u00e7o\" in un documento datato 927). La maggior parte delle eccezioni a questi mutamenti sono o le parole dotte (vale a dire influenzate dalla loro forma scritta latina, come \"forma\", \"falso\", \"fama\") o le parole la cui \u2039f\u203a iniziale nell'antico spagnolo \u00e8 seguita da una non-vocale \u2014 \u2039r\u203a, \u2039l\u203a, o elemento semivocalico di un dittongo \u2014 come in \"frente\", \"flor\", \"fiesta\", \"fuerte\".\nSviluppo moderno delle sibilanti dell'antico spagnolo.\nDurante il XVI secolo, i tre fonemi sibilanti sonori \u2014 (affricata dentale sonora), (fricativa apicoalveolare sonora) e (fricativa alveopalatale sonora), come nell'antico spagnolo rispettivamente \"fazer\", \"casa\" e \"ojo\" \u2014 persero la sonorit\u00e0 fondendosi con le loro corrispettive sorde, , e , come rispettivamente in \"ca\u00e7ar\", \"passar\" e \"baxar\". La lettera \u2039\u00e7\u203a, chiamata \"\u2039c\u203a cedilla\", trae origine dall'antico spagnolo, ma non viene pi\u00f9 utilizzata nella lingua moderna.\nInoltre, l'affricata perde la sua componente occlusiva, per diventare una (ancora sibilante, laminodentale) fricativa, . Di conseguenza, il sistema dei suoni conteneva allora due fonemi fricativi sibilanti il cui contrasto dipendeva interamente da una sottile distinzione tra i loro luoghi di articolazione: apicoalveolare nel caso della ereditata dal latino e laminodentale nel caso della nuova sibilante fricativa derivata dall'affricata . Il \u201cproblema\u201d di questo ridotto contrasto viene risolto nei dialetti della Spagna settentrionale e centrale dalla dissimilazione paradigmatica e in quelli andalusi, e delle Americhe dalla fusione fonemica.\nNei dialetti settentrionali e centrali, la fricativa laminodentale viene spostata verso una luogo interdentale dell'articolazione, perdendo cos\u00ec il suo sibilio; ne risulta l'interdentale . Questo suono viene rappresentato nell'ortografia moderna da \u2039c\u203a davanti a \u2039e\u203a o \u2039i\u203a, e da \u2039z\u203a altrove. Nel sud della Spagna e nelle Americhe i fonemi e si confondono, con il nuovo fonema, pronunciato o come (\u201cseseo\u201d \u2014 nelle Americhe e in alcune zone dell'Andalusia) o come (\u201cceceo\u201d \u2014 altre parti dell'Andalusia). In generale, le regioni costiere andaluse preferiscono la , mentre le regioni poste pi\u00f9 nell'entroterra prediligono la (vedi cartina del ceceo). La regione del \"seseo\" comprende Siviglia, il maggiore porto spagnolo durante la colonizzazione delle Americhe. La maggior parte della gente destinata ad insediarsi nelle nuove colonie rimaneva per un po' a Siviglia prima di partire, e i locali vicini fornivano molta manodopera sulla nave. Di conseguenza, come pensano gli storici della lingua, l'intero Nuovo Mondo di lingua spagnola oggi parla una variet\u00e0 di lingua derivata ampiamente dalla lingua di Siviglia.\nNel frattempo la fricativa alveopalatale \u2014 risultata dalla fusione della sorda (scritta \u2039x\u203a nello spagnolo antico) con la sonora (scritta con \u2039j\u203a in alcune parole, e in altre con \u2039g\u203a davanti a \u2039e\u203a o \u2039i\u203a) \u2014 era in tutti i dialetti spostata posteriormente, per diventare (a seconda della variet\u00e0 geografica) velare, uvulare (in certe zone della Spagna), o glottale (in Andalusia e parti delle Americhe, specialmente nella regione caraibica). Questo suono viene rappresentato nella moderna ortografia da \u2039j\u203a, o da \u2039g\u203a davanti a \u2039e\u203a o \u2039i\u203a.\nYe\u00edsmo.\nGi\u00e0 dal XV secolo i documenti dell'epoca mostrano di tanto in tanto l'evidente sporadica confusione tra il fonema (generalmente scritto \u2039y\u203a) e quello laterale palatale (scritto \u2039ll\u203a). Bench\u00e9 la distinzione si sia mantenuta nella grafia, nella maggior parte dei dialetti dello spagnolo moderno, entrambi si sono fusi nello stesso suono palatale non-laterale, il quale pu\u00f2 variare foneticamente dalla fricativa palatale a una sibilante , a seconda del dialetto geografico. Cos\u00ec, per esempio, la maggior parte dei parlanti spagnoli hanno la stessa pronuncia per \"haya\" (dal verbo \"haber\") come per \"halla\" (da \"hallar\"). Questa fusione fonemica viene chiamata ye\u00edsmo, dal nome della lettera \u2039y\u203a."}
{"id": "3328854", "revid": "599013", "url": "https://it.wikipedia.org/wiki?curid=3328854", "title": "Ern\u0151 Solymosi", "text": "Carriera.\nGioc\u00f2 per Di\u00f3sgy\u0151ri VTK, \u00dajpest FC e P\u00e9csi D\u00f3zsa. Con la maglia della sua nazionale vinse la medaglia di bronzo alle Olimpiadi del 1960 e segn\u00f2 una rete ai Mondiali del 1962."}
{"id": "3328861", "revid": "1442080", "url": "https://it.wikipedia.org/wiki?curid=3328861", "title": "Comunione d'azienda", "text": "Con l'espressione comunione d'azienda si identifica lo stato di contitolarit\u00e0 di un'azienda, avente come fine il godimento di beni. Tale fattispecie d'impresa rimarr\u00e0 tale anche nel caso in cui l'azienda venga affittata a terzi."}
{"id": "3328865", "revid": "1573940", "url": "https://it.wikipedia.org/wiki?curid=3328865", "title": "Hippocampus bargibanti", "text": "Hippocampus bargibanti \u00e8 un piccolo pesce marino appartenente alla famiglia Syngnathidae.\nDistribuzione e habitat.\nQuesta specie \u00e8 diffusa nell'Indopacifico, dall'Indonesia, a Papua Nuova Guinea fino all'Australia (Queensland) e alla Nuova Caledonia. Abita le barriere coralline, in acque basse.\nDescrizione.\nLa conformazione \u00e8 tipica dei cavallucci marini: testa equina, allungata, corpo verticale con ventre prominente e arrotondato, piccola pinna dorsale e coda allungata e prensile, anche se \"H. bargibanti\" presenta forme pi\u00f9 tozze e meno spigolose. La caratteristica pi\u00f9 evidente per\u00f2 \u00e8 la gran quantit\u00e0 di tubercoli che decorano il corpo, aumentando l'effetto mimetico della livrea, che presenta un corpo bianco vivo con pattern finemente marmorizzato di rosso carminio. I tubercoli sono carminio vivo. \nLe dimensioni sono molto minute: raggiunge una lunghezza massima di 2 cm circa.\nBiologia.\nForma e livra di \"H. bargibanti\" sono frutto di un'evoluzione atta al mimetismo per confondersi con le gorgonie del genere \"Muricella\": infatti il corpo bianco imita la struttura ramificata mentre i tubercoli rossi sono del tutto simili ai polipi delle gorgonie appartenenti al genere \"Muricella\". Sembra che i piccoli cerchino protezione in qualsiasi corallo e gorgonia, mentre i giovani si affrettano a vivere solo nelle gorgonie rosse e bianche del genere, fino ad avere assembramenti numerosi (28 esemplari di \"H. bargibanti\" in un solo ramo di gorgonia).\nRiproduzione.\nCome per tutti i cavallucci marini la riproduzione \u00e8 molto interessante: la femmina depone le uova in una speciale sacca incubatrice nel ventre del maschio. Alla schiusa, il maschio espelle gli avannotti con delle contrazioni addominali simili al parto femminile. Molto spesso forma coppie monogame stabili.\nIl periodo riproduttivo \u00e8 molto ampio: in Australia avviene tutto l'anno con l'eccezione del trimestre dicembre-gennaio-febbraio.\nRischi.\nIl suo areale distributivo molto ampio e la sua localizzazione rendono estremamente difficili studi e ricerche su questa specie: vista per\u00f2 la sua particolare dipendenza da alcune specie di gorgonie e la distruzione di grandi aree delle barriere coralline nei luoghi d'origine, la IUCN ha inserito questa specie nella Lista Rossa IUCN."}
{"id": "3328866", "revid": "287204", "url": "https://it.wikipedia.org/wiki?curid=3328866", "title": "Erno Solymosi", "text": ""}
{"id": "3328882", "revid": "827882", "url": "https://it.wikipedia.org/wiki?curid=3328882", "title": "Ces gens-l\u00e0", "text": "Ces gens-l\u00e0 \u00e8 una canzone scritta e interpretata da Jacques Brel, prodotta da Barclay e pubblicata nel 1966 dalle edizioni Pouchenel di Bruxelles, il cui tema \u00e8 la disperazione di un amore impossibile. \u00c8 una canzone molto cupa; la musica \u00e8 un tre tempi lento a tema ripetitivo e il testo \u00e8 composto in modo provocatorio.\nTema.\nIl narratore prende come testimone una terza persona e gli descrive i diversi membri di una famiglia, la cui esistenza \u00e8 particolarmente mediocre e disperata. Egli critica in particolare il loro immobilismo.\nL'elenco si conclude con una ragazza, la bella Frida, che lui ama perdutamente. L'amore \u00e8 reciproco, nonostante la famiglia non autorizzi il matrimonio, ritenendo che il pretendente non sia degno, il che spiega forse il suo forte astio.\nQuesta soggettivit\u00e0 del narratore, che potrebbe inquinare il suo giudizio, \u00e8 stata d'altronde confermata dallo stesso Brel, il quale ha qualificato il narratore un \"falso testimone\" in un'intervista con Dominique Arban, senza per questo compromettere la validit\u00e0 della critica che rivolge alla piccola borghesia. D'altra parte, nonostante egli contesti questo ambiente per tutta la durata della canzone, il narratore conclude prendendo congedo dal suo interlocutore dicendogli che deve tornare a casa, il che potrebbe essere interpretato come un'ammissione del fatto che lui stesso appartiene a quell'ambiente, o quantomeno ne \u00e8 vicino.\nDal punto di vista vocale, l'interpretazione inizia moderatamente ma si amplifica progressivamente, finendo per esplodere quando il narratore evoca Frida, riflettendo cos\u00ec la sua passione per lei. Il brano si conclude con una frase di rassegnazione, pressoch\u00e9 impercettibile.."}
{"id": "3328889", "revid": "599013", "url": "https://it.wikipedia.org/wiki?curid=3328889", "title": "Andr\u00e9 Lerond", "text": "Carriera.\nGioc\u00f2 in Division 1 per Lione e Stade Fran\u00e7ais."}
{"id": "3328905", "revid": "400694", "url": "https://it.wikipedia.org/wiki?curid=3328905", "title": "Italian Carnaval 5", "text": "Italian Carnaval 5 \u00e8 un album del gruppo musicale italiano Tukano, pubblicato nel 1987 come parte della serie \"Italian Carnaval\".\nDescrizione.\nIl disco ripropone in due lunghi medley le pi\u00f9 note canzoni del folklore italiano reinterpretate in chiave italo dance.\nIl disco \u00e8 stato pubblicato nel 1987 da Duck Record in formato LP e musicassetta e distribuito da Dischi Ricordi. Nel 1988 l'album \u00e8 ristampato in formato CD. In seguito \u00e8 stato distribuito anche in download digitale."}
{"id": "3328914", "revid": "1361571", "url": "https://it.wikipedia.org/wiki?curid=3328914", "title": "Italian Carnaval 6", "text": "Italian Carnaval 6 \u00e8 un album dei Tukano, pubblicato 1988 da Duck Record in formato LP, musicassetta e CD e distribuito da Dischi Ricordi.\nL'album.\nL'album costituito da due LP, \u00e8 dedicato alle canzoni pi\u00f9 note degli anni sessanta, unite tra loro in brevi medley di cinque brani ciascuno e suddivisi per tipologia di ballo: rock 'n' roll, valzer lento, twist, tango, samba, cha cha cha, foxtrot e valzer.\nIl disco contiene anche otto brani inediti scritti da Riccardo Zara rispettivamente legati ai ritmi dei balli succitati.\nL'album in formato CD e musicassetta, viene venduto separatamente, con un numero diverso di catalogo, in due distinti volumi: \"Italian carnaval 6 Vol.1\" e \"Italian carnaval 6 Vol.2\". L'album \u00e8 attualmente disponibile in formato mp3.\nTracce.\nDISCO 1:\nDISCO 2:"}
{"id": "3328925", "revid": "1282260", "url": "https://it.wikipedia.org/wiki?curid=3328925", "title": "Commerciante (diritto commerciale)", "text": "Il commerciante, nel sistema adottato dal Codice di commercio francese del 1807, tuttora in vigore, poi imitato da altri ordinamenti di civil law, \u00e8 la persona fisica o giuridica che esercita atti di commercio per professione abituale, alla quale il diritto commerciale conferisce uno status particolare.\nDescrizione.\nGli \"atti di commercio\", di cui nei codici di commercio, ad imitazione di quello francese, si trovano dettagliati elenchi, sono in generale caratterizzati dalla natura speculativa, ossia dell'essere diretti al conseguimento di un profitto (non sono, quindi, limitati alla sola compravendita di merci, attivit\u00e0 del commerciante nell'accezione comune del termine). Tali atti sono disciplinati dal diritto commerciale - che pu\u00f2 derogare alla disciplina generale del diritto civile - se compiuti tra commercianti, secondo il modello francese, o anche se una sola delle parti lo \u00e8 (cosiddetti \"atti unilateralmente commerciali\"), secondo il modello tedesco.\nDallo status di commerciante derivano situazioni giuridiche soggettive tanto attive quanto passive, come l'obbligo di tenere le scritture contabili e l'assoggettamento al fallimento e alle altre procedure concorsuali (ma in alcuni ordinamenti, come quello tedesco, sono assoggettati al fallimento anche i non commercianti). \nIl diritto commerciale nasce come diritto della classe dei \"mercanti\" (\"ius mercatorum\"), individuati negli iscritti nelle relative corporazioni. Questo \"criterio soggettivo\" viene, per\u00f2, abbandonato con l'abolizione delle corporazioni delle arti e mestieri, seguita alla Rivoluzione francese: il Codice di commercio napoleonico del 1807 adotta un \"criterio oggettivo\", riferendo la propria disciplina non pi\u00f9 ad una specifica categoria di soggetti ma ad una specifica categoria di atti, gli atti di commercio, e all'art. 1 definisce commercianti coloro che eseguono tali atti per professione abituale (\"Sont commer\u00e7ants ceux qui exercent des actes de commerce et en font leur profession habituelle\").\nIl Codice di commercio italiano del 1865 recep\u00ec la figura e ne diede all'art. 1 una definizione (\"Sono commercianti quelli che esercitano atti di commercio e ne fanno la loro professione abituale\") che \u00e8 l'esatta traduzione di quella del Codice di commercio francese. Definizione poi ripresa dall'art 8 del Codice di commercio del 1882 (\"Sono commercianti coloro che esercitano atti di commercio per professione abituale, e le societ\u00e0 commerciali\"). Invece, il Codice civile del 1942, nell'unificare la materia civile e commerciale, ha sostituito alla figura del commerciante quella dell\"'imprenditore\", definito come \"chi esercita professionalmente un'attivit\u00e0 economica organizzata al fine della produzione o dello scambio di beni o di servizi\" (art. 2082), anche se poi riferisce la maggior parte delle norme di diritto commerciale ad una parte soltanto degli imprenditori, gli \"imprenditori commerciali\", definiti nell'art. 2195, categoria che finisce per sovrapporsi a quella dei commercianti.\nAnche il nuovo Codice civile brasiliano del 2002 ha adottato il concetto di imprenditore, definendolo, all'articolo 966, negli stessi termini dell'art. 2082 del Codice civile italiano."}
{"id": "3328953", "revid": "124579781", "url": "https://it.wikipedia.org/wiki?curid=3328953", "title": "7. Flieger-Division", "text": "La 7. Flieger-Division (7\u00aa divisione aerea) fu una formazione di paracadutisti (\"Fallschirmj\u00e4ger\") tedesca della seconda guerra mondiale creata nel 1938. Combatt\u00e9 nell'operazione Weser\u00fcbung, nella campagna di Francia (nei Paesi Bassi), nell'invasione della Grecia (compresa la battaglia di Creta) e al fronte orientale. Nel maggio 1943 venne ridesignata \"1. Fallschirmj\u00e4ger-Division\".\nAlcuni suoi membri degni di nota furono Harald Quandt, figliastro del ministro della propaganda Joseph Goebbels; Hermann-Bernhard Ramcke, detentore della Croce di Cavaliere con fronde di quercia, spade e diamanti; Max Schmeling, campione mondiale della categoria pesi massimi dal 1930 al 1932; Alfred Schwarzmann, medaglia d'oro olimpica nella specialit\u00e0 della ginnastica.\nStoria.\nPrimi impieghi.\nLa \"7. Flieger-Division\" nacque nel 1938 per racchiudere e comandare tutte le unit\u00e0 di paracadutisti della \"Luftwaffe\", l'aviazione militare della Germania nazista, e venne giudicata pronta al combattimento il 1\u00ba settembre dello stesso anno, giusto in tempo per partecipare alla pianificata operazione Gr\u00fcn (l'invasione della Cecoslovacchia) che per\u00f2 non venne mai attuata in seguito alla conferenza di Monaco. Alcuni reparti della divisione combatterono invece nella campagna di Polonia del settembre 1939, ma in qualit\u00e0 di fanteria motorizzata.\nIl primo impiego da unit\u00e0 paracadutata arriv\u00f2 nell'aprile 1940 con l'operazione Weser\u00fcbung, l'invasione della Danimarca e della Norvegia, quando i soldati vennero usati per catturare aeroporti chiave come quello di Sola; un'azione degna di nota si verific\u00f2 il 14 aprile quando 185 uomini agli ordini del tenente Herbert Schmidt si lanciarono su Domb\u00e5s bloccando le vie di comunicazione tra Oslo e Trondheim fino a quando non vennero costretti alla resa, dopo cinque giorni di scontri, dall'esercito norvegese. Altri elementi della \"7. Flieger-Division\" vennero aviolanciati a maggio su Narvik per supportare le unit\u00e0 da montagna tedesche l\u00ec impegnate.\nGran parte della divisione ebbe modo di partecipare all'invasione dei Paesi Bassi, impegnandosi principalmente nella cattura di tre ponti chiave (Schachter, Veldwezelt e Vroenhoeven) e nella presa del forte Eben-Emael; a L'Aia tuttavia la divisione non ebbe successo e molti paracadutisti caddero prigionieri. In questo periodo tra l'altro il generale Kurt Student, comandante della \"7. Flieger-Division\", venne ferito alla testa per errore da un soldato della \"Leibstandarte\". Terminate le operazioni belliche, nell'estate 1940 i paracadutisti si prepararono per l'invasione del Regno Unito, l'operazione Seel\u00f6we, che per\u00f2 venne abortita in ottobre.\nLa campagna di Grecia e il cambio di nome.\nNell'aprile 1941 il secondo reggimento figur\u00f2 tra i reparti attivi nell'operazione Marita, l'invasione della Grecia, dato che effettu\u00f2 un assalto dall'aria risultato utile per la cattura di un ponte vicino a Corinto.\nMomento cruciale dell'attivit\u00e0 della \"7. Flieger-Division\" fu la battaglia di Creta, durata dal 20 maggio al 1\u00ba giugno 1941. L'invasione prevedeva quattro lanci simultanei su Mal\u00e9me, Suda, Retimo e Candia: nella prima citt\u00e0 sarebbero dovuti atterrare 1.860 soldati (cinque compagnie e tre battaglioni, rinforzati da altre due compagnie il 21 maggio), nella seconda 2.460 (centro comando, 4 compagnie, il 3\u00ba reggimento e un battaglione del genio), nella terza 1.380 (quattro compagnie, il centro comando del battaglione mitragliatori e il 2\u00ba reggimento, privato di due compagnie destinate a Mal\u00e9me) e nella quarta 2.360 (il 1\u00ba reggimento pi\u00f9 una compagnia). I combattimenti nell'isola, terminati con una vittoria tedesca, furono deleteri per la divisione, che ebbe perdite elevate cos\u00ec come l'intero XI corpo aereo di cui faceva parte, che cont\u00f2 3.352 morti o dispersi e 3.400 feriti su una forza totale di 22.000 uomini. L'entit\u00e0 delle perdite fece s\u00ec che quello su Creta fu l'ultimo grande assalto aviotrasportato condotto dai paracadutisti tedeschi durante la seconda guerra mondiale. A questo periodo risale una credenza popolare dei cittadini di Candia circa un fantasma che si aggira tuttora nei dintorni della loro citt\u00e0: sebbene essi attribuiscano la presenza soprannaturale ad un ufficiale britannico, durante la battaglia di Creta un plotone della \"7. Flieger-Division\", guidato da Wolfgang Graf von Bl\u00fccher, venne circondato appunto nelle vicinanze di Candia da soldati del cosiddetto \"Black Watch\" (3\u00ba battaglione del \"Royal Regiment of Scotland\") che causarono parecchi feriti al plotone tedesco, peraltro carente di munizioni; Leberecht Graf von Bl\u00fccher, fratello di Wolfgang, tent\u00f2 di rompere l'accerchiamento per portare rifornimenti ai suoi commilitoni, ma venne ucciso, seguito il giorno dopo dal fratello. Anche l'ultimo dei tre fratelli, Hans-Joachim Graf von Bl\u00fccher, trov\u00f2 la morte a Creta, ma il corpo non venne mai ritrovato.\nTerminata la dura prova di Creta, la divisione venne rifornita con nuove reclute prima di essere inviata, nel settembre 1941, nel settore di Leningrado dove rimase fino a dicembre, mese in cui fece ritorno in Germania. Il \"2. Fallschirmj\u00e4ger-Regiment\" (2\u00ba reggimento paracadutisti) rimase per\u00f2 al fronte orientale fino al giugno 1942, quindi anch'esso torn\u00f2 in patria, distaccato per\u00f2 dalla \"7. Flieger-Division\" per formare la futura \"2. Fallschirmj\u00e4ger-Division\". La \"7. Flieger-Division\" torn\u00f2 di nuovo ad est nell'ottobre 1942, e l\u00ec rimase fino al maggio 1943, cio\u00e8 quando venne spostata in Francia dove cambi\u00f2 nome in \"1. Fallschirmj\u00e4ger-Division\".\nCrimini di guerra.\nKurt Student, durante la battaglia di Creta, ordin\u00f2 la morte di pi\u00f9 di 100 civili in risposta ad attacchi e mutilazioni eseguite ai danni di paracadutisti tedeschi rimasti impigliati negli alberi durante la fase di atterraggio. Student venne incriminato per la sua decisione da un tribunale britannico nel 1946, ma successivamente gli venne annullata la pena.\nNel villaggio di Kondomari si stima siano stati giustiziati il 2 giugno 1941, da parte di un gruppo di paracadutisti guidati dal tenente Horst Trebes (poi caduto in Normandia nel 1944), 60 uomini come rappresaglia ad un attacco condotto da civili cretesi. Alla scena era presente anche il corrispondente di guerra Franz-Peter Weixler che fotograf\u00f2 il tutto, motivo per cui, assieme all'accusa di aver aiutato civili a fuggire, trascorse vari anni in prigione durante la seconda guerra mondiale.\nUn altro villaggio, quello di Kandanos, venne raso al suolo il 3 giugno come vendetta per un attacco subito da una pattuglia di paracadutisti. Il giorno dopo nell'ormai ex villaggio i tedeschi appesero un cartello che cos\u00ec recitava: \"In rappresaglia per il bestiale assassinio di un plotone di paracadutisti e di mezzo plotone di genieri condotto da uomini e donne tramite un'imboscata, Kandanos \u00e8 stato distrutto.\".\nComandanti.\nDati tratti da:\nGiochi da tavolo.\nNel 2001 \u00e8 uscito in vendita il gioco da tavolo della \"The Gamers\" chiamato \"Fallschirmj\u00e4ger: The Airborne Assault on Fortress Holland\", disegnato da Alan Wambold e Dean Essig e basato sugli avvenimenti nei Paesi Bassi del maggio 1940."}
{"id": "3328956", "revid": "196390", "url": "https://it.wikipedia.org/wiki?curid=3328956", "title": "Guerra civile in Bosnia-Erzegovina", "text": ""}
{"id": "3328957", "revid": "287204", "url": "https://it.wikipedia.org/wiki?curid=3328957", "title": "Italian Carnaval 7", "text": "Italian Carnaval 7 \u00e8 un album dei Tukano, pubblicato nel 1990 da Duck Record in formato LP, musicassetta e CD e distribuito da EMI Italiana.\nL'album.\n\"Italian Carnaval 7\" \u00e8 l'ultimo volume della serie \"Italian Carnaval\".\nL'album non ha un vero e proprio filo conduttore come per i precedenti volumi; ripropone due medley a tratti melodici, dunque meno marcatamente dance, di varie canzoni che attingono dal repertorio del folk italiano, passando per le canzoni rese celebri da grandi cantanti italiane come ad esempio Orietta Berti, Iva Zanicchi e Milva, fino ad arrivare a brani da operetta.\nL'album \u00e8 attualmente in vendita in formato mp3."}
{"id": "3328968", "revid": "287204", "url": "https://it.wikipedia.org/wiki?curid=3328968", "title": "Cantando l'amore", "text": "Cantando l'amore \u00e8 un album dei Tukano, pubblicato 1987 da Duck Record in formato LP e musicassetta e distribuito da Dischi Ricordi.\nIl disco.\nContiene 12 brani cover di noti autori e cantautori italiani, interpretati sia in duetto, sia dalle voci soliste di Gianni Panariello e Marina Barone.\nNel 1988 \u00e8 stato ristampato su compact disc incluso nell'album \"Italian Carnaval 1\"."}
{"id": "3328969", "revid": "1543377", "url": "https://it.wikipedia.org/wiki?curid=3328969", "title": "Pablo Ceppelini", "text": "Caratteristiche tecniche.\nDotato di un buon bagaglio tecnico, agisce dietro le punte; possiede inoltre un buon tiro dalla media distanza, una discreta velocit\u00e0 ed un ottimo dribbling. Predilige il ruolo di mezzala sinistra ed \u00e8 in possesso di buone capacit\u00e0 di impostazione del gioco.\nCarriera.\nClub.\nGli esordi in Uruguay.\nCresciuto nelle giovanili del Club Atl\u00e9tico Bella Vista, esordisce con la squadra di Montevideo nella Primera Divisi\u00f3n uruguaiana nella stagione 2008/2009, siglando la sua prima rete il 22 febbraio 2009 in Bella Vista - Tacuaremb\u00f3 2-3: al termine della stagione la squadra \u00e8 per\u00f2 retrocessa in seconda divisione.\nNel campionato 2009-2010 di Segunda Divisi\u00f3n la squadra ha conquistato immediatamente la promozione (e quindi il ritorno) nella massima serie, vincendo prima il campionato di Clausura e battendo poi in finale la vincitrice del campionato di Apertura, il Miramar: dopo lo 0-0 dell'andata, il Bella Vista ha vinto per 2-1 la gara di ritorno giocata in trasferta. Ceppelini ha giocato entrambe le finali ed ha siglato cinque reti tra Apertura e Clausura.\nNel 2010-2011, nuovamente in massima serie, il giovane uruguaiano ha marcato 12 presenze, senza siglare alcuna rete. Nel mese di gennaio \u00e8 stato acquistato dal Pe\u00f1arol insieme al compagno di squadra Federico Rodr\u00edguez. La convocazione per il Campionato sudamericano di calcio Under-20 2011 non gli ha per\u00f2 dato modo di esordire con la nuova maglia.\nCagliari.\nIl 31 gennaio 2011 il Cagliari annuncia l'acquisto, a titolo definitivo, del giovane centrocampista: il costo dell'operazione \u00e8 stato di 2.350.000 euro. Ha scelto la maglia numero 32, prima indossata da Alessandro Matri.\nEsordisce in Serie A l'8 maggio 2011 in Cagliari- (0-2). Ha giocato anche qualche gara nella formazione primavera sarda. Nell'estate 2012 non viene convocato per il ritiro precampionato, rimanendo escluso dalla rosa, dopo aver ricevuto 3 giornate di squalifica per aver rivolto all'arbitro frasi ingiuriose nella partita valida per il campionato Primavera Cagliari-Torino. A causa di ci\u00f2 il giovane talento viene messo fuori dalla rosa del Cagliari Calcio fino al 26 novembre 2012 quando ritrova il campo entrando nei minuti finali della partita interna contro il Napoli.\nPrestiti al Lumezzane e al Maribor.\nIl 30 gennaio 2013 viene ceduto con la formula del prestito al , allenata dall'ex-giocatore nonch\u00e9 allenatore della primavera del Cagliari Gianluca Festa, fino al termine della stagione. Esordisce il 4 febbraio nella gara contro il Sud Tirol, persa per 4-2. Realizza la sua prima rete stagionale il 28 aprile in occasione di Lumezzane-Treviso.\nIl 2 settembre 2013 si trasferisce in prestito al Maribor, militante nella massima divisione del campionato sloveno.\nNazionale.\nCeppelini \u00e8 stato convocato con l' per partecipare al Campionato sudamericano di calcio Under-20 2011: nello stesso ha disputato otto gare su nove con la formazione uruguaiana, mettendo a segno una doppietta nella sfida con il nella gara vinta 4-0 del 22 gennaio. Sceso in campo nella finale della competizione contro il all'inizio del secondo tempo, ha procurato un rigore per la sua squadra, poi fallito.\nConvocato per il Mondiale Under-20 in Colombia, debutta nella partita contro il Portogallo, entrando al 60' al posto di Lores Varela nella partita terminata 0-0.\nIn seguito gioca titolare le altre due partite prima dell'eliminazione della squadra: il 2 agosto contro la Nuova Zelanda (1-1, in cui sfiora un gol) e il 5 agosto contro il Camerun (sconfitta per 1-0).\nStatistiche.\nPresenze e reti nei club.\n\"Statistiche aggiornate al 5 aprile 2015.\""}
{"id": "3328979", "revid": "110157", "url": "https://it.wikipedia.org/wiki?curid=3328979", "title": "Tunnoton", "text": "Tunnoton \u00e8 un brano musicale della cantante finlandese Jenni Vartiainen, estratto come primo singolo dal suo album di debutto \"Ihmisten edess\u00e4\". \u00c8 anche il suo primo singolo da solista. \"Tunnoton\" \u00e8 stato pubblicato l'11 aprile 2007 su iTunes."}
{"id": "3328990", "revid": "3831", "url": "https://it.wikipedia.org/wiki?curid=3328990", "title": "IIPP", "text": ""}
{"id": "3328992", "revid": "729019", "url": "https://it.wikipedia.org/wiki?curid=3328992", "title": "Compagnia del Giura-Sempione", "text": "La Compagnia del Giura-Sempione era una societ\u00e0 ferroviaria della Svizzera, costituita il 1\u00ba gennaio 1890 mediante la fusione delle compagnie Suisse-Occidentale-Simplon (SOS) e Pont-Vallorbe-Bahn e l'anno successivo, il 1\u00ba gennaio 1891, della Jura-Bern-Luzern Bahn (JBL) incorporando un complesso di 937\u00a0km di linee.\nLa Jura-Simplon fu determinante nella realizzazione del traforo del Sempione il cui progetto, pur se auspicato dalle precedenti compagnie succedutesi nel tempo, non era stato realizzato per mancanza di fondi sufficienti.\nLa compagnia, che con la fusione era divenuta la pi\u00f9 grande societ\u00e0 di trasporti su strada ferrata della Svizzera, subito dopo la sua costituzione, present\u00f2 al Consiglio della Confederazione elvetica un progetto completo per la costruzione di un tunnel sotto il monte Leone con cui poter raggiungere il versante italiano. Nel 1895 in seguito alla conclusione degli accordi e delle trattative tra Governo svizzero e Governo italiano, venne firmato un trattato bilaterale con cui venivano stabilite le modalit\u00e0 e le ripartizioni del finanziamento e della costruzione; in seguito a ci\u00f2 la Compagnia del Jura-Simplon pot\u00e9 iniziare, nel 1898, i lavori per la costruzione dell'allora pi\u00f9 lunga galleria del mondo. Da parte elvetica venne erogato un prestito di 60 milioni di franchi, da parte delle banche cantonali di Berna, Vaud, Neuch\u00e2tel, Zurigo e Soletta di cui si fece garante lo Stato confederale.\nI lavori del traforo del Sempione e della linea internazionale che lo comprendeva vennero rilevati e completati dalle Ferrovie federali svizzere (FFS), subentrate alla compagnia in seguito alla statalizzazione di quest'ultima il 1\u00ba maggio 1903."}
{"id": "3328993", "revid": "332944", "url": "https://it.wikipedia.org/wiki?curid=3328993", "title": "Koenigssee", "text": ""}
{"id": "3328997", "revid": "767487", "url": "https://it.wikipedia.org/wiki?curid=3328997", "title": "Ihmisten edess\u00e4 (singolo)", "text": "Ihmisten edess\u00e4 \u00e8 un brano musicale della cantante finlandese Jenni Vartiainen, estratto come secondo singolo dal suo album di esordio omonimo. \"Ihmisten edess\u00e4\" \u00e8 stato pubblicato il 5 settembre 2007 su iTunes.\nIl singolo \u00e8 entrato in classifica alla ventesima posizione e ha raggiunto la seconda, il suo attuale picco, nella sua quarta settimana in classifica. Ha mantenuto la posizione per un'altra settimana, ed \u00e8 rimasto in classifica per 29 settimane in totale."}
{"id": "3329001", "revid": "729019", "url": "https://it.wikipedia.org/wiki?curid=3329001", "title": "David Hunter", "text": "Biografia.\nDavid Hunter nasce a Troy, nello Stato di New York, nel 1802, e si diploma all'Accademia di West Point nel 1822. Cinque anni dopo sposa Maria Kinzie, figlia di uno dei primi colonizzatori europei di Chicago. Prima di combattere nella Guerra civile prende parte alla Guerra dei Seminole fra il 1838 e il 1842 e alla Guerra messicano-statunitense combattuta fra il 1846 e il 1848.\nConvinto sostenitore del movimento antischiavista ader\u00ec immediatamente all'Unione per combattere i Secessionisti. Promosso general maggiore prese parte alla Prima battaglia di Bull Run e nel 1862 decise di abolire la schiavit\u00f9 dai territori della Carolina del Sud che aveva conquistato. Bench\u00e9 questa decisione fosse in linea con le idee di Lincoln questi decise di annullare il suo provvedimento perch\u00e9 non era stata rispettata la corretta linea gerarchica, tuttavia non vi furono provvedimenti severi, tanto che poco dopo chiese e ottenne di essere messo a capo di un reggimento formato interamente da uomini di colore volontari. Nel giugno del 1862 fu sconfitto nei pressi di Charleston e questo gli cost\u00f2 la sospensione e il deferimento a un incarico presso la corte marziale. Torn\u00f2 sul campo due anni pi\u00f9 tardi per sostituire un generale che aveva perso una battaglia alla Shenandoah Valley, Hunter riport\u00f2 una vittoria, ma una successiva ritirata port\u00f2 un vantaggio insperato ai Confederati che ne approfittarono per contrattaccare. Vari dissidi con altri militari lo spinsero a tornare al proprio lavoro alla corte marziale dove rimase fino al 1865. Fu uno degli uomini incaricati di portare la bara al funerale di Abramo Lincoln."}
{"id": "3329007", "revid": "1216132", "url": "https://it.wikipedia.org/wiki?curid=3329007", "title": "La psichiatra", "text": "La psichiatra \u00e8 un romanzo thriller del 2009 di Wulf Dorn (nato in Germania nel 1969). \u00c8 l'opera d'esordio nel thriller dello scrittore, noto in precedenza per i racconti horror.\n\u00c8 stato pubblicato il 5 gennaio 2009 in Germania dalla casa editrice Heyne con una tiratura iniziale di 50.000 copie ed \u00e8 divenuto un caso editoriale grazie al passaparola dei lettori; agli inizi del 2010 sono state pubblicate le prime edizioni in altre lingue.\nTrama.\nLa ventinovenne Ellen Roth \u00e8 una psichiatra che ha a che fare ogni giorno con pazienti schizofrenici. Il suo compagno e collega con il quale ha deciso da poco di convivere, Chris Lorch, parte per un'isola sperduta in Australia, dove star\u00e0 tre settimane, per prendersi un po' di meritato riposo e lavorare a una revisione di Hacker di \"A Writer's Reference\". Lascia quindi a Ellen il compito, che altrimenti spetterebbe a lui, di occuparsi di una paziente da poco giunta in reparto. Il giorno dopo Ellen fa visita alla paziente, nella camera numero 7 del reparto 9, di cui non sa n\u00e9 la provenienza n\u00e9 il nome. La donna ha subito gravi maltrattamenti, sia al volto che sul resto del corpo. Ellen le chiede chi \u00e8 stato a farle questo, e lei risponde \"L'Uomo Nero\". Il cercapersone di Ellen suona e lei \u00e8 costretta a lasciare la stanza, con la promessa di ritornare dalla paziente e di proteggerla dall\"'Uomo Nero\" a qualsiasi costo.\nIl giorno dopo Ellen Roth ha una brutta sorpresa: la paziente senza nome della camera numero 7 \u00e8 scomparsa. Chiede ai colleghi e alle infermiere, ma nessuno, all'infuori di lei, sembra aver mai visto prima quella donna. Cominciano le ricerche, e, con l'aiuto del collega Mark Behrendt, verr\u00e0 finalmente a conoscenza della verit\u00e0. Ma a volte la verit\u00e0 \u00e8 molto peggio di quel che si pu\u00f2 immaginare."}
{"id": "3329008", "revid": "12222", "url": "https://it.wikipedia.org/wiki?curid=3329008", "title": "Scala esatonica", "text": "Una scala esatonica o esafonica \u00e8 una scala musicale che ha sei gradi per ottava. Esempi famosi di scale esatoniche sono la scala esatonale, la scala aumentata, la Scala di Alexander Skrjabin, la scala blues. Una scala esatonica pu\u00f2 essere creata anche attraverso una sequenza di note contigue nel circolo delle quinte, e in quel caso la scala risulta una scala diatonica senza una nota, ad esempio, La Do Re Mi Fa Sol."}
{"id": "3329010", "revid": "767487", "url": "https://it.wikipedia.org/wiki?curid=3329010", "title": "Civilian Clothes", "text": "Civilian Clothes \u00e8 un film muto del 1920 diretto da Hugh Ford. La sceneggiatura di Clara S. Beranger si basa sull'omonimo lavoro teatrale di Thompson Buchanan, andato in scena in prima a Broadway al Morosco Theatre il 12 settembre 1919. Prodotto dalla Famous Players-Lasky Corporation, il film aveva come interpreti Thomas Meighan, Martha Mansfield, Maude Turner Gordon, Alfred Hickman.\nTrama.\nFlorence Lanham, durante un viaggio in Francia, si innamora del capitano Sam MacGinnis e, senza pensarci su tanto, lo sposa. Il capitano viene dato per morto e la giovane donna ritorna in patria. A New York, Florence tiene segreto quel matrimonio celebrato per un capriccio. Ma quando \u00e8 sul punto di sposarsi con il ricco William Arkwright, ecco riapparire inaspettatamente Sam in abiti civili. Per dare una lezione all'estremamente imbarazzata Florence, Sam accetta di lavorare come maggiordomo in casa Lanham. La signora Smythe, una giovane vedova, si dimostra attratta da Sam, cosa che provoca la reazione di Florence che, per ripicca, decide di fuggire con Arkwright. MacGinnis e la signora Smythe si mettono sulle tracce della coppia in fuga e la ritrova in un albergo. Florence, allora, prega il marito di tornare da lei e i due, che sono sempre innamorati, si riconciliano.\nProduzione.\nIl film fu prodotto dalla Famous Players-Lasky Corporation. Venne girato all'Avana, all'Oriental Park &amp; Hotel Trotcha. Le scene di battaglia furono girate nella base dell'esercito di Camp Meade, nel Maryland.\nDistribuzione.\nIl copyright del film, richiesto dalla Famous Players-Lasky Corp., fu registrato il 28 luglio 1920 con il numero LP15422.&lt;br&gt;\nDistribuito negli Stati Uniti dalla Famous Players-Lasky Corporation e dalla Paramount Pictures, il film usc\u00ec nelle sale il 5 settembre 1920. La Famous-Lasky Film Service lo distribu\u00ec in Canada e Regno Unito, la Feature Films in Australia. In Danimarca, usc\u00ec il 5 dicembre 1921 con il titolo \"Kl\u00e6der skaber Manden\"; in Francia, distribuito dalla Soci\u00e9t\u00e9 Anonyme Fran\u00e7aise des Films Paramount, il 2 giugno 1922 con il titolo \"Le Prestige de l'uniforme\".\nConservazione.\nCopia completa della pellicola si trova conservata negli archivi russi del Gosfilmofond di Mosca."}
{"id": "3329014", "revid": "767487", "url": "https://it.wikipedia.org/wiki?curid=3329014", "title": "\u00c5ke Johansson", "text": "Carriera.\nGioc\u00f2 per tutta la carriera nel Norrk\u00f6ping. Vinse il Guldbollen nel 1957 e l'anno successivo fece parte della Nazionale svedese arrivata in finale ai Mondiali di casa, senza tuttavia mai scendere in campo."}
{"id": "3329017", "revid": "113443971", "url": "https://it.wikipedia.org/wiki?curid=3329017", "title": "Bisessualit\u00e0 innata", "text": "La bisessualit\u00e0 innata (o predisposizione alla bisessualit\u00e0) \u00e8 un termine introdotto da Sigmund Freud, basandosi sui lavori del suo associato Wilhelm Fliess, che sta ad indicare il fatto che gli uomini siano nati bisessuali ma attraverso degli sviluppi a livello psicologico, includendo sia fattori interni sia fattori esterni, diventarono monosessuali mentre la bisessualit\u00e0 \u00e8 rimasta in uno stato latente.\nNon c'\u00e8 consenso da parte della scienza moderna ad esempio su come la biologia abbia influenzato l'orientamento sessuale, pur essendoci stati negli ultimi anni importanti passi in avanti in campo neurobiologico.\n\"Tre saggi sulla teoria sessuale\".\nNel suo \"Tre saggi sulla teoria sessuale\" (1905), Freud discute sul concetto di \"inversione\" (ad esempio l'omosessualit\u00e0) o la predisposizione biologica all'omosessualit\u00e0 o alla bisessualit\u00e0.\nBasandosi su ci\u00f2, egli afferma che la concezione che noi deduciamo da fatti anatomici conosciuti da lungo tempo \u00e8 l'originale predisposizione dalla bisessualit\u00e0, che lungo la crescita \u00e8 cambiata in \"monosessualit\u00e0\".\nCi\u00f2 porta ad una teoria generale secondo la quale l'attrazione verso entrambi i sessi \u00e8 possibile ma che uno \u00e8 pi\u00f9 comune per entrambi i sessi. Egli spiega anche l'inversione dell'attrazione omosessuale come il risultato di un episodio traumatico o di episodi che prevengono il normale sviluppo dell'attrazione verso il sesso opposto.\nDifferenti utilizzi.\nMolti usi moderni della dizione \"bisessualit\u00e0 innata\" sono pi\u00f9 propensi ad indicare le ricerche di Alfred Kinsey piuttosto che quelle di Freud. In questo senso, \u00e8 una suggestione che tutti o la maggior parte degli esseri umani siano bisessuali sotto alcuni aspetti ma possono non esprimere la bisessualit\u00e0 come comportamento.\nEntrambe le teorie sono state criticate ampiamente.\nCasi e studi.\nDora.\n\"Dora\" \u00e8 lo pseudonimo usato da Freud mentre scriveva, per indicare la sua paziente Ida Bauer (1882-1945). Spesso la teoria della bisessualit\u00e0 innata viene collegata alla sessione di Freud con Dora.\nL'uomo dei lupi.\nUn altro studio spesso associato a questa teoria \u00e8 quello inerente a \"l'uomo dei lupi\", al secolo Sergei Pankejeff, un paziente che tent\u00f2 di reprimere la sua omosessualit\u00e0. Freud spieg\u00f2 le azioni dell'uomo dei lupi nei termini di un'incapacit\u00e0 di reprimere la sua innata natura femminile."}
{"id": "3329024", "revid": "110157", "url": "https://it.wikipedia.org/wiki?curid=3329024", "title": "Toinen", "text": "Toinen \u00e8 un brano musicale della cantante finlandese Jenni Vartiainen, estratto come terzo singolo dal suo album di debutto \"Ihmisten edess\u00e4\". \"Toinen\" \u00e8 stato pubblicato il 3 dicembre 2007 su iTunes.\nIl singolo \u00e8 entrato in classifica alla diciottesima posizione e ha raggiunto la tredicesima, il suo attuale picco, nella sua quarta settimana in classifica. Ha mantenuto la posizione per un'altra settimana, ed \u00e8 rimasto in classifica per sette settimane in totale."}
{"id": "3329036", "revid": "149466", "url": "https://it.wikipedia.org/wiki?curid=3329036", "title": "Sant'Enrico de Oss\u00f3 y Cervell\u00f3", "text": ""}
{"id": "3329041", "revid": "110157", "url": "https://it.wikipedia.org/wiki?curid=3329041", "title": "Mustaa kahvia", "text": "Mustaa kahvia \u00e8 un brano musicale della cantante finlandese Jenni Vartiainen, estratto come quarto singolo dal suo album di debutto \"Ihmisten edess\u00e4\". \"Mustaa kahvia\" \u00e8 stato pubblicato il 17 marzo 2008 su iTunes nel formato di EP, assieme ad altri tre brani."}
{"id": "3329051", "revid": "149466", "url": "https://it.wikipedia.org/wiki?curid=3329051", "title": "Beato Manfredo Settala", "text": ""}
{"id": "3329053", "revid": "767487", "url": "https://it.wikipedia.org/wiki?curid=3329053", "title": "Philippe Gondet", "text": "Carriera.\nLeg\u00f2 la maggior parte della carriera al , in cui milit\u00f2 dal 1960 al 1971 mettendo a segno 146 gol, tuttora un record in maglia gialloverde. A Nantes contribu\u00ec alla vittoria di due campionati francesi, due coppe e una supercoppa nazionale; tra il 1965 e il 1966 fu nominato per due volte calciatore francese dell'anno da \"France Football\", e nell'ultimo anno si laure\u00f2 inoltre capocannoniere della Division 1.\nCon la nazionale francese prese parte al in Inghilterra."}
{"id": "3329067", "revid": "767487", "url": "https://it.wikipedia.org/wiki?curid=3329067", "title": "Nessuno sfuggir\u00e0", "text": "Nessuno sfuggir\u00e0 (\"None Shall Escape\") \u00e8 un film del 1944 diretto da Andr\u00e9 De Toth.\nProduzione.\nIl film fu prodotto dalla Columbia Pictures Corporation.\nDistribuzione.\nDistribuito dalla Columbia Pictures, il film usc\u00ec nelle sale cinematografiche USA il 3 febbraio 1944."}
{"id": "3329072", "revid": "767487", "url": "https://it.wikipedia.org/wiki?curid=3329072", "title": "En haluu kuolla t\u00e4n\u00e4 y\u00f6n\u00e4", "text": "En haluu kuolla t\u00e4n\u00e4 y\u00f6n\u00e4 (in finlandese \"Non voglio morire stanotte\") \u00e8 un brano musicale della cantante finlandese Jenni Vartiainen, estratto come primo singolo dal suo secondo album \"Seili\". \"En haluu kuolla t\u00e4n\u00e4 y\u00f6n\u00e4\" \u00e8 stato pubblicato il 1\u00ba febbraio 2010 su iTunes.\nIl singolo ha raggiunto la prima posizione nelle classifica finlandesi dei singoli pi\u00f9 venduti e dei singoli pi\u00f9 scaricati."}
{"id": "3329084", "revid": "767487", "url": "https://it.wikipedia.org/wiki?curid=3329084", "title": "Nettiin", "text": "Nettiin \u00e8 un brano musicale della cantante finlandese Jenni Vartiainen, estratto come secondo singolo dal suo secondo album \"Seili\". \"Nettiin\" \u00e8 stato pubblicato il 19 luglio 2010 su iTunes nel formato di EP assieme ad altri due brani.\nIl singolo \u00e8 entrato in classifica alla quattordicesima posizione ed \u00e8 saltato alla vetta della classifica durante la sua ottava settimana. \u00c8 rimasto in classifica per undici settimane in totale."}
{"id": "3329085", "revid": "729019", "url": "https://it.wikipedia.org/wiki?curid=3329085", "title": "Samuel P. Heintzelman", "text": "Biografia.\nNato nel 1805 in Pennsylvania si diploma all'Accademia militare di West Point nel 1826 piazzandosi 17\u00ba sui 41 della propria classe. Combatte nella Guerra messicano-statunitense guadagnandosi una decorazione per il proprio coraggio; mandato successivamente di stanza nei territori del Sud-Ovest viene promosso tenente colonnello nel 1851 per i meriti mostrati sul campo.\nAllo scoppiare della Guerra di secessione americana resta con l'Unione e viene messo a capo del 17\u00ba Fanteria con il grado di colonnello, prende parte alla Prima battaglia di Bull Run nella quale viene ferito nel tentativo di riorganizzare le truppe. Promosso general maggiore viene messo a capo del III corpo d'armata del Potomac, combatte nella Campagna di Peninsula, alla battaglia di Williamsburg e altre ancora. Tuttavia nel corso degli scontri emerge la sua estrema cautela nel comandare gli uomini, e nonostante il suo innegabile coraggio viene allontanato dalla prima linea e destinato a un incarico a Washington.\nTerminata la guerra entra nel mondo degli affari e si spegne all'et\u00e0 di 74 anni nel 1880. \u00c8 sepolto al cimitero di Buffalo, vicino a New York."}
{"id": "3329086", "revid": "124588575", "url": "https://it.wikipedia.org/wiki?curid=3329086", "title": "Wipeout - Pronti a tutto!", "text": "Wipeout - Pronti a tutto! (\"Wipeout\") \u00e8 un programma televisivo statunitense, trasmesso in Italia da K2, Frisbee, CanalOne, GXT, Deejay TV, Spike, Dmax, VH1. \u00c8 condotto dai due presentatori americani John Anderson e John Henson e commentato sul campo da Jill Wagner per 4 stagioni, la 5\u00aa da Vanessa Lachey. In Italia \u00e8 stato commentato da Lillo &amp; Greg e nel 2017, in occasione dell'inaugurazione di Spike, le prime tre stagioni sono state ri-commentate dal Trio Medusa.\nOgni puntata vede \"protagonisti\" ventiquattro concorrenti che, scelti indipendentemente della loro prestanza fisica, sono chiamati a superare diverse prove durante le quali verr\u00e0 effettuata la selezione dei 4 migliori concorrenti. Questi ultimi accedono alla parte finale del gioco chiamata Wipeout Zone, ossia la sfida a tempo, pi\u00f9 ardua ed esaltante per i telespettatori, che vedr\u00e0 vincitore il concorrente che arriver\u00e0 alla fine del tracciato con il pi\u00f9 ridotto cronometraggio. Tale concorrente avr\u00e0 diritto al premio, che consiste in 50.000 dollari.\nIl game show ha un taglio ironico e comico: aiutati da partecipanti spesso \"non all'altezza\" dei compiti che vengono loro prospettati, i conduttori hanno gioco facile nell'inscenare sketch per il divertimento del pubblico a casa. Anche i conduttori italiani, Lillo e Greg, non rinunciano all'ironia, spesso incentrata sugli stessi conduttori americani, la cui conduzione \u00e8, nell'edizione italiana, perfettamente visibile e udibile.\nLe prove.\nWipeout \u00e8 diviso in quattro serie di prove, che spesso ricordano il pi\u00f9 famoso gameshow Takeshi's Castle.\n\"The Qualifier\" (La qualificazione).\n\u00c8 la prima zona che i concorrenti, inizialmente ventiquattro, devono superare. \u00c8 composta quasi sempre da 4 o 5 prove. Non \u00e8 necessario superarle, ma almeno provarci, e chi non le supera pu\u00f2 proseguire oltrepassando a nuoto l'intera zona. L'unica prova presente in tutte le puntate sono le \"Grandi Palle\" (the \"Big Balls\"), in gomma poste sopra altrettanti piedistalli, che sono un po' il simbolo del programma. Una volta che tutti i concorrenti hanno terminato le prove (con la possibilit\u00e0 di ritirarsi dal gioco) solo i 12 concorrenti che avranno impiegato il minor tempo passeranno alla fase successiva.\n\"The Sweeper\" (Lo spazzolatore).\nQuesta prova ha due differenti versioni. Nella prima ci sono dodici piedistalli (uno per ogni concorrente) sospesi sopra l'acqua. Un braccio gommoso (lo \"spazzolatore\"), riproposto periodicamente come un cerchio, passer\u00e0 in modo circolare tra le file dei concorrenti, diminuendone progressivamente e inesorabilmente il numero. Compito dei concorrenti sar\u00e0 quello di non farsi buttare in acqua dal braccio gommoso. Gli ultimi 6 concorrenti a rimanere sulle loro pedane passeranno il turno. Il gioco tuttavia non si arresta qui, in quanto l'ultimo concorrente a rimanere sulla propria pedana vincer\u00e0 un premio aggiuntivo di mille dollari, sia che egli vinca o no il montepremi finale. Nella seconda versione ci sono sempre dodici pedane, da cui per\u00f2 i concorrenti dovranno saltare per arrivare su un braccio gommoso appositamente sistemato e da l\u00ec arrivare fino al centro della pedana di gioco, in cui si trovano 6 pedane per i concorrenti che passeranno al turno successivo. A mettere i bastoni tra le ruote ai concorrenti ci sono per\u00f2 altri due bracci gommosi che girano nel verso opposto.\nZona 3.\nQuesto turno del gioco ha diverse versioni:\n\"Wipeout zone\".\nLa Wipeout Zone \u00e8 la parte finale del programma ed anche la pi\u00f9 difficile. I quattro concorrenti dovranno superare, uno per volta, un percorso a tratti simile a quello della prima parte di Wipeout. Il concorrente che supera tutte le prove col tempo migliore vince i 50.000 dollari. Il percorso non \u00e8 identico in ogni puntata, per\u00f2 ci sono delle prove ricorrenti:\nOltre a questa prove ce ne sono molte altre pi\u00f9 o meno ricorrenti.\nLe puntate speciali.\nNel corso di Wipeout vi sono state varie puntate con tematiche e concorrenti diverse dal solito. A seguito le principali.\n\"The Wipeys\".\nUna puntata strutturata in modo simile agli Oscar, in cui i conduttori americani John Henson e John Anderson presentano le nomination per i vari premi. Tra questi i pi\u00f9 importanti sono: la migliore caduta, il miglior concorrente e altri. Sono stati anche dati premi ironici, come \"Il miglior concorrente con una calzamaglia viola\", che in realt\u00e0 era uno solo, o \"Il commento meno intelligente\", che a detta dei conduttori italiani \u00e8 stato: \"Beh, ma i piccioni vestono di rosa e fanno oh...\".\n\"Wipeout Australia\".\n\u00c8 stata una puntata svoltasi in Australia con concorrenti solamente australiani. I conduttori sono stati i soliti John Henson e John Anderson, ma al posto di Jill Wagner c'\u00e8 stata una conduttrice australiana (molto simile fisicamente, per\u00f2, a Jill), la bionda Kelly Landry. Altra peculiarit\u00e0 della puntata \u00e8 stata il fatto che il montepremi finale fosse di soli 20.000 dollari.\n\"Cheerleaders vs Couch potatoes\" (Cheerleader contro sacchi di patate).\n\u00c8 stata una puntata dedicata interamente al football americano in cui si sono sfidate due categorie: \"cheerleader\" (ragazze abbastanza atletiche e attraenti) e \"sacchi di patate\" (ragazzi con non molta prestanza fisica). Quasi tutte le prove sono state dedicate al football o modificate per avere un design che lo ricordasse. Da citare il \"motivatore\" della puntata, un giocatore di football che in prossimit\u00e0 delle \"Big Balls\" si occupava di spingere i concorrenti troppo esitanti. La vincitrice della puntata \u00e8 risultata una \"cheerleader\".\n\"Wipeout couples\".\n\u00c8 stata una puntata in cui si sono sfidate 12 coppie di persone (quindi in totale i soliti 24 concorrenti), composte da un uomo e una donna, per la maggior parte moglie e marito. Durante il primo turno ogni coppia partiva insieme ma faceva ogni prova uno per volta, e il tempo contato era quello impiegato prima che tutti e due i membri delle coppie salissero sulla pedana finale. Nello \"Spazzolatore\" \u00e8 stata usata la seconda versione, quella con le sei pedane al centro dell'area di gioco. Varie persone sono rimaste senza partner e il gioco \u00e8 andato avanti fino a quando non sono arrivate sulla pedana tre coppie (quindi sei concorrenti). Nel terzo turno \u00e8 successa la stessa cosa in quanto ad un certo punto del gioco tutte le coppie sono rimaste divise. Alla fine solo due coppie (quindi quattro concorrenti) sono passati alla \"Wipeout zone\". Nella Wipeout zone, infine, ogni concorrente faceva le prove singolarmente e alla fine si univano i due tempi impiegati dai componenti delle coppie.\n\"All Stars\".\nIn questa puntata si sono sfidati 24 concorrenti che erano gi\u00e0 stati concorrenti di Wipeout (non necessariamente i vincitori della loro puntata). Per il resto, \u00e8 stata una normale puntata di Wipeout.\n\"The Final\".\nIn questa puntata si sono sfidati i 24 vincitori delle puntate precedenti, ed il montepremi era di 100000 \u00a3, il doppio delle normali puntate di Wipeout.\nI presentatori.\nStatunitensi.\nJill Wagner.\n\u00c8 la \"reporter a bordo campo\" del programma. \u00c8 lei ad occuparsi delle interviste ai concorrenti prima delle prove e commenta passo passo le loro \"imprese\".\nJohn Anderson.\n\u00c8 il co-conduttore del programma (insieme a John Henson). All'inizio di ogni puntata, insieme a Henson, spiega le regole del gioco e dopo ogni prova commenta le prestazioni dei concorrenti. Si comporta quasi sempre in modo serio e posato. Di solito recita in varie gag insieme a Henson.\nJohn Henson.\n\u00c8 il co-conduttore del programma (insieme a John Anderson). All'inizio di ogni puntata spiega le regole del gioco insieme ad Anderson e dopo ogni prova commenta le performance dei concorrenti. \u00c8 spesso protagonista di siparietti comici in cui di solito utilizza la sua simpatia e la sua mimica facciale per fare ridere.\nItaliani.\nLillo &amp; Greg.\nSono i commentatori italiani del programma. Solitamente non vengono inquadrati, ma quando ci\u00f2 avviene vengono sempre fatti vedere all'interno di una cornice gialla di grafica. Come Henson ed Anderson, anche Lillo e Greg improvvisano spesso varie gag, qualche volta incentrate proprio sulla conduzione dei due conduttori americani.\nDal 2015 il programma viene trasmesso anche da Deejay TV.\nIl Trio Medusa.\nDal 2017, Spike, trasmette le restanti stagioni del Game Show, con il commento affidato al Trio Medusa, che commenta ironicamente il programma, spesso prendendo anche in giro i due conduttori inglesi.\nAdattamenti esteri.\nTotal Wipeout.\nAdattamento britannico del programma, presentato da Richard Hammond.\nWipeout Australia.\nBasato sull'episodio speciale, si tratta di una stagione di 8 episodi basata in Australia"}
{"id": "3329087", "revid": "984922", "url": "https://it.wikipedia.org/wiki?curid=3329087", "title": "\u015eadibey", "text": "\u015eadibey \u00e8 un fiume turco tagliato dalla diga di Germe\u00e7tepe nella provincia di Kastamonu. Confluisce nel fiume di Daday (\"Daday \u00c7ay\u0131\") a meno di 4\u00a0km a valle della diga. Il fiume di Daday si congiunge al fiume G\u00f6k\u0131rmak affluente del fiume K\u0131z\u0131l\u0131rmak."}
{"id": "3329090", "revid": "122551768", "url": "https://it.wikipedia.org/wiki?curid=3329090", "title": "Daytona USA", "text": " \u00e8 un videogioco arcade sviluppato da Sega-AM2 per Sega Model 2. Presentato in Giappone nell'agosto 1993, \u00e8 il primo titolo della serie omonima di simulatori di guida. Considerando uno dei videogiochi di corsa arcade pi\u00f9 influenti e di maggior incasso, \u00e8 stato convertito per Sega Saturn, pubblicato nel 1995 come titolo di lancio della console nel mercato occidentale, e nel 1996 per Microsoft Windows. Era inoltre prevista una versione per Sega 32X, mai commercializzata.\nIl videogioco ha ricevuto un sequel dal titolo \"\", un remake per Sega Dreamcast intitolato \"Daytona USA 2001\" ed \u00e8 stato distribuito nel 2011 attraverso PlayStation Network e Xbox Live.\nModalit\u00e0 di gioco.\nSi deve guidare un'auto (precisamente una Stock car) con la scelta di cambio manuale o automatico e lo scopo del gioco \u00e8 superare tutte le auto sul circuito entro lo scadere del tempo.\nAuto disponibili.\nDi solito si guida un'auto Hornet col numero 41, ma ci sono delle altre auto disponibili nella versione su Sega Saturn ottenute con la pressione di diversi tasti."}
{"id": "3329104", "revid": "1943251", "url": "https://it.wikipedia.org/wiki?curid=3329104", "title": "Coda Chiazzata", "text": "La vita.\nIl suo nome da bambino era \"Bisonte Che Salta\", ricevette poi il nome Si\u014bt\u00e9 Gle\u0161k\u00e1, \"Coda Chiazzata\" quando un cacciatore di pellicce bianco gli regal\u00f2 una coda di orsetto lavatore. Dopo una serie interminabile di combattimenti contro i Pawnee, i Crow e gli altri nemici storici dei Teton, la prima sua azione nota in battaglia contro gli Statunitensi si comp\u00ec durante il Massacro Grattan, un evento militare determinato da una causa ridicola, ma grave e carico di conseguenze: il ten. J.L. Grattan, inviato con un reparto di 29 soldati, un interprete e due obici al grande villaggio Teton eretto presso Fort Laramie per l'annuale ritiro delle razioni, allo scopo di recuperare un bovino sfuggito a una carovana di Mormoni e macellato da alcuni Dakota, aveva pensato bene di aprire il fuoco con l'artiglieria, uccidendo, tra gli altri, il capo Mahto Iowa (\"Orso Agitato\") e scatenando la reazione dei guerrieri Sichangu ed Oglala (questi ultimi sopraggiunti durante il combattimento), rispettivamente condotti da Coda Chiazzata e Nuvola Rossa (in lingua Lakota: Ma\u1e23p\u00edya L\u00f9ta), allora entrambi giovani capi di guerra, i quali sterminarono il reparto Grattan il 17 agosto 1854.\nIl gen. W.S. Harney, partito da Fort Kearny con una colonna di 600 uomini (dragoni, fanteria, artiglieria), marci\u00f2 contro i pi\u00f9 importanti capi ostili Sichangu (Wakinyan Chika \"Piccolo Tuono\", Waba Sha \"Foglia Rossa\", Blotahunka Tanka [*] \"Grande Guerrigliero\", Iku Hanska \"Mento Lungo\", Sinte Galeshka \"Coda Chiazzata\" e Maza Pangeska \"Conchiglia-di-Ferro\"), accampati con 40 tepee ad Ash Hollow, sulla riva del Blue Water Creek; nonostante i capi si fossero avvicinati per parlamentare (o, pi\u00f9 realisticamente, prendere tempo per consentire ai non combattenti di mettersi in salvo), Harney assal\u00ec il campo; Piccolo Tuono fu gravemente ferito, mentre Coda Chiazzata, assalito inerme mentre partecipava con gli altri capi alle trattative con Harney, fu l'eroe della giornata, uccidendo o ferendo in combattimenti corpo a corpo numerosi soldati (13, secondo testimoni Sichangu), ma fu ferito quattro volte, compresi due colpi di pistola che lo trapassarono da parte a parte); furono massacrati circa 100 Sichangu (recte, 86, secondo il rapporto militare), in gran parte donne e bambini, e 130 (o, secondo altro computo, 70 donne e bambini, comprese la prima moglie, due figli e la figlia \u2013 tutti in et\u00e0 infantile - di Coda Chiazzata e la giovane moglie di Conchiglia-di-Ferro) furono catturati, e le truppe infierirono con ogni genere di oltraggio contro i corpi il 3 settembre 1855. A fronte delle minacce di ulteriore rappresaglia contro i prigionieri, Coda Chiazzata, appena sufficientemente rimesso dalle ferite riportate in battaglia si consegn\u00f2 ai militari e fu arrestato e trattenuto per un anno a Fort Leavenworth, dove si rese conto del numero e della potenza dei bianchi.\nPieno di zelo, e dotato di un'intelligenza superiore a quella di tutti i suoi contemporanei, Coda Chiazzata si mise al lavoro: impar\u00f2 l'inglese, che seppe subito padroneggiare, osserv\u00f2 i bianchi tutte le volte che ne aveva la possibilit\u00e0, e si abitu\u00f2 al loro modo di pensare e ai loro trucchi. Nel frattempo Wakinyan Chika, \"Piccolo Tuono\", era diventato capo degli Sichangu. Coda Chiazzata divenne, con il passare del tempo, sempre pi\u00f9 indispensabile per Piccolo Tuono tanto che costui lo design\u00f2 quale suo successore. \nMa le imprese truculente del colonnello Chivington, con il massacro degli Cheyenne di Motavato (\"Caldaia Nera\") a Sand Creek il 29 novembre 1864, gridavano vendetta, e Coda Chiazzata, coadiuvato principalmente dallo Sichangu Nomkahpa (\"Due Colpi\") e dall'Oglala Palani Wicakte (\"Uccisore-di-Pawnee\"), ma anche dall'Hunkpapa Tatanka Yotanka (\"Toro Seduto\"), scaten\u00f2 i Teton lungo il Platte River, assediando e distruggendo Julesburg, nel Colorado, il 7 gennaio 1865 e riducendo a mal partito le truppe statunitensi nel territorio, affidate prima al gen. Robert B. Mitchell e poi al gen. Patrick E. Connor, partecipando attivamente almeno alla prima fase della guerra lungo il Bozeman Trail insieme a Nuvola Rossa. Le trattative iniziate a Fort Laramie nella primavera 1866 si conclusero con la stipulazione del Trattato di Laramie del 27 giugno 1866.\nNel frattempo, nel maggio 1866, Coda Chiazzata e gli Sichangu effettuarono una scorreria contro l\u2019agenzia Pawnee, zelanti alleati dei bianchi e frequentemente mercenari al servizio delle truppe statunitensi, poi tornarono sul Republican River e inflissero ai Pawnee una punizione tremenda, rendendogli impossibile qualsiasi movimento nei territori di caccia e spazzando via chiunque osasse violare la terra dei Teton, non curandosi bench\u00e9 minimamente dei tentativi delle Autorit\u00e0 civili e militari di intervenire a proteggere i Pawnee. \nNelle successive campagne militari fu Coda Chiazzata a guidare gli Sichangu e venne nominato capo supremo. Durante le trattative del 1866 presso Fort Laramie rappresent\u00f2 e difese gli interessi del suo popolo. Sulla via verso il forte sua figlia mor\u00ec e il rispetto e i riguardi tributatigli dai militari addolcirono il cuore del capo Sichangu (peraltro troppo realista per farsi illusioni). Il 29 aprile 1868 Coda Chiazzata fu il pi\u00f9 prestigioso e autorevole fra i capi firmatari del nuovo Trattato di Laramie, che garantiva ai Teton Dakota il possesso eterno dei Black Hills, ma dopo il massacro degli Cheyenne sulle rive del Washita River, con l'assassinio del capo Cheyenne Caldaia Nera, da parte del 7\u00ba Cavalleria di Custer sulle rive del fiume Washita il 27 novembre 1868, Coda Chiazzata riprese temporaneamente le armi.\nNumerose furono le spedizioni di guerra condotte da Coda Chiazzata contro popolazioni tradizionalmente nemiche dei Lakota e, anche per questo, alleate dei bianchi, quali i Pawnee o anche gli Absaroke. Tuttavia, Coda Chiazzata riusc\u00ec a mantenere rapporti equilibrati coi bianchi, visitando diverse volte Washington e godendo del rispetto e della stima di molti alti ufficiali e funzionari civili governativi, al punto di essere contattato, nel gennaio 1872, dal gen. Philip Sheridan e dal ten. col. George A. Custer e omaggiato con 25 carri carichi di razioni da distribuire ai suoi Sichangu, per ospitare il granduca Alexej Romanov, fratello dello zar, accompagnandolo coi suoi guerrieri alla caccia ai bisonti (presenti anche Custer, Buffalo Bill e lo scout Charley Reynolds oltre a una scorta militare di formazione, compreso un reparto di \u201cBuffalo Soldiers\u201d), con piena soddisfazione dell'ospite imperiale e del Governo statunitense.\nPur essendo guerriero non meno valoroso e fiero del coetaneo Nuvola Rossa, Coda Chiazzata aveva compreso prima del capo guerriero Oglala che la guerra contro i bianchi avrebbe portato alla distruzione del suo popolo e doveva, pertanto, essere intrapresa soltanto come extrema ratio a fronte di situazioni di estrema gravit\u00e0; svilupp\u00f2, quindi, una tecnica di trattativa molto oculata, utilizzando la conoscenza della lingua inglese per evitare di affidarsi alla traduzione degli interpreti, e mir\u00f2 a dimostrare flessibilit\u00e0 in merito alle questioni di scarsa importanza o di puntiglio, mantenendo rigorosa fermezza in ordine a quelle di sostanziale importanza, imparando ad avvalersi in sede di trattativa di strumenti propri dei bianchi.\nPer esempio, nel 1875, all'epoca delle trattative pretese dalla presidenza di Ulysses S. Grant per ottenere la cessione dei Black Hills in seguito alla scoperta dell'oro, Coda Chiazzata si rivolse a esperti e formul\u00f2, senza esplicitamente proclamare un rifiuto per principio, richieste economiche effettivamente corrispondenti al valore presumibile delle vene aurifere (70 milioni di dollari) e talmente lontano dalle ridicole offerte statunitensi (25.000 dollari l'anno per l'affitto) da provocare, in un primo tempo, la rinuncia dei delegati governativi (il Governo, peraltro, sarebbe poi ricorso all'imposizione dell'acquisto forzato).\nN\u00e9 Coda Chiazzata n\u00e9 Nuvola Rossa si sarebbero uniti alla guerra per la difesa dei Black Hills intrapresa da Tatanka Yotanka (\"Toro Seduto\"), Tashunka Witko (\"Cavallo Pazzo\"), Piji (\"Fiele\", tradotto impropriamente anche come \"Noce-di-Galla\") e altri; le riserve di Rosebud (Coda Chiazzata) e Pine Ridge (Nuvola Rossa) furono poste, comunque, sotto stretto controllo militare, e i due capi furono arrestati.\nA fronte delle difficolt\u00e0 gravissime derivanti dalla volont\u00e0 statunitense, conseguente alla disastrosa sconfitta subita da Custer a Little Bighorn il 25 giugno 1876, di assumere un pi\u00f9 diretto e pesante controllo delle riserve e delle pressioni per rimuovere i Lakota e trasferirli altrove (per esempio nell'Oklahoma Indian Territory), la posizione dei grandi capi come Coda Chiazzata e Nuvola Rossa divenne particolarmente difficile: entrambi furono chiamati ad adoperarsi per ottenere la resa dei Lakota riparati nel Saskatchewan e pi\u00f9 ancora quella di Cavallo Pazzo (Oglala come Nuvola Rossa ma nipote per via materna dello Sichangu Coda Chiazzata), rimasto nel Montana, e l'assassinio di Cavallo Pazzo a Fort Robinson costitu\u00ec un brutto colpo per il prestigio di entrambi. Inoltre i contrasti tra Coda Chiazzata e gli agenti governativi pi\u00f9 recentemente inviati ad amministrare le riserve favorirono una convergenza di interessi tra costoro e la fazione Sichangu contraria a Coda Chiazzata e ambiziosa di sbarazzarsi di lui, e in particolare con Shunka Kangi (\"Cane Corvo\"), contrapposto al grande capo per invidia personale e per una vecchia faida familiare; la situazione fu probabilmente aggravata, paradossalmente, dalla resa di Toro Seduto il 19 luglio 1881, che, con l'ingombrante presenza del capo Hunkpapa, complic\u00f2 la vita agli agenti indiani.\nCoda Chiazzata - che si batteva per un miglioramento delle condizioni di vita nelle riserve ed era riuscito per oltre un decennio a rintuzzare ogni manovra dei bianchi, imponendo la propria personalit\u00e0 contro le pretese degli agenti di volta in volta assegnatigli - e Nuvola Rossa si recarono nuovamente a Washington nel giugno 1881, nel tentativo di impedire il frazionamento delle terre delle riserve, ma, tornato nella riserva di Rosebud, Coda Chiazzata fu assassinato dal traditore Cane Corvo (che gli tese un agguato e gli spar\u00f2 a tradimento), col pretesto di un contrasto derivante da questioni di donne, il 5 agosto 1881; Nomkahpa (\"Due Colpi\"), uno dei pi\u00f9 fedeli e prestigiosi luogotenenti di Coda Chiazzata e suo successore, tent\u00f2 di evitare che dall'assassinio del grande capo degli Sichangu derivasse una sanguinosa faida all'interno del popolo e Cane Corvo se la cav\u00f2 pagando un sostanzioso risarcimento alla famiglia di Coda Chiazzata e subendo un processo di fronte al tribunale di Deadwood, con una condanna capitale prontamente annullata dalla Corte Suprema dello Stato, riacquistando pertanto la libert\u00e0 (con ci\u00f2 potendo arguirsi la buona disposizione dei bianchi nei confronti suoi e della sua impresa).\nCoda Chiazzata oggi riposa, con i suoi familiari, nel cimitero intitolato a suo nome, a Rosebud, Dakota del Sud, dove \u00e8 stato eretto un monumento in sua memoria."}
{"id": "3329119", "revid": "1305772", "url": "https://it.wikipedia.org/wiki?curid=3329119", "title": "Partito al-Ghad", "text": "Il Partito al-Ghad, ovvero \"del Domani\" (), fondato ufficialmente nell'ottobre del 2004, \u00e8 un partito politico egiziano riconosciuto legalmente al termine d'una lunga battaglia nel corso della quale la richiesta di riconoscimento \u00e8 stata respinta tre volte dalle autorit\u00e0 delegate al compito.\nDi natura centrista, liberale e laica, il partito \u00e8 diretto da Ayman \u02bfAbd al-\u02bfAz\u012bz N\u016br, o semplicemente \"Ayman N\u016br\" (), e si batte per un'apertura politica maggiore da parte del regime al potere e un'alternanza pacifica al potere, in base a risultati elettorali liberi ed equi.\nIl partito vanta alcuni deputati all'Assemblea del Popolo (\"Majlis al-Sha\u02bfb\" ), ma non ha alcun suo rappresentante nel Consiglio della Sh\u016bra.\nIl giovane avvocato Ayman \u02bfAbd al-\u02bfAz\u012bz N\u016br, difensore dei diritti dell'Uomo, \u00e8 stato eletto presidente del partito dopo il I Congresso del movimento, nel 2004. Il partito \u00e8 stato fondato da un antico membro del Neo-Wafd.\nIl partito si batte per la democratizzazione del Paese e l'applicazione dei diritti dell'Uomo in Egitto.\nN\u016br si \u00e8 servito del partito come di una tribuna per invocare riforme costituzionali, limitare i poteri presidenziali e dar vita a un sistema elettorale multipartitico e democratico.\nAyman \u00e8 arrivato secondo alle elezioni presidenziali del 2005, con circa il 13% dei voti, secondo gli osservatori indipendenti (peraltro impossibilitati a esercitare liberamente il loro diritto di controllo), ma col 7,6% secondo il ministero degli Interni egiziano e la CIA (\"The World Factbook \u2014 Egypt\").\nNove mesi prima dell'elezione presidenziale, Ayman N\u016br \u00e8 stato privato della sua immunit\u00e0 parlamentare, poi arrestato e condannato a cinque anni di carcere, a dispetto del suo stato malfermo di salute e la protesta (moderata ma di un certo peso) del portavoce della Casa Bianca. Gli viene concessa dietro cauzione la libert\u00e0 provvisoria dopo 42 giorni di prigione, a seguito anche di un suo sciopero della fame, malgrado il diabete che gli impone iniezioni d'insulina regolari), all'ostinazione dei suoi legali e a una petizione lanciata dalla Commissaria europea Emma Bonino.\nIl 24 dicembre 2005 \u00e8 stato condannato a 5 anni di prigione e nuovamente incarcerato."}
{"id": "3329122", "revid": "114004691", "url": "https://it.wikipedia.org/wiki?curid=3329122", "title": "Batacchio", "text": "Il batacchio (detto anche battaglio o batocchio) \u00e8 un percussore (di piccole, medie o grandi dimensioni a seconda della campana) che si trova solitamente dentro a una campana, e che, percuotendola, produce vibrazioni e di conseguenza la fa suonare.\nDescrizione.\nNe esistono di due tipi: volante e cadente;\nI batacchi, solitamente, si possono trovare non solo nelle campane normali, ma anche nelle campanelle domestiche, o in campanelle di piccolissime dimensioni.\nL'anello o il ferro a forma di staffa al quale il batacchio si aggancia viene chiamato ansola."}
{"id": "3329125", "revid": "1271241", "url": "https://it.wikipedia.org/wiki?curid=3329125", "title": "Sauber C30", "text": "La Sauber C30 \u00e8 una vettura di Formula 1 con la quale la scuderia elvetica affronta il Campionato mondiale di Formula 1 2011. In questa stagione la scuderia riassume la definizione di Sauber, senza l'appellativo BMW.\nLa vettura \u00e8 stata presentata il 31 gennaio 2011 presso il Circuito Ricardo Tormo di Valencia, in Spagna. I piloti sono il confermato Kamui Kobayashi e l'esordiente Sergio P\u00e9rez. Anche in questa stagione la Sauber utilizza un motore fornito dalla Ferrari.\nLivrea.\nLa scuderia ha acquisito diversi sponsor rispetto alla stagione 2010, anche se la livrea \u00e8 rimasta principalmente bianca con una banda scura. Gli sponsor sono Jose Cuervo, Mad Croc Energy, Claro, Disensa, Interproteccion e la Telmex.\nPiloti.\nAl termine della prima sessione di prove libere del Gran Premio del Canada Sergio P\u00e9rez accusa un malessere e viene cos\u00ec sostituito da Pedro de la Rosa, \"tester\" della McLaren, che nel ha corso quale titolare i primi gran premi della stagione proprio col team svizzero. Dalla gara seguente il messicano torna a svolgere la funzione di pilota titolare.\nStagione 2011.\nTest.\nLa monoposto fa il suo esordio, il 1\u00ba febbraio, sul Circuito Ricardo Tormo di Valencia con Kamui Kobayashi al volante, che ottiene il sesto tempo di giornata. Il giorno successivo la vettura \u00e8 stata testata da Sergio P\u00e9rez.\nNei test di Jerez, il primo giorno, Perez ha fatto segnare il secondo tempo, dietro alla Ferrari di Felipe Massa. Buon quinto tempo, invece, per Kobayashi nel terzo giorno, e nuovamente il secondo tempo per il nipponico il quarto e ultimo giorno dei test.\nNel primo giorno dei test di febbraio a Barcellona il giapponese ha chiuso quarto, ma la vettura ha subito dei problemi alla trasmissione. Nei giorni seguenti la monoposto si \u00e8 dimostrata pi\u00f9 affidabile, e con tempi da met\u00e0 schieramento.\nNell'ultima sessione di test, svolti a marzo sempre in Catalogna, la vettura si \u00e8 dimostrata ancora pi\u00f9 competitiva con Perez che ha fatto segnare il quarto miglior tempo il primo giorno, e addirittura il tempo migliore il terzo giorno. Il giorno seguente Kobayashi, pur chiudendo sesto, ha sofferto delle noie alla trasmissione.\nCampionato.\nAll'esordio, in Melbourne, le due Sauber di P\u00e9rez e Kobayashi, giungono rispettivamente settima e ottava, ma successivamente la FIA squalifica le due autovetture a causa di un'irregolarit\u00e0 all'ala posteriore . Nelle prove del Gran Premio di Monaco P\u00e9rez \u00e8 vittima di un brutto incidente all'uscita del \"Tunnel\", le conseguenze del quale non gli permettono di partecipare alla gara. Nel gran premio Kobayashi ottiene il quinto posto.\nNella seconda parte della stagione gli arrivi a punti sono molto pi\u00f9 rari. A Suzuka P\u00e9rez sfiora la conquista del giro pi\u00f9 veloce, venendo battuto solo all'ultimo giro e per un millesimo dal vincitore Jenson Button. La casa chiude la classifica costruttori al settimo posto."}
{"id": "3329126", "revid": "339392", "url": "https://it.wikipedia.org/wiki?curid=3329126", "title": "Partito del Domani", "text": ""}
{"id": "3329129", "revid": "339392", "url": "https://it.wikipedia.org/wiki?curid=3329129", "title": "Hizb al-Ghad", "text": ""}
{"id": "3329136", "revid": "306856", "url": "https://it.wikipedia.org/wiki?curid=3329136", "title": "Oberbozen", "text": ""}
{"id": "3329142", "revid": "36426", "url": "https://it.wikipedia.org/wiki?curid=3329142", "title": "Ritratto dell'imperatrice Eugenia con le sue dame d'onore", "text": "L'imperatrice Eugenia con le sue dame d'onore \u00e8 una delle opere pi\u00f9 celebri e importanti del ritrattista ottocentesco Franz Xaver Winterhalter.\nStoria e descrizione.\nL'opera raffigura Eugenia de Montijo, moglie di Napoleone III, insieme alle sue dame d'onore in un contesto bucolico idealizzato. Particolarmente rilevante \u00e8 l'attenzione data alle acconciature e agli elegantissimi abiti da ballo (della maison di Madame Palmyre), una fedele testimonianza della diffusione della crinolina. Tuttavia, bisogna notare che gli abiti indossati dalle dame sono da sera e non da giorno. La composizione mostra l'imperatrice Eugenia decentrata sulla sinistra, ma messa in risalto perch\u00e9 pi\u00f9 in alto di tutte le altre donne, con un abito di mussola bianca e tulle decorato con fiocchi lill\u00e0. Le signore accanto a lei sono quelle che ricoprono le cariche pi\u00f9 importanti nel suo entourage: alla sua destra la Principessa d'Essling, Gran Maestra della Casa, e alla sua sinistra la Duchessa di Bassano, prima Dama d'Onore. Davanti a Eugenia ci sono la Baronessa di Pierres e la Viscontessa di Lezay-Marn\u00e9sia, in primo piano vi \u00e8 la Contessa di Montebello, in abito verde. Sulla destra invece ci sono la Baronessa di Malaret, vestita di giallo, la Marchesa di Las Marismas - seduta - e la Marchesa di La Tour-Maubourg, in azzurro.\nNel bozzetto era presente una dama in pi\u00f9 che lasci\u00f2 la sua carica prima della realizzazione del dipinto. Inoltre l'imperatrice indossava un cappello di paglia. L'insieme dell'abito di mussola con cappello di paglia - ispirato a una mise di Maria Antonietta in un dipinto di \u00c9lisabeth Vig\u00e9e Le Brun - fu ripreso da Winterhalter in un ritratto singolo dell'imperatrice Eugenia, dipinto nel 1857 (oggi all'Hillwood Museum &amp; Gardens, Washington). La composizione della scena riprende altri due dipinti dello stesso Winterhalter, \"Florinda\" e il \"Decameron\" (anche il ritratto di Eugenia e delle sue dame fu soprannominato il Decameron dai contemporanei). Parimenti \u00e8 possibile notare l'ispirazione tratta dalle scene bucoliche settecentesche, in particolare \u00e8 evidente la ripresa di Watteau.\nL'opera non fu commissionata pubblicamente, ma fu richiesta esplicitamente dall'imperatrice e pagata con i suoi fondi privati. Il dipinto fu esposto all'Esposizione Universale del 1855 e vinse una medaglia d'onore. Tuttavia, nonostante il riconoscimento ufficiale, la critica fu molto severa. D. S\u00e9bastiani, della \"Revue Universelle des Arts\", disse che il dipinto \u00abha la vistosit\u00e0 delle carte da parati, l'apparenza di una gouache e la mollezza della decorazione teatrale\u00bb. Th\u00e9ophile Gautier invece scrisse: \u00abMonsieur Winterhalter ha sempre cercato la grazia, e l'ha spesso trovata; il suo stile civettuolo e brillante si rapporta con quello degli inglesi di cui parliamo in continuazione [...] forse un po' troppo preoccupato dell'eleganza, Monsieur Winterhalter non ha tirato fuori tutto il possibile da queste stoffe dalle tinte fresche e chiare, dagli incarnati di seta, dai capelli biondi o bruni; non ha donato abbastanza morbidezza alle pieghe, abbastanza solidit\u00e0 ai toni; ha fatto abuso della luce e della trasparenza\u00bb. Molto pi\u00f9 severo fu Gustave Planche della \"Revue des deux mondes\": \u00abIl ritratto dell'imperatrice e delle sue dame d'onore \u00e8 semplicemente una parodia di Watteau, ma una parodia della quale le proporzioni non permettono indulgenza [...] Mai l'ignoranza \u00e8 stata mostrata con pi\u00f9 audacia [...] Questi abiti cos\u00ec frivolamente mostrati non contengono assolutamente niente\u00bb.\nIl dipinto fu destinato a decorare una sala del castello di Fontainebleau. Nel 1881 fu restituito insieme agli altri ritratti dell'artista, in quanto beni privati, all'imperatrice Eugenia, esiliata in Inghilterra e fu collocato in un salone di Farnbourough Hill, la casa inglese della sovrana. Jean Cocteau, amico dell'anziana imperatrice, ebbe modo di vedere il dipinto qui e disse che i ritratti di quelle dame erano \u00abmolto meno rassicuranti che non quelli dei granatieri di Napoleone I\u00bb. Nel 1927 gli eredi di Eugenia misero all'asta la sua collezione e il dipinto fu comprato da dei nobili bonapartisti che lo donarono al castello di Malmaison. Nel 1952 fu spostato al castello di Compi\u00e8gne, dove si trova tuttora e dove sono allestiti il museo del Secondo Impero e il museo dell'imperatrice Eugenia."}
{"id": "3329146", "revid": "31269", "url": "https://it.wikipedia.org/wiki?curid=3329146", "title": "La fattoria dei giorni felici", "text": "La fattoria dei giorni felici (\"Green Acres\"), andata in onda in Italia anche con il titolo \"La fattoria dei prati verdi\", \u00e8 una sitcom statunitense andata in onda fra il 1965 e il 1971 sul network CBS.\nTrama.\nLa serie \u00e8 ambientata ad Hooterville (Illinois). La storia \u00e8 quella dei coniugi Douglas, che decidono di abbandonare New York per trasferirsi in una fattoria di 160 acri: l'avvocato Oliver \u00e8 entusiasta; la moglie Lisa (di origine ungherese come l'attrice) \u00e8 disperata perch\u00e9 non potr\u00e0 pi\u00f9 dedicarsi allo shopping a Park Avenue. \nStrano a dirsi sar\u00e0 proprio lei ad adattarsi meglio allo spirito della campagna mentre Oliver continua a ragionare come se fosse in citt\u00e0.\nTra coloro che gravitano attorno alla coppia protagonista: Mr. Haney, il rivenditore locale dalla parlantina sciolta che cerca di rifilare qualsiasi cosa ai Douglas; Eb Dawson, l'aiutante di Oliver e Lisa; il negoziante Sam Drucker; l'agricoltore Hank Kimball; l'allevatore di maiali Fred Ziffel, proprietario di Arnold Ziffel, \u201cil porcellino pi\u00f9 furbo della citt\u00e0\u201d con tanto di sottotitoli dei suoi pensieri e appassionato telespettatore delle news di Walter Cronkite; il carpentiere Alf Monroe; Ralph Monroe, sorella e partner in affari di Alf.\nProduzione.\nIl telefilm \u00e8 prodotto da Jay Sommers e da Paul Henning. La sitcom \u00e8 nata dall'incontro dei due, quando il primo propose al secondo di tradurre in televisione la serie radiofonica del 1950 Granby's Green Acres, a sua volta ispirata dal romanzo del 1942 di S.J. Perelman \"Acres and Pain\". Vic Mizzy \u00e8 l'autore del tema musicale country. \nNonostante ogni stagione non sembrava conoscere una crisi degli ascolti il network televisivo decise di annullare la settima stagione. Questo taglio colp\u00ec molte altre serie di ambientazione rurale tanto che venne coniata l'espressione \"Rural purge\" che si potrebbe tradurre con \"epurazione campagnola\". I principali inserzionisti infatti volevano investire in serie ambientate nelle citt\u00e0 e per fare spazio a queste molte serie di ambientazione rurale e campagnola vennero cancellate di netto. \nTutto il cast \u00e8 stato riunito in un film-tv che la CBS ha trasmesso nel maggio del 1990. Il porcellino ha vinto un poker di American Humane Association's Patsy Awards, l'Oscar degli animali."}
{"id": "3329147", "revid": "306856", "url": "https://it.wikipedia.org/wiki?curid=3329147", "title": "Campill", "text": ""}
{"id": "3329149", "revid": "767487", "url": "https://it.wikipedia.org/wiki?curid=3329149", "title": "Open GDF Suez De L'Isere 2011", "text": "L'Open GDF Suez De L'Isere 2011 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2011. Il torneo si \u00e8 giocato a Grenoble in Francia dal 24 al 30 gennaio 2011 e aveva un montepremi di $25,000.\nVincitori.\nSingolare.\n Marta Domachowska ha battuto in finale Naomi Broady 6-4 6-4\nDoppio.\n St\u00e9phanie Cohen-Aloro / Selima Sfar hanno battuto in finale Iryna Kurjanovi\u010d / Aur\u00e9lie V\u00e9dy 6-1, 6-3"}
{"id": "3329154", "revid": "306856", "url": "https://it.wikipedia.org/wiki?curid=3329154", "title": "Lungiar\u00fc", "text": ""}
{"id": "3329167", "revid": "124123", "url": "https://it.wikipedia.org/wiki?curid=3329167", "title": "John T. Graves", "text": "Era amico di William Rowan Hamilton, che da lui ebbe l'ispirazione per la scoperta dei quaternioni; fu lo scopritore degli ottetti, da lui chiamati \"ottave\". Era il fratello del matematico Charles Graves."}
{"id": "3329168", "revid": "125002794", "url": "https://it.wikipedia.org/wiki?curid=3329168", "title": "Lo strano caso del cane ucciso a mezzanotte", "text": "Lo strano caso del cane ucciso a mezzanotte (\"The Curious Incident of the Dog in the Night-Time\", 2003) \u00e8 un romanzo di Mark Haddon che \u00e8 stato tradotto in oltre venti paesi, rimanendo per lungo tempo in testa alle classifiche di libri pi\u00f9 venduti. \nLa voce narrante \u00e8 del protagonista, il quindicenne Christopher Boone, un ragazzo con una diagnosi di sindrome di Asperger, a causa della quale manifesta disturbi comportamentali. La sindrome gli ha donato straordinarie capacit\u00e0 logiche e matematiche: l'isolamento dalle emozioni e la sua naturale predisposizione hanno reso infatti Christopher un grande appassionato della matematica.\nTrama.\nChristopher John Francis Boone \u00e8 un ragazzo di 15 anni affetto dalla sindrome di Asperger, una forma di autismo. Christopher \u00e8 dotato di elevate competenze logico-matematiche, ma ha difficolt\u00e0 a stringere relazioni con le persone e non \u00e8 molto affettivo con queste. Odia il giallo e il marrone, ama il rosso. Ha una memoria formidabile e conosce a memoria tutti i numeri primi fino a 7507. Per via di questa situazione, frequenta una scuola diversa da quella che frequentano gli altri ragazzi, con una insegnante di supporto: Siobhan. Possiede un topo addomesticato di nome Toby, a cui \u00e8 affezionato.\nVive con suo padre in una cittadina dell'Inghilterra chiamata Swindon, poco distante da Londra. Suo padre ha sempre detto a Christopher che sua madre \u00e8 morta d'infarto. Una sera Christopher trova il cane Wellington della vicina, la signora Shears, morto, trafitto da un forcone. Cos\u00ec, nonostante gli ordini del padre di tenersi fuori dagli affari altrui, decide di indagare di nascosto per scoprire l'assassino, come il suo eroe Sherlock Holmes \u00e8 in grado di fare. Quindi Christopher inizia ad indagare in tutto il vicinato, e comincia a scrivere un libro nel quale mette insieme tutti gli indizi scoperti.\nUn giorno Christopher torna a casa prima del padre, entrando in cucina appoggia il libro sul tavolo e guarda un video sulla geografia. Quando il padre torna dal lavoro, trova e legge il libro, va da Christopher e inizia a discutere animatamente con lui perch\u00e9 gli ha disobbedito dato che non ha interrotto le indagini sulla morte del cane. Il padre gli sequestra il libro, e poi lo nasconde. Anche il giorno dopo Christopher torna a casa prima del padre e comincia a cercare il libro. Dopo un po' di tempo, non trovandolo, prova a cercarlo nell'ultimo posto rimasto; la camera di suo padre. In fondo all'armadio, sotto una cassetta per attrezzi trova il libro e rinviene anche delle lettere spedite dalla madre datate mesi dopo la sua presunta morte. Cos\u00ec Christopher memorizza l'indirizzo di residenza della madre scritto nella lettera e scopre che ella non \u00e8 morta, ma vive a Londra con l'ex vicino di casa, il signor Shears. Il padre gli confessa anche che \u00e8 stato lui stesso ad uccidere Wellington in quanto voleva far soffrire la signora Shears.\nChristopher si spaventa e decide cos\u00ec di prendere un treno per Londra, dove trover\u00e0 la madre, che lo accoglier\u00e0 nella loro casa. Successivamente ella, dopo alcuni litigi con il signor Shears, riguardanti Christopher, rompe la loro relazione e torna a vivere a Swindon, anche se non nella stessa casa dell'ex marito. In seguito, il padre regala a Christopher una cagnolina di nome Sandy per farsi perdonare e perch\u00e9 essa prenda il posto di Toby, che \u00e8 morto. Infine, Christopher passa gli esami di matematica a pieni voti e, nelle ultime righe del romanzo, spiegher\u00e0 i suoi futuri progetti, quali iscriversi all'universit\u00e0 e diventare uno scienziato.\nTitolo.\nIl titolo originale \u00e8 traducibile come \"Il curioso incidente del cane durante la notte\": si tratta di una frase pronunciata da Sherlock Holmes nel racconto giallo \"Barbaglio d'Argento\" (1892) di Arthur Conan Doyle; la citazione si \u00e8 persa nella traduzione italiana del titolo."}
{"id": "3329170", "revid": "599013", "url": "https://it.wikipedia.org/wiki?curid=3329170", "title": "Schelotto", "text": ""}
{"id": "3329171", "revid": "767487", "url": "https://it.wikipedia.org/wiki?curid=3329171", "title": "Laura Vasiliu", "text": "Si \u00e8 diplomata all'Accademia di teatro e cinema di Bucarest.\nHa interpretato diversi film, tra cui \"Callas Forever\" di Franco Zeffirelli e \"4 mesi, 3 settimane, 2 giorni\" (\"4 luni, 3 s\u0103pt\u0103m\u00e2ni \u015fi 2 zile\") di Cristian Mungiu, quest'ultimo vincitore della Palma d'oro al Festival di Cannes nel 2007."}
{"id": "3329172", "revid": "729019", "url": "https://it.wikipedia.org/wiki?curid=3329172", "title": "Nathan George Evans", "text": "Biografia.\nNato in una contea della Carolina del Sud si diploma presso l'Accademia militare di West Point nel 1848, l\u00ec guadagna un soprannome che gli rester\u00e0 addosso per tutto il resto della vita \"Shanks\" dovuto alle sue gambe sottili e alle ginocchia valghe. Dopo il diploma combatte contro gli indiani scalando i vertici militari fino a raggiungere il grado di capitano. Nel 1861 allo scoppio della guerra Evans ha appena avuto il suo primo figlio che viene battezzato come lui, dovendo andare a combattere si schiera con la Confederazione. Durante la Prima battaglia di Bull Run con un piccolo manipolo di uomini riesce a trattenere i nordisti abbastanza a lungo perch\u00e9 le forze confederate potessero riunirsi e, a dispetto della propria ritirata, riusc\u00ec a contribuire alla vittoria finale dei sudisti. Il coraggio dimostrato in questa ed altre battaglie, come la battaglia di Antietam o la Seconda battaglia di Bull Run gli fecero raggiungere il grado di brigadier generale. Dal 1863 in poi la sua carriera si arresta, il consumo di alcol e il conseguente comportamento scostante e litigioso lo mette in cattiva luce con i superiori, tanto che il generale Pierre Gustave Toutant Beauregard lo deferisce alla corte marziale. Dal processo esce prosciolto, tuttavia un altro evento contribuisce a stroncargli la carriera, un incidente col calesse lo rende abbastanza invalido da non ritenerlo pi\u00f9 idoneo al comando e il generale Beauregard lo esonera indicandolo come inidoneo al comando. Relegato in seconda linea fa ancora parlare di s\u00e9 quando, col cognato, scorta per un tratto il presidente Jefferson Davis che si stava dando alla fuga.\nDopo la guerra va ad insegnare in una scuola di Midway in Alabama e muore nel 1868 poco dopo la nascita dell'ultimogenita."}
{"id": "3329173", "revid": "256896", "url": "https://it.wikipedia.org/wiki?curid=3329173", "title": "Euophryini", "text": "Euophryini \u00e8 una trib\u00f9 di ragni appartenente alla sottofamiglia Euophryinae della famiglia Salticidae dell'ordine Araneae della classe Arachnida.\nDistribuzione.\nI 41 generi oggi noti di questa trib\u00f9 hanno diffusione cosmopolita.\nTassonomia.\nA dicembre 2010, gli aracnologi riconoscono 41 generi appartenenti a questa trib\u00f9:"}
{"id": "3329175", "revid": "3115", "url": "https://it.wikipedia.org/wiki?curid=3329175", "title": "Amasia (Armavir)", "text": "Amasia (in armeno \u0531\u0574\u0561\u057d\u056b\u0561, anche chiamato \"Amasiya\") \u00e8 un comune dell'Armenia di 958 abitanti (2001) della provincia di Armavir; il paese fu fondato nel 1930."}
{"id": "3329180", "revid": "114325", "url": "https://it.wikipedia.org/wiki?curid=3329180", "title": "Amasiya", "text": ""}
{"id": "3329184", "revid": "339392", "url": "https://it.wikipedia.org/wiki?curid=3329184", "title": "Wunder vom Fichtelberg", "text": ""}
{"id": "3329192", "revid": "15756", "url": "https://it.wikipedia.org/wiki?curid=3329192", "title": "Sancta Maria", "text": "Sancta Maria \u00e8 un film del 1941 diretto da Pier Luigi Faraldo ed Edgar Neville, tratto dall'omonimo romanzo di Guido Milanesi.\nRientra nel filone del cinema di propaganda anti-sovietica.\nTrama.\nQuando l'uomo che ama \u00e8 in pericolo di vita per il contagio di un morbo letale, una giovane russa, fino a quel momento comunista, scopre per la prima volta la rassicurante consolazione della fede. Una preghiera alla Madonna porta lei alla conversione e l'uomo alla guarigione.\nLa critica.\nGiuseppe Isani, nelle pagine di Cinema del 25 gennaio 1942 \u00abTrattare di una materia tanto delicatamente complessa e interiore come quella della conversione, ad una distinta e chiara fede, di un essere vissuto freddamente ai margini di ogni morale, \u00e8 senza dubbio pi\u00f9 facile per la penna, che non per la macchina da presa. C'\u00e8 troppo palese l'aria del costruito a tavolino, del voluto, del \"Deux ex machina\", che qui si presenta sotto l'aspetto di un provvidenziale naufragio. Ma la chiara costruttivit\u00e0 della regia, sa, con indovinata discrezione presentarvi la vicenda troppo appoggiata troppo abbondantemente sul furtuito e la combinazione.\u00bb\nCommento.\nGirato interamente a Roma negli studi di Cinecitt\u00e0 in doppia versione, quella spagnola con il titolo \"La muchacha de Mosc\u00f9\" diretto da Neville e quella italiana diretta da Faraldo. La frase di lancio per la proiezione nelle sale era \"Il primo film italiano antibolscevico\". Nella versione iberica appaiono quattro attori di quel paese, Rafael Calvo, Miguel Del Castillo, Anita Delgado e Jos\u00e9 Gonz\u00e1lez al posto di alcuni italiani. Si tratta di uno dei tre film girati da Neville a Roma, insieme a \"Carmen fra i rossi\" e \"Il peccato di Rogelia Sanchez\".\nIl romanzo di Milanesi sar\u00e0 nuovamente trasposto al cinema 14 anni dopo, con la pellicola \"Prigionieri del male\" diretta da Mario Costa ed interpretata tra gli altri da un esordiente Nino Manfredi, in cui vengono meno i caratteri propagandistici in favore della componente sentimentale-strappalacrime.\nManifesti e locandine.\nLa realizzazione dei manifesti venne affidata al pittore Anselmo Ballester."}
{"id": "3329196", "revid": "599013", "url": "https://it.wikipedia.org/wiki?curid=3329196", "title": "Zden\u011bk K\u0159\u00ed\u017eek", "text": ""}
{"id": "3329200", "revid": "767487", "url": "https://it.wikipedia.org/wiki?curid=3329200", "title": "Maite Perroni", "text": "\u00c8 conosciuta per aver recitato in \"Rebelde\", \"Cuidado con el angel\" e \"Mi pecado\". Ha raggiunto la fama internazionale come membro del gruppo pop RBD nominato ai Latin Grammy. \nBiografia.\nMaite Perroni Beorlegui \u00e8 nata a Citt\u00e0 del Messico ed \u00e8 cresciuta nella citt\u00e0 di Guadalajara, Jalisco dove si \u00e8 trasferita dall'et\u00e0 di undici mesi.\nPerroni ha studiato recitazione a Televisa, nel Centro de Educaci\u00f3n Artistica (CEA) nel 2000. Ha origini italiane e spagnole.\nCarriera.\nHa recitato in diverse opere teatrali, come in \"Las cosas simples\", \"Los enamorados\" e \"Usted\" tiene ojos de mujer fatal. Nel 2004 entra a far parte del cast della telenovela \"Rebelde\", dove ha interpretato Lupita. Insieme a questa telenovela, si unisce al gruppo pop RBD.\nDopo il successo di \"Rebelde\", nel 2007 Televisa gira \"RBD: La Familia\", con protagonisti i membri del gruppo RBD. I personaggi della sit-com non si basavano sui personaggi della band in \"Rebelde\", ma erano simili ai personaggi reali degli attori. \"RBD: La Familia\" \u00e8 stato il primo spettacolo messicano girato interamente in alta definizione.\nTestimonial per i cosmetici \"NYX\", nel 2007 \u00e8 stata messa in commercio una bambola \"Barbie\" basata sul personaggio da lei interpretato in \"Rebelde\".\nNel 2008, Maite recitato come protagonista nella telenovela \"Cuidado con el angel\" con l'attore WIlliam Levy. Lo spettacolo ebbe grande successo in tutto il mondo. Ha recitato nel suo secondo ruolo da protagonista in \"Mi Pecado\" con Eugenio Siller.\nHa fatto parte della terza stagione della serie televisiva \"Mujeres Asesinas 3\" nel sesto episodio chiamato \"Las blancos viudas\" con Diana Bracco, Luz Mar\u00eda Aguilar e Mark Tacher.\nCarriera musicale.\nPerroni \u00e8 stata membro della band RBD, che \u00e8 stata lanciata dal successo della telenovela \"Rebelde\". Ad oggi RBD ha inciso 9 album in studio, inclusi album in spagnolo, portoghese e inglese. Al 2004 hanno venduto pi\u00f9 di 17 milioni di copie digitali e circa 30 milioni di copie in tutto il mondo. Hanno fatto vari tour internazionali, tra cui spettacoli in tutta l'America Latina e in Europa.\nMaite ha composto \"Tal Vez Ma\u00f1ana\", per il quarto album in spagnolo degli RBD, \"Empezar Desde Cero\".\nPer il suo ruolo nella telenovela \"Cuidado con el angel\", Perroni ha registrato tre canzoni \"Esta Soledad\", \"Separada de Ti\", e \"Contigo\". Ha registrato una canzone con il gruppo Reik, intitolato Mi Pecado, che \u00e8 stata usata come sigla di apertura per la telenovela, Mi Pecado.\nHa recentemente registrato una canzone con Marco di Mauro \"A Partir de Hoy\", che fa parte della colonna sonora musicale della telenovela \"Triunfo del amor\".\nPremi e riconoscimenti.\nNel 2006 ha vinto il suo primo premio ai TVyNovelas Awards, insieme ai suoi compagni del gruppo RBD, come \"Best Theme Song\". Nel marzo 2009, Maite ha vinto come \"Best Young Actress in a Leading Role\" per la sua performance nella telenovela \"Cuidado con el angel\".\nHa vinto il premio come \"Female revelation of the decade\".\nHa vinto il premio per \"La chica que me quita sueno\" Premios Juventud (Univision) nel 2009.\n\u00c8 stata nominata una delle pi\u00f9 sexy e pi\u00f9 belle latine dalle riviste \"OK\",\"Quien\", \"H para Hombres\", \"Caras\" e \"Maxim\".\nNel 2009, era nella top ten della lista \"Los 50 M\u00e1s Bellos\", condividendo la copertina della rivista \"People en Espa\u00f1ol\" con Eva Longoria e Ana Barbara. Ha fatto parte della stessa lista nel 2010 e nel 2011. \u00c8 stata chiamata \"Queen of telenovelas\" dai suoi fan e da Univision."}
{"id": "3329204", "revid": "3115", "url": "https://it.wikipedia.org/wiki?curid=3329204", "title": "Amberd", "text": "Amberd (in armeno \u0531\u0574\u0562\u0565\u0580\u0564; fino al 1978 \"Franganots\" e \"Frankanots\") \u00e8 un comune dell'Armenia di 1386 abitanti (2010) della provincia di Armavir. La chiesa del paese, dedicata a Tovmas Arakeal (Tommaso apostolo), risale al XII secolo."}
{"id": "3329206", "revid": "640277", "url": "https://it.wikipedia.org/wiki?curid=3329206", "title": "Franganots", "text": ""}
{"id": "3329207", "revid": "640277", "url": "https://it.wikipedia.org/wiki?curid=3329207", "title": "Frankanots", "text": ""}
{"id": "3329211", "revid": "765341", "url": "https://it.wikipedia.org/wiki?curid=3329211", "title": "Maria Kulle", "text": "Biografia.\nMaria Kulle ha studiato presso il Teatro delle Accademie di Malm\u00f6 tra il 1985 e il 1988. Dopo la laurea, \u00e8 stata impegnata presso il Teatro Comunale di Malm\u00f6, poi si \u00e8 trasferita a Stoccolma, sempre per opere teatrali. Attualmente vive ad Helsingborg e lavora in un cinema locale. Fu ricompensata con un Emmy Award, nel 2001, con la quinta medaglia per ordine di merito (marrone sfumato).\nVita privata.\n\u00c8 stata sposata con l'attore Lars-Erik Berenett."}
{"id": "3329213", "revid": "287204", "url": "https://it.wikipedia.org/wiki?curid=3329213", "title": "Donna (nome)", "text": "Origine e diffusione.\nNome in uso dal XIX secolo, riprende il termine italiano \"donna\", un tempo usato come titolo per signore; etimologicamente, esso deriva dal latino \"domina\" (da cui anche \"dama\"), femminile di \"dominus\", \"signore\", quindi \"signora\", \"padrona\" (significato analogo a quello dei nomi Marta, Despina, Creusa, Freya, Matrona, Sara e Lia).\nViene talvolta usato come forma femminile di Donald o del suo ipocoristico Don, per quanto i due nomi non siano legati in alcun modo.\nOnomastico.\nL'onomastico ricorre il 28 dicembre, in ricordo di santa Donna, una sacerdotessa pagana convertita al cristianesimo, una dei martiri di Nicomedia."}
{"id": "3329215", "revid": "1305772", "url": "https://it.wikipedia.org/wiki?curid=3329215", "title": "Apaga", "text": "Apaga (in armeno \u0531\u057a\u0561\u0563\u0561, che significa \"futuro\"; fino al 1935 \"Verin Turkmenlu\") \u00e8 un comune dell'Armenia di 1787 abitanti (2010) della provincia di Armavir."}
{"id": "3329216", "revid": "114325", "url": "https://it.wikipedia.org/wiki?curid=3329216", "title": "Verin Turkmenlu", "text": ""}
{"id": "3329222", "revid": "6923", "url": "https://it.wikipedia.org/wiki?curid=3329222", "title": "Hanomag", "text": "La Hanomag, per esteso Hannoversche Maschinenbau AG, \u00e8 stata una fabbrica fondata in Germania nel 1871 per la produzione metallurgica. Nei decenni successivi uscirono dall'azienda locomotive, autocarri, autovetture e trattori agricoli.\nStoria.\nFonderia e fabbrica macchine Georg Egestorff.\nAntecedentemente alla fondazione della societ\u00e0, il 6 giugno 1835, Georg Egestorff aveva fondata a Linden (Assia) la fabbrica \"Iron Giesserey und Maschinenfabrik Georg Egestorff\". Alla sua morte gli eredi nel 1868 vendettero le azioni a Bethel Henry Strousberg, proprietario della Hannover-Altenbekener Eisenbahn-Gesellschaft. Ci\u00f2 avvenne nel 1871 dopo un fallimentare investimento in Romania con costruzione di 900\u00a0km di linea ferroviaria e fornitura di locomotive.\nHannoversche Maschinenbau Actien-Gesellschaft.\nLa societ\u00e0 per azioni \"Hannoversche Maschinenbau Actien-Gesellschaft vorm. Georg Egestorff, Linden vor Hannover\" venne fondata a Linden di Hannover il 10 marzo 1871 da un consorzio di banche. Dal 1904 il nome venne abbreviato nell'acronimo \"Hanomag\" su iniziativa del direttore Erich Metzeltin da poter utilizzare nelle comunicazioni telegrafiche. Nel 1917 fu progettato il nuovo impianto di Deisterplatz, ora conservato come edificio storico-museale. L'approssimarsi degli anni trenta trov\u00f2 il gruppo in difficolt\u00e0 finanziaria per il calo della richiesta di locomotive.\nHanomag come industria di armamenti.\nCon l'avvento del Terzo Reich venne operata una riconversione delle fabbriche che port\u00f2 ad un incremento costante della produzione di armi; nel 1933 la quota era del 40% della produzione, nel 1936 era salita al 60%, con quadruplicamento del numero dei dipendenti da 2.500 a 10.000.\nNel 1934 l'acquisizione da parte della Bochumer Verein della maggioranza delle azioni, port\u00f2 la Hanomag a far parte della Vereinigte Stahlwerke.\nLa produzione spaziava dalle trattrici alle autoblindo, oltre che di cannoni, di (obici), pistole e munizioni di grosso calibro. Vennero prodotti anche fuoristrada militari a quattro ruote motrici del tipo Einheits-PKW.\nDopo la seconda guerra mondiale.\nNel 1945 la fabbrica venne smantellata. Nel 1952 riprese la produzione della Hanomag nel gruppo \"Rheinstahl\" e dal 1965 furono prodotti veicoli commerciali. \nNel 1965 viene acquisita la Tempo-Werke. \nIl 1969 \u00e8 l'anno in cui avviene la fusione di Hanomag ed Henschel-Werke dando luogo alla \"Hanomag-Henschel Fahrzeugwerke GmbH\" (HHF), con partecipazione azionaria della Daimler-Benz; Hanomag-Henschel inizialmente deteneva il 51%, poi passato al 100% in mano alla Daimler. in questa fase la fabbrica costru\u00ec una parte dei cacciacarri della Bundeswehr Kanonenjagdpanzer. A partire dal 1970 furono impiegati motori diesel Mercedes-Benz per la produzione di un van. \nNello stesso anno c'\u00e8 l'acquisizione della Hatra. \nNel luglio 1974 il marchio Hanomag-Henschel spariva completamente; la Massey Ferguson rilevava il settore macchine da costruzione e movimento terra della Hanomag per 120 milioni di DM. Nel 1980 veniva acquisito da IBH, nel 1984 diveniva \"Hanomag Baumaschinen Produktion + Vertrieb GmbH\" e nel 1988 \"Hanomag Aktiengesellschaft\".\nAcquisizione e insolvenza.\nDal 1.\u00a0febbraio\u00a01980 l'azienda venne acquisita da Horst-Dieter Esch per 30\u00a0milioni\u00a0DM e la un\u00ec con altre sue propriet\u00e0 nella IBH-Holding, creando il pi\u00f9 grande gruppo del mondo di macchine da costruzione. La IBH fin\u00ec nel novembre\u00a01983 in insolvenza, la Hanomag nel febbraio 1984 fall\u00ec. Esch nel marzo 1984 viene arrestato e nell'ottobre successivo il tribunale di Coblenza lo condanna per bancarotta fraudolenta. Alla fine di marzo 1984 vengono licenziati gli ultimi dipendenti.\nKomatsu-Hanomag.\nGli imprenditori Alfred Gassmann, Helmut Gassmann e G\u00fcnter Papenburg fondarono nell'aprile 1984 la \"Hanomag GmbH\", che divenne nel 1988 detentrice delle azioni della societ\u00e0. \nL'anno successivo, (1989), il pacchetto di maggioranza azionaria dell'azienda veniva acquistato dalla giapponese Komatsu Limited.\nNel 1995 la societ\u00e0 cambiava la ragione sociale in \"Komatsu Hanomag Aktiengesellschaft\".\nNel 2002 la \"Komatsu\" acquisiva il 100% delle azioni della societ\u00e0 adattando la ragione sociale in \"Komatsu-Hanomag GmbH\"\nAd Hannover vengono fabbricati le pale gommate da 54 a 353\u00a0PS e dal 2005 anche gli escavatori da 14 a 22 ton. Nel 2007 la forza produzione super\u00f2 le 1.400 unit\u00e0 con 3.400 macchine prodotte.\nSito della fabbrica in disuso.\nNella parte a sud di Linden c'\u00e8 il sito della fabbrica storica, oggi sede di diverse attivit\u00e0, polizia e universit\u00e0.\nLa \u201eU-Boot Halle\" un grande spazio fu usato negli anni '80 e '90 come discoteca e Technoclub \u201eCyberhouse\".\nProdotti.\nLocomotive a vapore.\nHanomag \u00e8 stato fino al 1931 uno dei principali produttori di locomotive della Germania. La fabbrica di George Egestorff aveva consegnato, nel 1846, la sua prima locomotiva a vapore \"Ernst August\", per l'inaugurazione della ferrovia statale Hannover-Hildesheim. Nel periodo successivo \u00e8 stata la principale fornitrice delle ferrovie dello stato del Regno di Hannover. In seguito ha prodotto locomotive per le Ferrovie dello Stato prussiano. Dal 1894 Hanomag fu il fornitore esclusivo delle ferrovie statali del Granducato di Oldenburg.\nPrima della prima guerra mondiale vennero prodotte in particolare le cosiddette locomotive a vapore \"Prussiane\" S 1, S 5.1, S 7, S 9, G-8, G 10 e G 12, in parte sviluppate e prodotte da Hanomag. La \"Prussiana G 8.1\", che venne prodotta in 999 unit\u00e0 complessive, rappresent\u00f2 il maggiore impegno costruttivo della fabbrica di Linden, con un buon 20%. L'esportazione, soprattutto verso Romania e Bulgaria, poco prima della prima guerra mondiale rappresentava il 40% delle locomotive prodotte.\nNel 1880 Hanomag costru\u00ec e brevett\u00f2 il primo prototipo di motore diesel per locomotiva ma non ebbe seguito immediato.\nNel 1922 inizi\u00f2 una svolta nella produzione di locomotive a causa del forte calo della domanda che cess\u00f2 in favore della produzione bellica nel corso della seconda guerra mondiale. La produzione Hanomag aveva superato le 10.000 locomotive a giugno 1931.\nAltre produzioni.\nUn importante settore produttivo della Hanomag erano anche i motori a vapore e le caldaie a tubi verticali per le centrali elettriche.\nAutomobili Hanomag.\nDal 1925 fino alla seconda guerra mondiale Hanomag produsse autovetture piccole e medie tra le quali la Hanomag 2/10 PS. Un tentativo di ripresa della produzione di auto nel 1951 non ebbe seguito.\nVeicoli commerciali.\nIl marchio Hanomag si era imposto nel 1930 in particolare con i trattori. Nel periodo bellico molti dei trattori vennero adattati e costruiti ad uso militare. Nel 1945 venne ripresa la costruzione di trattori stradali civili.\nNel 1950 fu presentato un moderno \"Van\" da 1,5\u00a0t di carico utile seguito negli anni successivi da altre opzioni per un massimo di 3\u00a0t di carico utile; il modello \u00e8 stato costruito fino al 1960. Nel 1958 appare sul mercato l'Hanomag \"Kurier\" per 2\u00a0t di carico utile. La serie \u00e8 stata sostituita nel 1967 dal nuovo modello Hanomag-serie F che ha iniziato con 2,1\u00a0t di carico utile. Il pi\u00f9 grande modello della gamma \u00e8 stato nel 1969 l'F 86 con una portata di 5\u00a0t e di 8,5\u00a0t. A seguito dell'acquisizione della Hanomag-Henschel Fahrzeugwerke, rinominata divisione veicoli commerciali di Daimler-Benz nel 1971, il serie F continu\u00f2 ad essere costruito fino al 1973.\nHanomag in Argentina - Trattori.\nIn primo luogo, associato alla societ\u00e0 InSud a La Matanza, Buenos Aires, tra gli anni 1952 e 1959. I modelli che ha prodotto sono stati i R35 e R55.\nNel 1960, attraverso un accordo con lo smalto di Cura (situato a Granadero Baigorria, Santa Fe), riprese la produzione di trattori.\nOltre ai modelli R35 e R55, i modelli R40, R46, R57, R60 e R75 vengono aggiunti alla linea di produzione.\nQuesto \u00e8 stato mantenuto fino al 1971, quando Massey Ferguson ha assunto le attivit\u00e0 commerciali e industriali, sostituendo la linea Hanomag nel 1972 con quella di Massey Ferguson."}
{"id": "3329228", "revid": "110157", "url": "https://it.wikipedia.org/wiki?curid=3329228", "title": "La ragazza di carta", "text": "La ragazza di carta (\"La fille de papier\") \u00e8 un romanzo del 2010 dell'autore francese Guillaume Musso. \nTrama.\nTom Boyd \u00e8 uno scrittore di grande successo. Ricco e famoso, vive una vita da favola. Improvvisamente, la sua fidanzata Aurore, una musicista bella ed altrettanto famosa, lo lascia senza dare spiegazioni. Tom precipita in una crisi depressiva che lo porta ad un passo dall'autodistruzione.\nUna notte compare nella sua vita una bellissima ragazza. Dice di essere Billie, la protagonista dei suoi libri, precipitata nella vita reale direttamente da una pagina del suo ultimo lavoro.\nSar\u00e0 grazie a Bille e con l'aiuto degli amici di sempre, Carole e Milo, che Tom ritrover\u00e0 la gioia di vivere e l'ispirazione per tornare al suo lavoro. I quattro saranno i protagonisti di rocambolesche avventure che si snodano tra gli Stati Uniti, il Messico, Roma e Parigi. Billie, apparentemente ritorna nel mondo dell'immaginazione, da cui non pu\u00f2 sfuggire, essendo una ragazza \"di carta\" lasciando Tom affranto e solo: ma il colpo di scena finale regala il prevedibile lieto fine."}
{"id": "3329229", "revid": "583927", "url": "https://it.wikipedia.org/wiki?curid=3329229", "title": "Funzioni theta di Jacobi", "text": ""}
{"id": "3329235", "revid": "583927", "url": "https://it.wikipedia.org/wiki?curid=3329235", "title": "Carl Gustav Jacob Jacobi", "text": ""}
{"id": "3329236", "revid": "767487", "url": "https://it.wikipedia.org/wiki?curid=3329236", "title": "Valerio Nawatu", "text": "Carriera.\nClub.\nHa iniziato la carriera nel Navuain cui vi ha militato fino al 2009; poi \u00e8 andato al Lautoka Football Club con cui ha vinto il campionato.\nDopo \u00e8 andato in Nuova Zelanda al Wairarapa United.\nNazionale.\nHa giocato due gare in nazionale nel 2007, segnando un gol."}
{"id": "3329241", "revid": "599013", "url": "https://it.wikipedia.org/wiki?curid=3329241", "title": "Blossom Cup 2011 - Singolare", "text": "Il tabellone singolare del Blossom Cup 2011, torneo facente parte del circuito ITF Women's Circuit nell'ambito dell'ITF Women's Circuit 2011, \u00e8 stato vinto dalla cinese Jing-Jing Lu. In finale ha sconfitto la francese St\u00e9phanie Foretz Gacon (tds n. 3) con il punteggio di 3-6, 7-62, 6-3.\nAltre giocatrici.\nGiocatrici passate dalle qualificazioni:\nGiocatrici che hanno usufruito di una Wild card:"}
{"id": "3329243", "revid": "729019", "url": "https://it.wikipedia.org/wiki?curid=3329243", "title": "Bell 222", "text": "Il Bell 222 \u00e8 un elicottero bimotore leggero costruito da Bell Helicopter. Il Bell 230 \u00e8 una versione migliorata del 222, dotato di motori differenti e altre modifiche minori. Una versione esteticamente modificata del 222 \u00e8 stata utilizzata come velivolo nella serie televisiva statunitense Airwolf.\nSviluppo.\nAlla fine degli anni sessanta, Bell ha iniziato la progettazione di un nuovo elicottero leggero a doppia turbina. Dopo aver presentato il modellino a una convention sugli elicotteri, visto l'interesse suscitato la Bell annunci\u00f2 l'avvio della produzione del nuovo Bell 222.\nIl Bell 222 \u00e8 stato il primo elicottero commerciale leggero a due motori a turbina sviluppato negli Stati Uniti. La produzione inizi\u00f2 nel 1975. Il modello 222 fece il suo primo volo il 13 agosto del 1976. Ha ricevuto la certificazione dalla Federal Aviation Administration (FAA) il 16 agosto 1979 ed \u00e8 stato approvato per le regole del volo a vista (VFR) il 20 dicembre 1979. Le consegne iniziarono il 16 gennaio 1980.\nDesign.\nIl progetto del 222 comprende le due pale del rotore principale in acciaio inox e fibra di vetro e il mozzo del rotore dotato di boccole in gomma autolubrificanti. La sua cabina contiene un massimo di 10 persone con 1-2 piloti e 8-9 passeggeri, a seconda della configurazione.\nIl 222 \u00e8 dotato di due Lycoming LTS101, da 592 shp ciascuna, ma le versioni successive sono dotate di motori pi\u00f9 potenti.\nUtilizzatori.\nSebbene la maggior parte dei Bell 222 / 230 vennero, e sono tuttora utilizzati da privati, charter o da medie-grandi aziende alcuni esemplari furono utilizzati da forze armate.\nCaratteristiche e prestazioni.\nFonti: Airliners.net, Helicopterdirect, Altri"}
{"id": "3329246", "revid": "287204", "url": "https://it.wikipedia.org/wiki?curid=3329246", "title": "Jack McGee", "text": ""}
{"id": "3329248", "revid": "767487", "url": "https://it.wikipedia.org/wiki?curid=3329248", "title": "Super 8 (film)", "text": "Super 8 \u00e8 un film del 2011 scritto e diretto da J. J. Abrams.\nTrama.\nNel 1979, Joe Lamb ha 14 anni e perde la madre in un incidente sul lavoro. Louis Dainard arriva a casa dei Lamb, per confortare la famiglia per la tragica scomparsa, ma il padre di Joe, il vice-sceriffo Jackson Lamb, lo ammanetta poich\u00e9 lo reputa responsabile della morte di sua moglie: Louis, infatti, si era presentato al lavoro ubriaco e proprio per questo il suo turno fu assegnato alla moglie di Jackson.\nQuattro mesi dopo, Charles Kaznyk, migliore amico di Joe, assegna ad Alice, la figlia di Dainard, il ruolo della moglie del protagonista nel suo film horror amatoriale, girato con una pellicola Super 8. Nella notte, Joe, Charles, Preston, Martin e Cary si apprestano a girare una scena del film. Alice ruba la macchina del padre Louis e passa a prendere il gruppo, che poi si dirige verso un vecchio deposito ferroviario. Mentre i ragazzi si preparano a riprendere la scena giunge un treno: Joe nota un pick-up che procede spedito verso il treno in arrivo e con cui si schianta, causando il deragliamento del treno e l'esplosione di una sua parte. I ragazzi notano nella zona del relitto strani cubi bianchi sparpagliati e si avvicinano al pick-up semidistrutto, dove con grande sorpresa scoprono alla guida del mezzo il dottor Woodward, un insegnante di biologia; egli \u00e8 ancora vivo ed intima ai ragazzi di non parlare con nessuno di ci\u00f2 che hanno visto, per evitare di mettere in pericolo la loro vita. Poco dopo giunge la US Air Force, guidata dal colonnello Nelec, per delimitare la zona dell'incidente, ed i ragazzi fuggono portando via la loro attrezzatura. Nei giorni successivi si verificano strani avvenimenti: i cani scappano dalla citt\u00e0, gli elettrodomestici e i motori delle automobili scompaiono e cominciano a scomparire anche le persone, tra cui lo sceriffo della citt\u00e0. Jackson diventa quindi il nuovo sceriffo e cerca spiegazioni dal colonnello Nelec, chiedendogli se questi strani fenomeni siano collegati con l'incidente, ma un ambiguo Nelec lo invita ad incontrarlo pi\u00f9 tardi. Intanto Charles porta a sviluppare la pellicola, nella speranza di sfruttare l'incidente per il suo film.\nTra Alice e Joe sta nascendo qualcosa, ma anche Charles \u00e8 innamorato di Alice, e che lei preferisca il suo migliore amico inizialmente lo infastidisce: quando Jackson, padre di Joe, viene a sapere che suo figlio frequenta Alice e glielo vieta, Charles vuole l'occasione per fare colpo su Alice: chiede e ottiene da Joe di far esplodere il proprio modellino di un treno (parte importante di una collezione) appartenente a quest'ultimo, per riprenderlo in modo da ricreare l'incidente. Joe, mostrando tutto il suo affetto verso Charles accetta a malincuore ma Alice, innamorata pi\u00f9 di Joe che di Charles, nella notte fa visita a Joe e lo convince a non sacrificare il proprio modellino a cui \u00e8 tanto affezionato. Durante la conversazione ritorna la corrente (che era venuta a mancare a causa di fili elettrici mancanti) e parte un filmato che ritrae momenti dell'infanzia di Joe con sua madre: Alice, commossa, svela a Joe che suo padre si sente in colpa per ci\u00f2 che \u00e8 successo e che vorrebbe essere stato al posto di sua madre. Dopdich\u00e9 Alice torna a casa, ma litiga con il padre Louis (contrario alla relazione della figlia sia con Joe sia con Charles) e scappa. Louis insegue la figlia in macchina ed ha un incidente, mentre Alice, fermatasi per guardare, viene rapita da una strana creatura. Intanto lo sceriffo Jackson Lamb si reca sul luogo dell'appuntamento prestabilito con il colonnello Nelle, ma viene arrestato dai militari; l'aviazione statunitense, poco dopo, incendia la citt\u00e0 come pretesto per far evacuare i cittadini, al fine di cercare la creatura allo scopo di farci esperimenti lontano da occhi indiscreti. Lo stesso giorno, Joe e Charles ritirano la pellicola sviluppato, e Joe si rende conto di quanto soffrirebbe nel vedere distrutto il suo modellino di treno, cosicch\u00e9 dice a Charles che non potr\u00e0 pi\u00f9 aiutarlo a fare colpo su Alice: i due, infatti, scoprono dalla pellicola che una strana creatura \u00e8 uscita da un vagone del treno, per cui sospettano che lo schianto del pick-up contro il treno non era un incidente ma era voluto. In effetti, mentre escono di casa, Charles e Joe vengono costretti dai militari a salire su un furgone diretto ad una base (per via dell'ordine di evacuazione) e l\u00ec Joe trova il padre di Alice, il quale gli rivela che sua figlia \u00e8 stata rapita da una creatura mostruosa. Joe convince Charles, Cary e Martin a tornare in citt\u00e0 per portare in salvo Alice, mentre Preston preferisce restare al sicuro nella base.\nIn citt\u00e0 i due amici si dirigono verso la scuola, dove Joe \u00e8 convinto di poter trovare informazioni all'interno dell'armadietto del professor Woodward. I ragazzi scoprono cos\u00ec che il treno deragliato trasportava una creatura aliena, rinchiusa all'interno dell'Area 51 dal 1958 e che gli strani cubi sparsi, visti intorno al treno, sono pezzi d'assemblaggio per l'astronave della creatura aliena, e che il dottor Woodward \u00e8 sempre stato gentile con l'alieno. \u00c8 per questo che la creatura ha deciso di creare un contatto telepatico con lui, il quale ha tentato invano di convincere i militari dell'inoffensivit\u00e0 dell'alieno, poich\u00e9 questo cerca solo di tornare a casa. Il perfido e spregiudicato colonnello Nelec ha preferito, per\u00f2, torturare l'alieno per estorcergli informazioni riguardo alla tecnologia da lui utilizzata cosicch\u00e9 il dottor Woodward \u00e8 stato costretto a provocare l'incidente col treno, per permettere all'alieno di fuggire e di recuperare i cubi necessari per la costruzione della sua astronave. Improvvisamente irrompono i militari inferociti che, guidati da uno spietato Nelec, obbligano a salire su un mezzo diretto verso la base: lungo il tragitto il mezzo viene attaccato, non a torto, dall'alieno. Per fortuna i due amici riescono a fuggire e si dirigono di nuovo in citt\u00e0: Joe riesce capire dove si trova il nascondiglio del povero alieno, cio\u00e8 dove pu\u00f2 trovare Alice. Intanto, i carrarmati militari non rispondono pi\u00f9 ai comandi e sparano senza controllo ferendo anche un ragazzo di nome Martin. Quest'ultimo \u00e8 trovato da Joe, che convince Charles a rimanere con lui, mentre Joe e Cary (che si trovava insieme a Martin) si dirigono verso il nascondiglio dell'alieno per salvare Alice e, magari, anche lo stesso alieno.\nIl padre di Joe, nel frattempo, riesce a fuggire dal luogo in cui era imprigionato e si dirige alla base e comunica all'agente Rosko ci\u00f2 che conteneva il treno e che l'incendio \u00e8 stato architettato dai militari. Viene cos\u00ec a sapere che Joe \u00e8 tornato in citt\u00e0 per salvare Alice, cosicch\u00e9 prende con s\u00e9 anche Louis, padre di Alice. Durante il viaggio verso la citt\u00e0, Louis rivela a Jackson di essere mortificato per ci\u00f2 che \u00e8 accaduto alla moglie, sentendosi responsabile della sua morte: Jackson finalmente accetta le scuse di Louis. Nel frattempo, Joe e Cary trovano, in una buca profonda scavata all'interno di un garage, il luogo in cui si nasconde l'alieno: proprio l\u00ec scorgono tutti gli oggetti metallici scomparsi dopo la fuga dell'alieno dal treno, nonch\u00e9 Alice, lo sceriffo di Jackson era vice. Cary aiuta Joe a salvare i due rapiti (per fortuna incolumi) facendo scoppiare alcuni petardi che distraggono l'alieno: lo sceriffo che conduce il gruppo verso l'uscita, ma in quel momento compare l'alieno, che uccide lo sceriffo credendo ormai tutti gli umani malvagi. I tre ragazzi tentano di fuggire, ma vengono intrappolati dall'alieno che si prepara a uccidere Joe: il ragazzo, per\u00f2, gli chiede scusa per come \u00e8 stato trattato, invitandolo a fuggire. L'alieno, convinto dalla bont\u00e0 di Joe, si limita a prendere un ciondolo della catenella che Joe tiene sempre al collo, lascia andare i tre ragazzi e inizia ad armeggiare con gli oggetti scomparsi e ritrovati nel nascondiglio, come se volesse costruirsi qualcosa. In effetti, tornati in citt\u00e0, Joe, Alice, i rispettivi padri, Cary nonch\u00e9 Charles e Martin, osservano l'alieno allontanarsi dalla Terra, attraverso un'astronave costruita con i cubi e con tutti gli oggetti in metallo scomparsi dalla citt\u00e0.\nPromozione.\nIl primo Teaser trailer ufficiale \u00e8 stato distribuito nel maggio 2010 assieme al film \"Iron Man 2\".\nIl primo trailer ufficiale \u00e8 andato in onda durante il XLV Super Bowl ed ha suscitato grande interesse per i contenuti nascosti nei frame finali del film. Il primo trailer in italiano \u00e8 stato pubblicato in esclusiva sul sito del Corriere della Sera il 16 marzo 2011.\nUn altro teaser interattivo \u00e8 stato distribuito nella sezione \"Extra\" del videogioco Portal 2 di Valve.\nDistribuzione.\nIl film \u00e8 stato distribuito nelle sale cinematografiche statunitensi il 10 giugno 2011.\nLa distribuzione italiana, sia tradizionale sia IMAX, \u00e8 iniziata il 9 settembre 2011.\nAccoglienza.\nIncassi.\nDurante il primo fine settimana di programmazione la pellicola ha incassato 35.451.168 dollari. Gli incassi totali ammontano a 259.700.000 dollari di cui oltre 127.000.000 in USA e Canada.\nCritica.\n\"Super 8\" ha ricevuto recensioni positive da parte della critica. Il sito aggregatore di recensioni Rotten Tomatoes riporta che l'81% delle 287 recensioni professionali ha dato un giudizio positivo sul film, con una media di voto di 7,33 su 10; il consenso critico recita: \"Potrebbe evocare un po' troppo avidamente i ricordi dei classici successi blockbuster per alcuni, ma \"Super 8\" ha brividi, abbagliamento visivo e profondit\u00e0 emotiva da risparmiare.\" Su Metacritic il film ha un punteggio del 72 su 100 basato sul parere di 41 critici, indicando \"recensioni generalmente favorevoli\"."}
{"id": "3329249", "revid": "110157", "url": "https://it.wikipedia.org/wiki?curid=3329249", "title": "Funzione theta di Ramanujan", "text": "In matematica, la funzione theta di Ramanujan generalizza la forma delle funzioni theta di Jacobi, mantenendo le loro propriet\u00e0 generali. In particolare, il triplo prodotto di Jacobi fornisce una scomposizione della funzione theta di Ramanujan. La funzione prende il nome dal matematico indiano Srinivasa Ramanujan.\nDefinizione.\nLa funzione theta di Ramanujan \u00e8 definita come\nper formula_2 L'identit\u00e0 del triplo prodotto di Jacobi allora prende la forma\nove l'espressione formula_4 denota il q-simbolo di Pochhammer. Fra le identit\u00e0 che seguono da questa vi sono\ne\nQuest'ultima rappresenta la funzione di Eulero, che \u00e8 strettamente collegata alla funzione eta di Dedekind."}
{"id": "3329250", "revid": "1494169", "url": "https://it.wikipedia.org/wiki?curid=3329250", "title": "Aragats (disambigua)", "text": ""}
{"id": "3329252", "revid": "481666", "url": "https://it.wikipedia.org/wiki?curid=3329252", "title": "Florence Deshon", "text": "Biografia.\nNacque a Tacoma, nello stato di Washington, da Samuel e Florence C. Danks. Inizi\u00f2 la carriera di attrice in teatro e il suo nome apparve in alcuni spettacoli di Broadway andati in scena negli anni dieci.\nIl suo primo film, \"The Beloved Vagabond\" prodotto dalla Path\u00e9 Exchange, lo gir\u00f2 nel 1915.\nNella sua carriera, tra i ventiquattro film che interpret\u00f2, fu diretta tra gli altri da registi come Maurice Tourneur, Tom Terriss, Frank Lloyd, Reginald Barker. Il suo ultimo film fu \"The Roof Tree\", diretto da John Francis Dillon.\nIl 4 febbraio del 1922, fu trovata incosciente nel suo appartamento di New York invaso dal gas. Trasportata in ospedale, i tentativi per salvarla risultarono vani e Florence mor\u00ec nel pomeriggio."}
{"id": "3329253", "revid": "599013", "url": "https://it.wikipedia.org/wiki?curid=3329253", "title": "David Homol\u00e1\u010d", "text": ""}
{"id": "3329255", "revid": "98077", "url": "https://it.wikipedia.org/wiki?curid=3329255", "title": "Valerio Massimo Bona", "text": "Biografia.\nIndustriale tessile, dopo la formazione professionale presso la Scuola di Arti e Mestieri di Biella si impieg\u00f2 nel lanificio Vercellone di Sordevolo; pass\u00f2 in seguito nel lanificio di Maurizio Sella a Biella in sostituzione del fratello Basilio Bona, e ne divenne ben presto direttore. Dal 1879 al 1887 diresse con Basilio, Eugenio Bona, Giovanni Battista Bona il Lanificio di Caselle, gi\u00e0 rilevato dai Laclaire. Con il fratello pi\u00f9 giovane Eugenio (1854-1913) fond\u00f2 infine nel 1889 la ditta \"Valerio ed Eugenio Fratelli Bona\", con sede a Carignano (Torino), sul sito dell'ex convento delle Monache Clarisse.\nDopo vari tentativi da parte di altri industriali di utilizzare l'area, resa libera dalla soppressione degli ordini religiosi avvenuta nel 1866, i Bona acquisirono il 9 luglio 1889 dai fratelli Colongo-Borgnana, lanieri di Valle Mosso, uno stabilimento gi\u00e0 in parte impiantato, e lo trasformarono negli anni in un opificio di rilevanza nazionale nella produzione di pannilana di qualit\u00e0 (tessuti fini e finissimi di pura lana, filati cardati, pettinati e semi pettinati). Nel 1891 la ditta occupava 450 operai, con 1680 fusi, 83 telai meccanici e 10 telai Jacquard.\nNel 1896 i Bona acquisirono dai De Albertis la Filatura di Lana Pettinata di Voltri (specializzata in filati per drapperia, maglieria, calzetteria e scialleria). Valerio Massimo mor\u00ec nel 1898, lasciando l'azienda nelle mani del comm. Eugenio, affiancato dal collaboratore Lorenzo Delleani, esperto campionista e poi, dopo la morte di Eugenio nel 1913, dirigente e socio. Sposato con Federica Cassinis, Valerio Massimo volle che i due figli maschi, Lorenzo Valerio Bona e Gaspare Bona, fossero instradati alla direzione della ditta di famiglia, con una adeguata educazione e soggiorni di lavoro all'estero. Lorenzo Valerio, nel 1940, fece pubblicare, a cura del suo amico letterato Ettore Cozzani, per i tipi dell'Eroica, un volume di memorie e scritti del padre.\nMolto attento alle problematiche organizzative e sociali legate allo sviluppo dell'industria, applic\u00f2 a Caselle e poi a Carignano avanzate iniziative di carattere progressista ed innovativo. Del 1882 \u00e8 un \"Progetto di associazione (tra i lanaioli italiani) tendente alla specializzazione dei prodotti, alla divisione del lavoro, all'esportazione e conseguentemente alla possibilit\u00e0 di vincere l'estera concorrenza\", in cui proponeva tra i rimedi alla condizione di inferiorit\u00e0 delle manifatture italiane una maggiore organizzazione scientifica del processo produttivo, una maggiore specializzazione, l'istruzione degli operai e forme di associazione fra industriali."}
{"id": "3329256", "revid": "287204", "url": "https://it.wikipedia.org/wiki?curid=3329256", "title": "Cecil De Vere", "text": "Nacque come figlio illegittimo il giorno di San Valentino e gli fu dato il nome di Cecil Valentine Brown. In giovane et\u00e0 cambi\u00f2 nome in Cecil Valentine De Vere (probabilmente il cognome di suo padre) e all'et\u00e0 di 12 anni and\u00f2 a Londra, prendendo lezioni di scacchi da Francis Burden (1830-1882). All'et\u00e0 di 15 anni cominci\u00f2 a frequentare il famoso circolo londinese \"Simpson's Divan\", dove conobbe George Alcock MacDonnell, col quale mantenne una lunga amicizia.\nIn dicembre del 1865 disput\u00f2 un match con Steinitz, in cui quest'ultimo giocava sempre col Nero e senza il pedone in f7. De Vere vinse il match +7 -3 =2. L'anno successivo tuttavia perse un match con Steinitz ad armi pari, con due sconfitte e due patte. \nIn novembre del 1866 vinse a 21 anni il torneo \"British Association Challenge Cup\" di Londra, riconosciuto come il primo Campionato britannico ufficiale. \nMantenne il record del pi\u00f9 giovane vincitore di un campionato britannico per oltre un secolo, fino a quando Nigel Short lo vinse a 19 anni nel 1984.\nNel 1867 disput\u00f2 il suo primo torneo internazionale a Parigi, classificandosi quinto. Si classific\u00f2 =1\u00ba con Blackburne nel secondo campionato britannico del 1868/69, ma Blackburne vinse lo spareggio diventando il nuovo campione.\nNel 1870 partecip\u00f2 al torneo di Baden-Baden, il pi\u00f9 forte disputato fino ad allora in Europa, classificandosi sesto su dieci partecipanti (vinse Adolf Anderssen davanti a Steinitz).\nDal 1872 al 1874 fu editore della rivista di scacchi \"The Field\". Si guadagnava da vivere lavorando per la \"Lloyd's Bank\", ma quando scopr\u00ec di essersi ammalato di tubercolosi si dimise. In seguito anche alla morte di sua madre and\u00f2 in depressione e si diede all'alcool. Nel tentativo di aiutarlo a riprendersi i suoi amici e sostenitori lo mandarono nella localit\u00e0 di villeggiatura sulla Manica di Torquay, ma vi mor\u00ec nel 1875 a soli 29 anni. "}
{"id": "3329257", "revid": "287204", "url": "https://it.wikipedia.org/wiki?curid=3329257", "title": "Chateau des Dames", "text": ""}
{"id": "3329258", "revid": "3115", "url": "https://it.wikipedia.org/wiki?curid=3329258", "title": "Aragats (Armavir)", "text": "Aragats (in armeno \u0531\u0580\u0561\u0563\u0561\u056e; fino al 1946 \"Khznauz\") \u00e8 un comune dell'Armenia della provincia di Armavir. In base al censimento del 2010 conta di 3228 abitanti. La chiesa del paese, dedicata a San Stepanos, risale al 1870; vicino ad Aragats si trova una fortezza del regno di Urartu."}
{"id": "3329260", "revid": "114325", "url": "https://it.wikipedia.org/wiki?curid=3329260", "title": "Khznauz", "text": ""}
{"id": "3329264", "revid": "306856", "url": "https://it.wikipedia.org/wiki?curid=3329264", "title": "Laimburg", "text": ""}
{"id": "3329267", "revid": "3115", "url": "https://it.wikipedia.org/wiki?curid=3329267", "title": "Bivacco Laura Florio", "text": "Il bivacco Laura Florio \u00e8 un bivacco che si trova in Valle d'Aosta, sullo spartiacque tra la Valtournenche e la Valpelline.\n\u00c8 situato sul col du Cr\u00e9ton, a 3320 m s.l.m.\nStoria.\nIl bivacco \u00e8 stato inaugurato nel 1985.\nAccesso.\nIl bivacco \u00e8 raggiungibile dalla localit\u00e0 Avuil (1967\u00a0m - Valtournenche) in circa 6h (difficolt\u00e0 F+) o partendo dal Lago di Place-Moulin (Valpelline) in circa 6h (difficolt\u00e0 PD).\nAscensioni.\nIl bivacco serve per la salita al Tour du Cr\u00e9ton, al Mont Blanc du Cr\u00e9ton e allo Ch\u00e2teau des Dames."}
{"id": "3329268", "revid": "490801", "url": "https://it.wikipedia.org/wiki?curid=3329268", "title": "Bivacco Florio", "text": ""}
{"id": "3329276", "revid": "599013", "url": "https://it.wikipedia.org/wiki?curid=3329276", "title": "Josef La\u0161tovka", "text": ""}
{"id": "3329278", "revid": "55935", "url": "https://it.wikipedia.org/wiki?curid=3329278", "title": "Cesarius von Heisterbach", "text": ""}
{"id": "3329282", "revid": "628767", "url": "https://it.wikipedia.org/wiki?curid=3329282", "title": "Bivacco Giorgio e Renzo Novella", "text": "Il bivacco Giorgio e Renzo Novella \u00e8 un bivacco che si trova in sullo spartiacque tra la Valle d'Aosta (Valtournenche) e la Svizzera (canton Vallese).\n\u00c8 ubicato sulla punta Maria Cristina (3708 m s.l.m.).\nStoria.\nIl bivacco \u00e8 stato inaugurato nel 1983 ed \u00e8 dedicato alla memoria degli alpinisti Giorgio e Renzo Novella.\nAccesso.\nIl bivacco \u00e8 raggiungibile dal rifugio Duca degli Abruzzi all'Oriond\u00e9 con percorso alpinistico di 4h e 30 circa o dal bivacco Enzo e Nino Benedetti (poco pi\u00f9 in alto del Col Tournanche - 3510\u00a0m) in circa 2h con grado di difficolt\u00e0 AD.\nAscensioni.\nIl bivacco serve per la salita alla Dent d'H\u00e9rens (cresta est) e alla punta Maria Cristina."}
{"id": "3329286", "revid": "767487", "url": "https://it.wikipedia.org/wiki?curid=3329286", "title": "Spiritual Front", "text": "Gli Spiritual Front sono un gruppo musicale italiano formatosi a Roma nel 1999.\nStoria.\nGli Spiritual Front nascono come solo project di Simone Salvatori. Tra i primi album di ispirazione dark folk vi furono \"Songs for the will\" (Old Europa Cafe/Misty Circles, 1999) e \"Nihilist cocktails for calypso inferno\" (Oktag\u00f6n/Misty Circles, 2001), riscuotendo fin dagli esordi il plauso della critica e del pubblico con sonorit\u00e0 al limite del folk apocalittico ed ispirazione di stampo esoterico-industriale.\nNel 2001/2002 uscite in vinile come \"No kisses on the mouth\" e \"Nihilist\" col violista inglese Matt Howden mostrano sempre di pi\u00f9 suoni cupi ed intensi e vicino ad un certo cantautorato oscuro simile allo stile di Nick Cave, Swans e Scott Walker (nomi a cui spesso gli Spiritual Front vengono paragonati).\nTra il 2003 ed il 2005 i live della band (che ormai \u00e8 un vero e proprio combo rodato) diventano sempre pi\u00f9 numerosi e richiesti in tutta Europa, a testimonianza di come la band sappia rappresentare uno stile unico e definito a cavallo pop decadente mitteleuropeo ed un sound/visual vintage con continui richiami al cinema italiano d'autore (non a caso la band partecipa alla produzione di una compilation tributo a Pier Paolo Pasolini). \nNel 2005 arriva lo split con gli svedesi Ordo Rosarius Equilibrio intitolato \"Satyriasis\", un chiaro tributo ad una sessualit\u00e0 oscura e selvatica, un disco che mostra gli Spiritual Front ormai come un punto d'incontro tra una scena gothic e quella dell'alternative rock. A questo punto la band riesce a unire senza alcun problema folk, indie rock, tango, country rock in una miscela unica ed inconfondibile come lo dimostrer\u00e0 \"Armageddon Gigolo\" del 2006, album che li consacrer\u00e0 tra i gruppi migliori di quell'anno della scena alternativa, ed una delle band italiane pi\u00f9 rispettate e conosciute all'estero. \"Armageddon Gigolo\" viene registrato con la collaborazione dei musicisti dell'orchestra di Ennio Morricone all'interno dell'Herzog Studio, lo stesso scelto anche da Abel Ferrara per la registrazione delle sue colonne sonore, elementi che testimoniano l'amore della band per il cinema (sono di rito le proiezioni di film durante i loro concerti: Pasolini, Rainer Werner Fassbinder, Martin Scorsese, Sergio Leone...).\nTra il 2006 ed oggi la band vanta un'infinit\u00e0 di live in tutta l'Europa: Germania, Paesi Bassi, Spagna, Portogallo, Regno Unito, Danimarca, Svezia, Lituania, Polonia, Svizzera, Russia, suonando sempre in posizione di rilievo o headliner in numerosi ed eterogenei festivals (dal Wave Gotik Treffen al Heineken Jammin Festival).\nSempre capitanti dal carismatico leader Simone Salvatori (attivo anche come dj in numerosi club della capitale e nazionali), la band partecipa alle colonne sonore della serie \"Las Vegas\" e del film \"Saw II - La soluzione dell'enigma\" (con la canzone \"The Gift of Life\") e numerosi corti d'autore, viene costantemente invitata e trasmessa da radio di tutto il mondo, Simone intervistato da testate nazionali ed internazionali di musica e non (\"Tattoo Magazine\", \"Cultura Alternativa\" etc.).\nLo scorso anno la band \u00e8 stata invitata a suonare al programma televisivo \"Rockpalast\", leggendaria trasmissione musicale che ha visto sul suo palco band come Wire, The Smiths, Oasis, Faith No More e Max\u00efmo Park.\nIl loro ultimo album di inediti \"Rotten Roma Casino\", ancora una volta accompagnati dai musicisti dell'orchestra di Morricone, ospiti come Tying Tiffany, Sonja Kraushofer (L'\u00c2me Immortelle, Persephone), Tomas Petterson (Ordo Rosarius Equilibrio), Antonia Plastique (), con le illustrazioni dell'artista americano Chris Askew, e il layout di Paolo Soellner dei Klimt 1918, uscir\u00e0 doppio formato insieme ad un DVD che conterr\u00e0 videoclip, intervista e spoken words (testi di Pasolini, Majakovskij e Pavese letti dall'attore romano Alessandro Tiberi e l'attrice e performer burlesque Emanuela Nitti).\nNel maggio 2013 esce \"Open Wounds\" raccolta dei classici della band (anche in doppio cd, edizione deluxe limitata) interamente risuonati e riarrangiati; nello stesso periodo inizia a collaborare con gli Spiritual Front il tastierista e arrangiatore Luca Cirillo.\nSempre nel 2013 esce \"Black Hearts in Black Suits, \"disco scritto da Simone Salvatori su musiche composte da Stefano Puri."}
{"id": "3329287", "revid": "49980", "url": "https://it.wikipedia.org/wiki?curid=3329287", "title": "Teramo-mare", "text": ""}
{"id": "3329290", "revid": "49980", "url": "https://it.wikipedia.org/wiki?curid=3329290", "title": "Teramo-Mare", "text": ""}
{"id": "3329292", "revid": "767487", "url": "https://it.wikipedia.org/wiki?curid=3329292", "title": "Just a Woman", "text": "Just a Woman \u00e8 un film muto del 1918 diretto da Julius Steger. La storia, tratta da un lavoro teatrale di Eugene Walter, fu portata altre due volte sullo schermo. Nel 1925, Irving Cummings ne fece un remake, \"Just a Woman\", con Claire Windsor. Un nuovo adattamento, questa volta in versione sonora, usc\u00ec nelle sale nel 1933, distribuito in Italia con il titolo \"La grande menzogna\"; il film era diretto da J. Walter Ruben e interpretato da Irene Dunne in coppia con Charles Bickford.\nIl lavoro teatrale originale era andato in scena al 48th Street Theatre di Broadway il 17 gennaio 1916, restando in cartellone fino al maggio di quello stesso anno.\nTrama.\nAnna, la moglie di Jim Ward, operaio in un'acciaieria di Pittsburgh, convince il marito a investire i loro sudati risparmi nella promozione e commercializzazione di un dispositivo inventato da un suo amico. Il prodotto ha un tale successo che Jim viene nominato amministratore della societ\u00e0 siderurgica. L'uomo, per\u00f2, prende posizione nella difesa dei diritti dei lavoratori tanto da indurre gli altri dirigenti a boicottarlo per farlo dimettere. Uno dei direttori lo spinge a riprendere un suo vecchio vizio, quello del bere, che lo porta poi ad avere una relazione adulterina. L'amante lo induce, allora, a chiedere il divorzio, citando Anna per infedelt\u00e0. La moglie rifiuta di difendersi da quell'accusa infamante. Ma quando la minacciano di toglierle il figlio, lei risponde dichiarando che Jim non ne \u00e8 il padre. L'ex operaio, vergognandosi di ci\u00f2 che ha fatto alla moglie, confessa in tribunale il piano ordito ai danni di Anna e, per questo, viene condannato al carcere. Quando viene rilasciato, torna a casa dalla moglie, appena in tempo per vedere il figlio partire per la guerra.\nProduzione.\nIl film fu prodotto dalla S &amp; S Photoplays, girato in Pennsylvania, a Pittsburgh e alla Crystal Film Company di Manhattan.\nDistribuzione.\nDistribuito dalla U.S. Exhibitors' Booking Corp. Non si conoscono copie ancora esistenti della pellicola che viene considerata presumibilmente perduta."}
{"id": "3329293", "revid": "1832335", "url": "https://it.wikipedia.org/wiki?curid=3329293", "title": "Sekkan", "text": "Sekkan (\u6442\u95a2) \u00e8 un titolo nobiliare giapponese, caduto in disuso con l'abolizione dello shogunato nel XIX secolo.\nSostitu\u00ec i titoli di Sessh\u014d (\u6442\u653f) e Kanpaku (\u95a2\u767d), creati nel 593 d.C..\nA partire dall'alto medioevo con il termine \"Sessho\" si designava il precettore dell'imperatore minorenne.\nInvece il termine \"Kanpaku\" designava l'alto consigliere dell'imperatore adulto nonch\u00e9 colui che svolgeva il ruolo di reggente in caso di sua assenza, minorit\u00e0 fisica o mentale o altro caso di indisponibilit\u00e0 e difficolt\u00e0 obiettiva, sia temporaneamente che permanentemente.\nSostanzialmente, per ruolo e funzione, il \"Kanpaku\" era l'equivalente del \"Sessho\", con la precisazione che il \"Tenno\" doveva essere maggiorenne perch\u00e9 ci si potesse veder assegnato il titolo.\nIn Giappone i titoli di \"Sessho\" e \"Kanpaku\" erano appannaggio di una sola persona alla volta, proveniente dalle pi\u00f9 nobili famiglie del paese. In particolare il titolo di \"Kanpaku\" era rivestito per tradizione dal capo del clan Fujiwara, che ebbe enorme influenza a corte tra la met\u00e0 del VII secolo d.C e la fine del XII.\nQuando Toyotomi Hideyoshi volle sancire formalmente il proprio dominio del paese, non potendo per le sue umili origini assumere il titolo di \"Shogun\", si imparent\u00f2 con la famiglia Fujiwara affinch\u00e9 gli fosse assegnato il titolo di \"Kanpaku\".\nSi combatterono lunghe guerre per ottenere questi titoli, che rendevano i loro detentori i reali padroni del paese.\nNel basso medioevo divenne costume attribuirli contemporaneamente: colui che deteneva il titolo di \"Sessho\" e \"Kanpaku\" era denominato Sekkan, sicch\u00e9 questo termine cominci\u00f2 a essere usato spesso in sostituzione degli altri due, perch\u00e9 era ormai implicito il cumulo di ambedue le cariche. \nQuando chi le deteneva godeva anche del comando dell'esercito, il \"Sekkan\" prendeva nome di Sh\u014dgun, titolo nobiliare indicante propriamente l'alto comandante militare.\nIn particolare, un \"Kanpaku\" o un \"Sekkan\" ritiratosi era definito con il titolo di Taiko e conservava ancora un considerevole potere.\nCon l'abolizione dello shogunato nel 1868 i titoli di \"Sessho\", \"Kanpaku\" e \"Sekkan\", a differenza del titolo di \"Shogun\", non vennere soppressi; solo nel 1872 il titolo di \"Kanpaku\" venne abolito, con conseguente e implicita abolizione anche dei titoli di \"Sekkan\" e \"Taiko\". Il ruolo del \"Kanpaku\" \u00e8 diventato superfluo con la creazione nel 1885 dell'ufficio del Primo ministro del Giappone.\nSolo il titolo di \"Sessho\" sopravvisse, tuttavia non venne pi\u00f9 assegnato sistematicamente, ma solo in occasione di un suo effettivo e necessario utilizzo. In epoca moderna, d'altronde, il ridimensionamento del potere dell'imperatore ha comportato che chi detiene questo titolo non regga pi\u00f9 le sorti del Giappone. L'ultimo \"Sessho\" \u00e8 decaduto dalla carica nel 1926."}
{"id": "3329294", "revid": "38210526", "url": "https://it.wikipedia.org/wiki?curid=3329294", "title": "Sordo-cieca", "text": ""}
{"id": "3329299", "revid": "599013", "url": "https://it.wikipedia.org/wiki?curid=3329299", "title": "Ginka Zagor\u010deva", "text": ""}
{"id": "3329300", "revid": "38210552", "url": "https://it.wikipedia.org/wiki?curid=3329300", "title": "Sordo-cieco", "text": ""}
{"id": "3329301", "revid": "2131061", "url": "https://it.wikipedia.org/wiki?curid=3329301", "title": "Kifaya", "text": "Kif\u0101ya ( [ke\u02c8f\u00e6\u02d0j\u00e6], che in lingua araba significa \"basta!\"/\"\u00e8 abbastanza!\"), \u00e8 un Movimento politico d'opposizione al governo autocratico di Hosn\u012b Mub\u0101rak, che si autodefinisce ufficialmente \u00abMovimento egiziano per il cambiamento\u00bb () o \u00abMovimento egiziano per l'aggiornamento [della costituzione]\u00bb.\nTale raggruppamento \u00e8 stato creato nel luglio del 2004 al Cairo, senza che gli sia stato riconosciuto a termini di legge lo statuto legale di partito (solo quattro partiti erano autorizzati dal governo di Mubarak), ma ad esso fanno riferimento militanti di diverse tendenze ideologiche improntate al laicismo, studenti o operai, talora antichi attivisti degli anni settanta del XX secolo o persino nasseriani, giudicati \"di sinistra\" dagli Stati Uniti, ma \u00abtranspolitici\u00bb dagli Arabi e \u00abtrasversali\u00bb secondo il gergo politico europeo. Essi sono, in ogni caso, totalmente ostili al regime di Mub\u0101rak e al suo filo-americanismo, supposto o reale.\n\"Kif\u0101ya\" s'\u00e8 fatto conoscere dal grande pubblico in occasione d'una manifestazione nelle vie della capitale il 12 dicembre 2004, che chiedeva un'ampia riforma democratica del sistema politico egiziano. Altri cortei seguirono. Il 27 aprile del 2005, quindici centri urbani hanno visto marce di protesta (presto disperse dalla forze di sicurezza interna) mettersi in strada sulla falsariga di \"Kif\u0101ya\". L'ultimo in ordine di tempo \u00e8 avvenuto il 12 dicembre 2006, e fu considerato dai suoi organizzatori come un segnale del secondo anniversario di \"Kif\u0101ya\". I circa 250 firmatari di una petizione che vi avevano partecipato hanno tentato inutilmente di accedere all'interno di un edificio governativo.\nOrganizzazione non-religiosa.\nMalgrado alcune accuse elevate dai circoli pi\u00f9 vicini al governo, per natura, \"Kif\u0101ya\" si distingue dai movimenti del cosiddetto \"Isl\u0101m politico\", che dal canto loro prendono le distanze da \"Kif\u0101ya\". Anche se i Fratelli Musulmani () hanno condiviso i suoi appelli a una democratizzazione delle istituzioni. Questa loro presa di posizione era formale e ufficiale, ma non si sa quanto sincera, giudicata dai suoi avversari come mirante ad ingraziarsi Hosn\u012b Mub\u0101rak al fine di aumentare il proprio peso nella vita politica nazionale senza correre eccessivi rischi, minacciati come erano permanentemente dal regime. I Fratelli Musulmani hanno 88 deputati (ossia il 19,4% del totale del parlamento)\u2026 \u00abnon-affiliati\u00bb, visto che il partito non gode di esistenza legale, in conformit\u00e0 con la Costituzione che vieta l'accesso dei movimenti non laici alla vita politica.\n\"Kif\u0101ya\" preconizza una mobilitazione popolare e massiccia. Ma, se da un lato, gli egiziani rifuggono per la massima parte l'estremismo, essi sono per\u00f2 abbastanza sfiduciati nei confronti dei partiti tradizionali (considerati il rifugio di affaristi pi\u00f9 o meno corrotti) e forse pi\u00f9 pronti, secondo alcuni osservatori, a prestare ascolto ai movimenti che ormai la stampa chiama da qualche tempo \"islamici\" o, peggio, \"islamisti\", ovvero sembrano del tutto apoliticizzati. D'altro lato, gli egiziani sembrano pi\u00f9 di ogni altra considerazione, indifferenti nei confronti del movimento a causa della provenienza sociale dei suoi membri pi\u00f9 in vista, generalmente (ma non sempre) appartenenti alla classe media o a quella degli intellettuali e degli artisti. Al contrario, la molteplicit\u00e0 delle correnti che compongono \"Kif\u0101ya\" \u00e8 vista da questa organizzazione non come un elemento di fragilit\u00e0, bens\u00ec come un elemento di arricchimento e di rappresentativit\u00e0.\nCome sempre, il numero di simpatizzanti sembra essere un argomento quanto mai discutibile. Al quale occorrerebbe contrapporre l'eco che l'organizzazione suscita nella popolazione da un lato, nelle istituzioni governative dall'altro, cos\u00ec come nei media nazionali ed esteri. La misura del numero dei componenti non sembra essergli particolarmente favorevole, ma per il resto, la bilancia sembra pendere in suo favore. Secondo Sam\u012bra Mahfud\u012b, del Centre d'\u00e9tudes et de documentation \u00e9conomiques, juridiques et sociales (CEDEJ) del Cairo: Ella prosegue: \nUno degli slogan attuali di \"Kif\u0101ya\", \u00ab \u0643\u0641\u0627\u064a\u0647 \u0639\u0633\u0643\u0631 \u0643\u0641\u0627\u064a\u0647 \u0627\u0633\u062a\u0628\u062f\u0627\u062f \u0643\u0641\u0627\u064a\u0647 \u0627\u0633\u062a\u063a\u0644\u0627\u0644 \u0643\u0641\u0627\u064a\u0647 \u062e\u0645\u0633\u064a\u0646 \u0633\u0646\u0629 \u00bb (\u00abBasta con le forze armate! Basta con l'autoritarismo! Basta con lo sfruttamento! Basta coi cinque mandati [presidenziali]!\u00bb) non riassume del tutto la posizione del movimento: \"Kif\u0101ya\" intende opporsi a un governo accusato di nepotismo, di corruzione passiva, di abbandonare il settore pubblico, di non contrastare l'inflazione mentre organizza lo sperpero, ma anche di ricorrere allegramente alla censura dei media, di ricorrere facilmente alla tortura, d'utilizzare truppe di poliziotti e di militari a fini estranei a quelli della sicurezza della popolazione colpita dalle violenze dei movimenti estremistici che si richiamano al cosiddetto Islam politico.\nDe pi\u00f9: attualmente \"Kif\u0101ya\" sospettava Hosn\u012b Mub\u0101rak di non accontentarsi dei cinque mandati presidenziali gi\u00e0 lucrati (\u00e8 succeduto ad Anwar al-Sad\u0101t il 14 ottobre 1981), di cui solo l'ultimo \u00e8 stato da lui vinto in modo \u00abmoderatamente\u00bb democratico e multipartitico - secondo almeno gli standard dell'Europa occidentale - e di volere organizzare un referendum che gli concederebbe ogni libert\u00e0 di emendare la Costituzione egiziana a suo tornaconto: cosa che gli avrebbe permesso di fatto di facilitare l'ascesa alla presidenza del suo secondo figlio, Gamal (allora segretario del Partito Nazionale Democratico, paventando cos\u00ec l'avvio di una sorta di \u00abdemocrazia dinastica\u00bb (come in Siria).\nIn occasione dell'elezione presidenziale del settembre 2005, \"Kif\u0101ya\" aveva lanciato un appello alla popolazione di boicottare del tutto lo scrutinio previsto, accusando il governo di mettere in piedi un sistema di frode elettorale massiccia e di gestire un'elezione grazie allo stato di emergenza ancora in vigore.\nPolitica estera.\n\"Kif\u0101ya\" non limita il suo programma alla politica interna. Cos\u00ec Israele si vede imputata di razzismo sionista, senza alcuna sfumatura, in un testo disponibile su \"Kefaya.org\" (in inglese e arabo) a proposito del conflitto israelo-libanese del 2006, di cui il seguente costituisce il primo paragrafo: \nMentre Hosn\u012b Mub\u0101rak aveva adottato un atteggiamento di neutralit\u00e0 nei confronti degli Stati Uniti per quanto riguarda la seconda invasione dell'Iraq del 2003, \"Kif\u0101ya\" s'\u00e8 mostrata nettamente meno riservata, condividendo il sentimento largamente diffuso in Egitto che il presidente egiziano dava prova di debolezza, sia nei confronti della politica americana sia di quella del governo israeliano.\nLa proposta di ridisegno del Grande Medio Oriente presentata dall'Amministrazione Bush in occasione col vertice del G8, nel giugno 2004, \u00e8 stata vista da \"Kif\u0101ya\" come una variante, ancor pi\u00f9 pericolosa, d'un \u00abNuovo ordine mondiale\u00bb, reso di nuovo attuale e nutrito della teoria del \"Clash of Civilizations\", un sentimento condiviso dalla quasi-totalit\u00e0 dei paesi coinvolti, eccezion fatta dalle autorit\u00e0 egiziane."}
{"id": "3329302", "revid": "298229", "url": "https://it.wikipedia.org/wiki?curid=3329302", "title": "Ginka Zagorcheva", "text": ""}
{"id": "3329303", "revid": "486946", "url": "https://it.wikipedia.org/wiki?curid=3329303", "title": "London boroughs", "text": ""}
{"id": "3329304", "revid": "339392", "url": "https://it.wikipedia.org/wiki?curid=3329304", "title": "Scuola Superiore dell'Universit\u00e0 di Udine", "text": ""}
{"id": "3329305", "revid": "1005847", "url": "https://it.wikipedia.org/wiki?curid=3329305", "title": "Elezioni parlamentari in Bulgaria del 2005", "text": "Le elezioni parlamentari in Bulgaria del 2005 si tennero il 25 giugno per il rinnovo dell'Assemblea nazionale. In seguito all'esito elettorale, Sergej Stani\u0161ev, espressione della \"Coalizione per la Bulgaria\" e del Partito Socialista Bulgaro, divenne Primo ministro."}
{"id": "3329310", "revid": "594829", "url": "https://it.wikipedia.org/wiki?curid=3329310", "title": "Palermo Hollywood Hotel", "text": "Palermo Hollywood Hotel \u00e8 una serie televisiva argentina che ha come protagonista Freddy Villareal. \u00c8 andato in onda dal 3 luglio 2006 al 27 febbraio 2007."}
{"id": "3329314", "revid": "486946", "url": "https://it.wikipedia.org/wiki?curid=3329314", "title": "Borgo di Londra", "text": ""}
{"id": "3329315", "revid": "767487", "url": "https://it.wikipedia.org/wiki?curid=3329315", "title": "Real Steel", "text": "Real Steel \u00e8 un film di fantascienza del 2011 diretto da Shawn Levy.\nIl film \u00e8 prodotto da Steven Spielberg e Robert Zemeckis ed interpretato da Hugh Jackman e Evangeline Lilly. \u00c8 ispirato al racconto \"Acciaio\" (\"Steel\") di Richard Matheson, in precedenza gi\u00e0 adattato per la televisione con l'omonimo episodio della serie televisiva \"Ai confini della realt\u00e0\".\nTrama.\nAnno 2020, i robot vengono costruiti per farli combattere al posto degli uomini. Charlie Kenton, ex pugile professionista prossimo al titolo mondiale, perde la sua occasione di conquistarlo quando un robot lo sostituisce sul ring. Divenuto manager del robot, Ambush, decide di impiegarlo in combattimenti clandestini per racimolare un po' di soldi, ma in uno di questi incontri, che avviene in un rodeo contro un toro, il robot viene distrutto e Charlie si defila senza saldare il proprio debito con l'organizzatore. Nel frattempo viene a scoprire che la sua ex fidanzata \u00e8 morta e viene convocato per decidere a chi spetter\u00e0 la custodia del figlio, Max. Charlie non se lo ricorda neppure e non lo vuole, e decide quindi di lasciarlo alla sorella della defunta ex-ragazza in cambio di 100.000 dollari, ma gli viene comunque assegnato fino alla fine dell'estate. Con i soldi ricevuti per l'affidamento, Charlie acquista un robot proveniente dal Giappone che tempo prima aveva combattuto nella Lega mondiale, Noisy Boy. Lo iscrive cos\u00ec ad un combattimento clandestino di medio livello e, convinto che il robot sia imbattibile, chiede una sfida contro il campione, Midas, nella quale per\u00f2 viene sconfitto e distrutto.\nDopo aver recuperato il circuito di controllo vocale di Noisy Boy, Charlie, ormai disperato e a corto di soldi, va con Max in una discarica per rottami di robot, nella speranza di trovare qualche pezzo per costruirne uno. Accidentalmente, per\u00f2, Max cade in un dirupo ma fortunatamente rimane aggrappato al braccio di un robot, che tirer\u00e0 da solo fuori dal fango impiegandovi tutta la notte. Una volta portato a casa, Charlie gli spiega che non \u00e8 possibile usarlo per combattere dato che \u00e8 solo un G2, un robot da allenamento, fra l'altro anche tra i primi modelli costruiti e di statura inferiore alla media degli altri robot. Max tuttavia convince Charlie a farlo combattere, e gli organizza un incontro di basso livello in uno zoo. Contro ogni aspettativa, il robot riesce a battere l'ex campione dell'arena, Metro, un robot simile al mostro di Frankenstein.\nMax, utilizzando il controllo vocale di Noisy Boy e alcuni componenti di Ambush, riesce a programmare il suo robot, Atom, in modo che possa imparare e memorizzare mosse e tattiche che gli vengono mostrate. Charlie insegna al robot i fondamenti della boxe, e una volta che il robot ha memorizzato tutto, Charlie lo iscrive ad un torneo di boxe. Atom, con la sua resistenza ai colpi e l'abilit\u00e0 di Charlie con il controllo vocale, riesce a superare tutti gli incontri che gli capitano, restando imbattuto. Charlie viene infine invitato ad iscrivere il robot al WRB, il campionato mondiale di boxe tra robot, nel quale si dovr\u00e0 confrontare contro i pi\u00f9 forti robot da combattimento del mondo.\nNel primo incontro, Charlie inizia a perdere la fiducia quando si accorge che Atom ha ben poche speranze: \u00e8 vecchio e rovinato dai numerosi incontri, mentre il robot concorrente, Twin Cities, \u00e8 nuovo, molto pi\u00f9 grosso, controllato da una centralina avanzatissima e, al contrario degli altri robot, ha due teste. Poco prima dell'incontro, Charlie viene convocato nella sala di Tak Mashido, il proprietario di Zeus, il robot campione, e dalla sua compagna russa Farra Lemkova e gli vengono offerti 200 000 dollari per acquistare Atom come sparring partner dello stesso Zeus. Charlie si dimostra favorevole, ma Max non ne vuole sapere, essendosi affezionato ad Atom, e prepara il robot al combattimento. Il piccolo robot vince l'incontro con Twin Cities in un'esaltazione generale e Max a fine match sale sul ring strappando il microfono all'arbitro e invita i proprietari di Zeus (ovvero Tak Mashido e Farra Lemkova, che hanno assistito all'incontro) a sfidare il suo Atom. Uscito dall'arena, per\u00f2, Charlie viene assalito e malmenato da tre uomini, capeggiati dall'organizzatore di combattimenti clandestini a cui Charlie doveva dei soldi. Questo lo spinge a chiamare la zia di Max e ad affidarglielo per non fargli correre altri rischi, ma capisce presto di avere con suo figlio un obiettivo da portare a termine, perci\u00f2 torna a riprenderselo.\nArrivato all'incontro finale con Zeus, Charlie sa bene che le speranze di vittoria sono pressoch\u00e9 nulle. In meno di dieci secondi, Atom finisce due volte a terra, il che costringe Charlie a fargli adottare una tattica basata esclusivamente sulla difesa, nella speranza di arrivare alla fine del round ancora intero. Al suono della campana, Max e Charlie si precipitano verso il robot per effettuare delle riparazioni di fortuna. Il combattimento si protrae per tre round, e inizialmente Atom riesce a piazzare qualche colpo su Zeus, ma alla fine i due robot si combattono come se fossero davvero alla pari. Alla fine del quarto round, per\u00f2, Zeus mette fuori gioco il controllo vocale di Atom. Charlie e Max se ne accorgono, e Max convince il padre a comandarlo in modalit\u00e0 ombra, in cui il robot segue a vista le mosse di chi lo controlla. Controvoglia, Charlie accetta, e all'inizio del quinto e ultimo round si mette in posizione difensiva, restandoci e facendovi restare Atom fino a quando non si accorge che Zeus sta esaurendo le riserve di energia. Al momento favorevole, Charlie scatta dalla pozione difensiva a una serie di attacchi fulminei, in cui a poco a poco Zeus inizia ad andare in tilt, e Atom riesce addirittura a metterlo al tappeto, mentre lo stesso Tak Mashido, che negli ultimi minuti di combattimento aveva personalmente assunto i controlli manuali di Zeus, tenta inutilmente di far pendere la bilancia di nuovo a suo favore, ma alla fine il round termina, e con esso l'incontro, e Atom non riesce a mettere Zeus KO. Il pubblico sale sul ring per acclamare Atom e i suoi proprietari, mentre la giuria emana il verdetto dell'incontro. Sui tre giudici dell'incontro, due riconoscono la vittoria a Zeus, facendolo rimanere il campione ancora imbattuto, ma il vincitore morale rimane Atom, che se avesse avuto dieci secondi di tempo in pi\u00f9 a quel punto avrebbe quasi certamente battuto Zeus. Nonostante Lemkova si ostini ad accettare il risultato vittorioso come se l'era immaginato, lo stesso Tak Mashido riconosce invece l'incontro come una sconfitta, allontanandosi dal ring senza rilasciare dichiarazioni. Atom viene cos\u00ec acclamato da tutto il pubblico e da Charlie e Max come il \"Campione della Gente\".\nDistribuzione.\nIl primo trailer ufficiale \u00e8 stato distribuito nel dicembre 2010. Il secondo full trailer ufficiale \u00e8 stato pubblicato il 10 maggio 2011. Il film \u00e8 stato distribuito nelle sale cinematografiche statunitensi il 7 ottobre 2011. In Italia il film \u00e8 stato distribuito nelle sale il 25 novembre 2011.\nBench\u00e9 nei primi trailer con Hugh Jackman usciti in Italia fosse previsto il titolo \"Atom\", dal nome del robot protagonista, in seguito \u00e8 stato adattato in \"Real Steel\" come nella versione in lingua originale.\nAccoglienza.\nIncassi.\nIl film ha incassato $85,5 milioni di dollari negli Stati Uniti (27 nel solo fine settimana di apertura) e $213,8 milioni nel resto del mondo, per un incasso totale di oltre 299 milioni di dollari.\nCritica.\nIl film \u00e8 stato accolto da recensioni miste da parte della critica. Sul sito aggregatore di recensioni Rotten Tomatoes detiene un 60% di gradimento basato su 233 recensioni professionali, con una media dei voti del 5.91 su 10. Su Metacritic il film ha un punteggio del 56 su 100, basato sul parere di 34 critici.\nVideogiochi.\nDalla pellicola sono stati tratti anche due videogiochi per iOS e Android \"Real Steel World Robot Boxing\" (2013) e \"Real Steel Boxing Champions\" (2015)."}
{"id": "3329316", "revid": "466539", "url": "https://it.wikipedia.org/wiki?curid=3329316", "title": "Gretchen Carlson", "text": "Biografia.\nDopo la vittoria del titolo di Miss America, Gretchen Carlson ha sposato l'agente sportivo Casey Close ed ha condotto numerose trasmissioni televisive fra cui \"Saturday Early Show\" sulla CBS insieme a Russ Mitchell dal 2001 al 2005. Nel 2005 Carlson entra a Fox News, diventando uno dei volti pi\u00f9 conosciuti. Dal 2008 conduce \"Fox &amp; Friends\", insieme a Steve Doocy e Brian Kilmeade; poi presenta \"The Real Story with Gretchen Carlson\".\nIl 23 giugno 2016 viene licenziata da Fox News: ai primi di luglio la Carlson denuncia Roger Ailes, amministratore delegato dell'emittente, per molestie sessuali a un tribunale del New Jersey, raccontando di essere stata allontanata per aver rifiutato le sue reiterate offerte. La vertenza si \u00e8 poi risolta con un accordo privato e le scuse pubbliche alla Carlson, che ha ha ricevuto un indennizzo di 20 milioni di dollari."}
{"id": "3329317", "revid": "767487", "url": "https://it.wikipedia.org/wiki?curid=3329317", "title": "Armageddon Gigolo", "text": "Armageddon Gigolo' \u00e8 il terzo album degli Spiritual Front, uscito nel 2006."}
{"id": "3329318", "revid": "767487", "url": "https://it.wikipedia.org/wiki?curid=3329318", "title": "The Beloved Vagabond (film 1915)", "text": "The Beloved Vagabond \u00e8 un film muto del 1915 diretto da Edward Jos\u00e9, basato su un romanzo di William J. Locke, adattato per lo schermo da George B. Seitz. La pellicola segna il debutto cinematografico di Florence Deshon.\nDal romanzo originale trassero spunto altri film: nel Regno Unito, nel 1923 fu girato un altro \"The Beloved Vagabond\", interpretato da Carlyle Blackwell. Nel 1936, negli Stati Uniti ne fu fatto un remake, che in Italia \u00e8 conosciuto come \"L'amato vagabondo\". Il film era diretto da Curtis Bernhardt e interpretato da Maurice Chevalier.\nProduzione.\nIl film fu prodotto dalla Path\u00e9 Exchange\nDistribuzione.\nDistribuito dalla Path\u00e9 Exchange che lo fece uscire in sala il 17 dicembre 1915."}
{"id": "3329324", "revid": "149466", "url": "https://it.wikipedia.org/wiki?curid=3329324", "title": "San Vitaliano papa", "text": ""}
{"id": "3329325", "revid": "1718925", "url": "https://it.wikipedia.org/wiki?curid=3329325", "title": "De la cabeza", "text": "De la Cabeza \u00e8 un programma televisivo argentino umoristico, che \u00e8 andato in onda dal 1992 al 1997 su Am\u00e9rica TV. Riprende lo stile del programma \"Cha cha cha\"."}
{"id": "3329331", "revid": "6923", "url": "https://it.wikipedia.org/wiki?curid=3329331", "title": "In\u00e9s Mar\u00eda Calero", "text": "Biografia.\nHa inoltre rappresentato il Venezuela a Miss Universo 1987 il 26 maggio 1987 a Singapore, dove si \u00e8 classificata al quarto posto. Nello stesso anno \u00e8 arrivata al terzo posto del concorso Miss Sud America. Nel 1992 \u00e8 nel cast della telenovela \"Cuore ferito\"."}
{"id": "3329333", "revid": "214753", "url": "https://it.wikipedia.org/wiki?curid=3329333", "title": "Walter Delle Karth", "text": "\u00c8 il figlio dell'omonimo combinatista nordico Walter Delle Karth Sr. nonch\u00e9 il fratello di Werner e di Dieter, a loro volta bobbisti di livello internazionale, e lo zio di Nico, velista olimpionico (figlio di Werner).\nBiografia.\nAttivo durante gli anni settanta e la prima met\u00e0 degli anni ottanta, durante la sua carriera ha gareggiato alternandosi in entrambi i ruoli di questo sport, frenatore e pilota.\nHa partecipato a tre edizioni dei Giochi olimpici invernali: a si classific\u00f2 al settimo posto nel bob a quattro; otto anni dopo, a , fu quinto nella gara a quattro, mentre a gareggi\u00f2 in entrambe le specialit\u00e0, piazzandosi in dodicesima posizione nella disciplina biposto e in decima in quella a quattro.\nHa inoltre preso parte ad almeno sette edizioni dei campionati mondiali, conquistando in totale due medaglie. Nel dettaglio i suoi risultati nelle prove iridate sono stati, nel bob a due: quinto a Sch\u00f6nau am K\u00f6nigssee 1979 e quinto a Lake Placid 1983; nel bob a quattro: medaglia d'argento a Lake Placid 1973 con il fratello Werner, Hans Eichinger e Fritz Sperling, medaglia di bronzo a Sankt Moritz 1974 con gli stessi compagni, settimo a Sankt Moritz 1977, quarto a Lake Placid 1978, sesto a Sch\u00f6nau am K\u00f6nigssee 1979, sesto a Cortina d'Ampezzo 1981 e quinto a Lake Placid 1983.\nAgli europei ha invece conquistato tre medaglie di bronzo: una nel bob a due e due nel bob a quattro.\nIn Coppa del Mondo si \u00e8 classificato in seconda posizione nel bob a quattro al termine della stagione 1985/86, preceduto dallo svizzero Ekkehard Fasser."}
{"id": "3329337", "revid": "933835", "url": "https://it.wikipedia.org/wiki?curid=3329337", "title": "Serafino Cerulli Irelli", "text": "Biografia.\nNato da una famiglia di scienziati e politici, che annoverava l'astronomo Vincenzo Cerulli, Serafino si \u00e8 laureato in geologia all'Universit\u00e0 La Sapienza. Dopo essersi perfezionato in paleontologia a Monaco di Baviera con Karl Alfred von Zittel, \u00e8 stato assistente di Alessandro Portis nell'Istituto di geologia e paleontologia del ricordato ateneo romano, che ha arricchito di molte collezioni, in particolare di gasteropodi e scafopodi.\nI suoi lavori di malacologia hanno interessato soprattutto l'Abruzzo e il Lazio. Particolare attenzione ha rivolto ai dintorni di Roma, analizzando i molluschi fossili provenienti dai depositi marini pleistocenici di Monte Mario. La sua principale opera, la \"Fauna malacologica mariana\", \u00e8 stata pubblicata in otto volumi tra il 1907 ed il 1916.\nNel 1945 \u00e8 stato presidente della Societ\u00e0 geologica italiana."}
{"id": "3329340", "revid": "115473313", "url": "https://it.wikipedia.org/wiki?curid=3329340", "title": "Gasoleros", "text": "Gasoleros \u00e8 una telenovela argentina prodotta tra il 1998 e il 1999 da Artear e Pol-ka Producciones. \u00c8 andata in onda dal 5 gennaio 1998 al 23 dicembre 1999. La sigla \u00e8 cantata da Vicentico.\nTrama.\nRacconta la storia della famiglia Panigazzi. Il capo \u00e8 H\u00e9ctor (Juan Leyrado) ex-autista. A sua volta la storia narra anche le vicende di Roxana Presutti (Mercedes Mor\u00e1n) sposata con Jorge (Manuel Callau) fino a quando incontra H\u00e9ctor. Un altro personaggio centrale \u00e8 Emilia (Silvia Montanari) proprietaria di un bar. La serie \u00e8 stata girata a Buenos Aires.\nProduzione.\nLa serie \u00e8 stata annunciata nel novembre del 1997 da Juan Leyrado."}
{"id": "3329341", "revid": "767487", "url": "https://it.wikipedia.org/wiki?curid=3329341", "title": "Ma pap\u00e0 ti manda sola?", "text": "Ma pap\u00e0 ti manda sola? (\"What's Up, Doc?\") \u00e8 un film del 1972 diretto da Peter Bogdanovich, con Ryan O'Neal e Barbra Streisand.\nTrama.\nHoward Bannister \u00e8 un imbranato musicologo che, accompagnato dalla pedante fidanzata Eunice, arriva a San Francisco per partecipare a un concorso, finanziato da un eccentrico milionario, Frederick Larrabee. L'uomo ha deciso di premiare con una cospicua somma il migliore progetto di ricerca musicale, che lui conserva in una borsa di tela scozzese. In hotel Howard conosce una stravagante ragazza, Judy, che si invaghisce di lui e lo corteggia sfacciatamente, sostituendo la fidanzata nella cena di gala del concorso, durante la quale convince il finanziatore ad assegnare il premio a Howard.\nLa storia si intreccia con quella di due goffe spie che si rubano l'un'altra una borsa con dei documenti top secret, anch'essa in tela scozzese, e due ladri di gioielli che cercano di derubare una vecchia milionaria dei suoi preziosi, contenuti in un'altra borsa di tela scozzese. Le borse vengono scambiate tra di loro per una serie di equivoci, che si conclude con uno spettacolare inseguimento in auto \"tutti contro tutti\" sulle vie di San Francisco che finisce con un salto in mare delle auto dei protagonisti.\nArrestati dalla polizia finiscono tutti davanti a un giudice che si scoprir\u00e0 essere il padre di Judy. Alla fine Eunice si innamora di Frederick e resta con lui, mentre Judy, spedita dal padre in collegio, si congeda da Howard, che resta solo e deluso perch\u00e9, nel frattempo, si \u00e8 innamorato di lei. Sull'aereo del ritorno, Howard sente la voce di Judy che racconta alla infastidita vicina di posto che andr\u00e0 a studiare musica nel college dove insegna Howard, si volta e la bacia appassionatamente.\nRiconoscimenti.\nNel 2000 l'American Film Institute lo ha inserito al sessantunesimo posto nella lista delle 100 migliori commedie statunitensi, e nel 2002 lo ha inserito al sessantottesimo posto nella lista dei cento migliori film sentimentali statunitensi."}
{"id": "3329347", "revid": "438678", "url": "https://it.wikipedia.org/wiki?curid=3329347", "title": "Funzione di Eulero (forma modulare)", "text": "In matematica, la funzione di Eulero, dal matematico svizzero Leonhard Euler, \u00e8 definita come\nper |q| &lt; 1. \u00c8 un esempio di q-serie, una forma modulare, e fornisce un tipico esempio di relazione tra la combinatoria e l'analisi complessa.\nPropriet\u00e0.\nIl coefficiente formula_2 nell'espansione in serie formale di potenze di formula_3, coincide col numero di partizioni di \"k\". In simboli, \ndove formula_2 \u00e8 la funzione di partizione di \"k\".\nInoltre, il teorema dei numeri pentagonali di Eulero si pu\u00f2 riscrivere come\ne, in particolare, si noti che formula_7 \u00e8 un numero pentagonale.\nLa funzione di Eulero \u00e8 collegata alla funzione eta di Dedekind attraverso un'identit\u00e0 di Ramanujan nel seguente modo:\ndove formula_9 ed entrambe le funzioni hanno la simmetria del gruppo modulare."}
{"id": "3329348", "revid": "169919", "url": "https://it.wikipedia.org/wiki?curid=3329348", "title": "Gasoleres", "text": ""}
{"id": "3329349", "revid": "11959", "url": "https://it.wikipedia.org/wiki?curid=3329349", "title": "Mohammed Hosni Moubarak", "text": ""}
{"id": "3329350", "revid": "110157", "url": "https://it.wikipedia.org/wiki?curid=3329350", "title": "Onciale 056", "text": "L'Onciale 056 (numerazione Gregory-Aland) \u00e8 un codice manoscritto onciale del Nuovo Testamento, in lingua greca, datato paleograficamente al X secolo.\nTesto.\nIl codice \u00e8 composto da 6 spessi fogli di pergamena di 298 per 233 cm, contenenti un testo degli \"Atti degli Apostoli\" e le lettere di Paolo, con un commento. Il testo \u00e8 scritto in una colonna per pagina e 40 linee per colonna.\nCritica testuale.\nIl testo del codice \u00e8 rappresentativo del tipo testuale bizantino. Kurt Aland lo ha collocato nella Categoria V.\nProbabilmente \u00e8 stato trascritto da Onciale 0142.\nStoria.\nIl codice \u00e8 conservato alla Biblioth\u00e8que nationale de France (Coislin Gr. 26) a Parigi."}
{"id": "3329357", "revid": "869733", "url": "https://it.wikipedia.org/wiki?curid=3329357", "title": "Thai (disambigua)", "text": ""}
{"id": "3329358", "revid": "1005847", "url": "https://it.wikipedia.org/wiki?curid=3329358", "title": "Elezioni presidenziali in Bulgaria del 2006", "text": "Le elezioni presidenziali in Bulgaria del 2006 si tennero il 22 ottobre (primo turno) e il 29 ottobre (secondo turno); videro la vittoria di Georgi P\u0103rvanov, indipendente sostenuto dal Partito Socialista Bulgaro."}
{"id": "3329361", "revid": "767487", "url": "https://it.wikipedia.org/wiki?curid=3329361", "title": "Stanley Forman", "text": " \nBiografia.\nStanley Forman ha studiato fotografia presso la Benjamin Franklin Institute of Technology di Boston dal 1965 al 1966. Dopo la laurea, Forman ha lavorato come cameraman prima di essere assunto presso il \"Boston Herald\" (che in seguito \u00e8 diventato il \"Boston Herald American\" nel 1973 per poi tornare a \"Boston Herald\" nel 1983) come tecnico del laboratorio fotografico. In seguito fu promosso a fotoreporter. Nel 1975 ha vinto il World Press Photo of the Year nel 1975.\nForman ha vinto i suoi primi due premi Pulitzer consecutivamente ed \u00e8 stato il primo fotografo a farlo. Nel 1976, ha vinto nella categoria \"Spot News Photography\" per la sua sequenza di fotografie che mostravano una giovane donna e una bambina di due anni che cadevano da un balcone durante un incendio. L'anno successivo, \u00e8 stato co-vincitore nella stessa categoria per \"The Soiling of Old Glory\", una fotografia che ritrae l'avvocato Ted Landsmark, aggredito da un uomo che brandisce un pennone come arma. Forman ha vinto il terzo Premio Pulitzer nel 1979, quando \u00e8 l'intero staff dei fotografi del \"Boston Herald American\" hanno vinto nella sezione \"Feature Photography\" grazie ai loro servizi sulla bufera di neve del 1978.\nForman ha anche lavorato come cameraman presso la stazione televisiva di Boston WCVB-TV dal 1983."}
{"id": "3329362", "revid": "1543377", "url": "https://it.wikipedia.org/wiki?curid=3329362", "title": "Mike Matusow", "text": "Biografia.\nMatusow ha iniziato a giocare a poker nei primi anni novanta, prima come dealer e poi come giocatore professionista. I suoi successi pi\u00f9 importanti sono i quattro braccialetti alle World Series of Poker e l'edizione 2005 del World Series of Poker Tournament of Champions.\n\u00c8 soprannominato \"The Mouth\" (la bocca) per via della sua tendenza a parlare molto al tavolo ed \u00e8 noto nel circuito per alcuni suoi spettacolari errori di valutazione (chiamati \"Mike Matusow Blow-up\" o \"Mike Matusow Meltdown\") che gli son costati l'eliminazione in partite altrimenti ben giocate."}
{"id": "3329365", "revid": "1005847", "url": "https://it.wikipedia.org/wiki?curid=3329365", "title": "Elezioni presidenziali in Bulgaria del 2011", "text": "Le elezioni presidenziali in Bulgaria del 2011 si tennero il 23 ottobre; videro la vittoria di Rosen Plevneliev, indipendente sostenuto dal partito Cittadini per lo Sviluppo Europeo della Bulgaria."}
{"id": "3329380", "revid": "729019", "url": "https://it.wikipedia.org/wiki?curid=3329380", "title": "Muscolo brachiale", "text": "Il muscolo brachiale \u00e8 un muscolo anteroinferiore del braccio, posto in profondit\u00e0 rispetto al muscolo bicipite brachiale. Forma la parte superiore del pavimento della \"fossa cubitale\" nel gomito.\nAnatomia.\nOrigina immediatamente al di sotto dell'inserzione del muscolo deltoide, dalle facce antero-mediale e antero-laterale dell'omero, fino all'epifisi distale dell'omero, e si porta in basso per inserirsi sulla tuberosit\u00e0 dell'ulna sulla faccia inferiore del processo coronoideo.\nAzione.\n\u00c8 il pi\u00f9 potente flessore dell'avambraccio. A differenza dell'altro flessore dell'avambraccio, il muscolo bicipite brachiale, non si inserisce sul radio, quindi non partecipa alla supinazione dell'avambraccio.\nInnervazione.\nIl muscolo brachiale \u00e8 innervato dal nervo muscolocutaneo. Una piccola porzione laterale del muscolo \u00e8 innervata dal nervo radiale."}
{"id": "3329388", "revid": "767487", "url": "https://it.wikipedia.org/wiki?curid=3329388", "title": "L'amato vagabondo", "text": "L'amato vagabondo (\"The Beloved Vagabond\") \u00e8 un film del 1936 diretto da Kurt Bernhardt (Curtis Bernhardt). La storia era gi\u00e0 stata adattata per lo schermo da \"The Beloved Vagabond\" nel 1915 e da \"The Beloved Vagabond\" nel 1923.\nI costumi sono firmati da Ernst Stern e dalla grande sarta Elsa Schiaparelli.\nIl film venne presentato in concorso alla 4\u00aa Mostra del Cinema di Venezia.\nTrama.\nNell'Ottocento, un architetto si spaccia per vagabondo e si innamora di una ragazza orfana.\nProduzione.\nIl film fu prodotto dalla Toeplitz Productions Ltd.\nDistribuzione.\nDistribuito nel Regno Unito dalla Associated British Film Distributors (ABFD), usc\u00ec in sala il 25 agosto 1936 in prima londinese. Negli Stati Uniti, fu distribuito dalla Columbia Pictures, mentre in altri paesi europei fu distribuito dall'austriaca Kiba Filmverleih.\nDate di uscita.\nIMDb\nAlias"}
{"id": "3329389", "revid": "118830415", "url": "https://it.wikipedia.org/wiki?curid=3329389", "title": "Aya Brea", "text": "Aya Brea \u00e8 la protagonista della serie \"Parasite Eve\", della Squaresoft (ora Square Enix).\nBiografia.\nAya Brea \u00e8 nata a Boston, Massachusetts, il 20 novembre 1972. Suo padre, il cui nome non viene rivelato, era un giornalista statunitense di origini russe mentre la madre, Mariko, era giapponese. Aveva anche una sorella minore di nome Maya che, insieme alla madre, mor\u00ec in un incidente automobilistico nel dicembre del 1977. Dopo la morte di Maya, i suoi organi furono conservati su volere del padre. Nel 1979, ad Aya, (che all'epoca aveva solo 7 anni e che per cause sconosciute stava perdendo la vista) venne trapiantata una cornea appartenuta alla sua defunta sorella, poich\u00e9 l'organo non mostr\u00f2 alcun segno di rigetto.\nAllo stesso tempo, un rene appartenuto a Maya, fu trapiantato in una giovane ragazza di nome Melissa Pearce. All'insaputa dei medici che avevano portato a termine i trapianti, i mitocondri di Maya si erano molto evoluti e cominciarono a cambiare la struttura genetica, sia di Aya che di Melissa.\nAya studi\u00f2 criminologia presso l'Universit\u00e0 della Virginia. Pi\u00f9 tardi, divenne una detective e fu assegnata al 17\u00ba Dipartimento di Polizia di New York. In breve tempo entr\u00f2 a far parte della squadra \"padre e figlia\" dove, come collega di lavoro, aveva Daniel \"Bo\" Dollis, un poliziotto veterano che si dimostrava eccessivamente protettivo verso di lei nelle situazioni pi\u00f9 pericolose.\nParasite Eve.\nIl 24 dicembre 1997, Aya partecip\u00f2 ad una prestazione d'opera alla Carnegie Hall. Durante la performance Melissa Pearce, che nel frattempo era divenuta una cantante lirica, si trasform\u00f2 nella creatura mitocondriale Eve, a causa dei mitocondri mutanti di Maya che erano rimasti dormienti nel corpo di Melissa per undici anni. Come suo primo atto contro l'umanit\u00e0, Eve uccise tutti gli spettatori nella Carnegie Hall tramite poteri psichici, che causarono alle persone presenti una sorta di combustione spontanea, fatta eccezione per Aya, che era immune agli effetti.\nDurante i sei giorni successivi, in una Manhattan devastata e messa in quarantena dal resto del mondo. Aya affront\u00f2 Eve e le mostruose creature che essa aveva generato, chiamate creature neo-mitocondriali (NMC). Aya scopr\u00ec di aver acquisito un grande potere, per via del fatto che possedeva i mitocondri di Maya, trasferitisi nel suo corpo durante il trapianto della cornea; questi per\u00f2 non erano riusciti a prendere il controllo su di lei, cosa che invece non era accaduta per Melissa. Alla fine, grazie a questi poteri, Aya fu in grado distruggere definitivamente Eve, dopo una battaglia svoltasi su Liberty Island.\nDopo questo per\u00f2, La ragazza dovette distruggere anche l'essere Supremo, che Eve dette alla luce poco prima di morire. Aya riusc\u00ec ad uccidere la creatura con un piccolo aiuto da parte di Daniel e Kunihiko Maeda, uno scienziato giapponese che li aveva assistiti in quei giorni per dargli supporto. Ben presto, Aya Brea divenne una eroina nazionale, ricevendo riconoscimenti da alti funzionari del governo e dal Presidente.\nParasite Eve II.\n4 settembre 2000, sono trascorsi quasi tre anni dall'incidente di Manhattan e dalla sconfitta di Eve, Aya Brea ha lasciato la polizia e si \u00e8 unita ad un ramo di formazione dell'FBI noto come il Mitochondrial Investigation and Suppression Team (M.I.S.T.), con sede a Los Angeles: qui stringe un forte legame di amicizia con Pierce Carradine, un genio dei computer. L'obiettivo di questa task force \u00e8 quello di dare la caccia e distruggere ogni NMC sopravvissuto. Durante il suo servizio come agente MIST, Aya aveva sempre voluto lavorare da sola, a causa delle imprevedibili anomalie dei suoi poteri.\nUn fatto degno di nota \u00e8 che, grazie al risveglio dei suoi mitocondri, Aya appare pi\u00f9 giovane della sua et\u00e0 biologica. Pur avendo questo vantaggio, preferirebbe vivere una vita normale.\nUna telefonata anonima costringe Aya a dirigersi ed investigare in un palazzo nel centro di Los Angeles, l'Akropolis Tower, dove, al suo arrivo, trova un'intera squadra di agenti SWAT massacrata ed una notevole infestazione di NMC. Aya scopre ben presto che questi nuovi NMC sono in grado di assumere forma umana. Mentre Aya procede con la sua missione nel palazzo, fa la sua comparsa un essere misterioso e terrificante, un umanoide che si scoprir\u00e0 essere una Creatura neo-mitocondriale artificiale (ANMC) chiamata Golem No.9. Dopo aver ingaggiato un combattimento nei pressi dell'eliporto, sul tetto della struttura, il Golem fa saltare il palazzo con un detonatore a distanza e fugge mentre Aya si salva grazie ad un elicottero di salvataggio.\nLe successive investigazioni portano Aya in una piccola citt\u00e0 chiamata Dryfield, situata nel deserto del Mojave dove incontra Kyle Madigan, un detective privato. Con Kyle, Aya presto scopre una strana struttura top secret costruita nelle cavit\u00e0 di una miniera, creata da un governo ombra chiamato Neo-Ark, in quel posto, i ricercatori stavano usando il DNA di Aya Brea allo scopo di dar vita ad una nuova razza di ANMC. Per controllare queste creature gli scienziati della Neo-Ark avevano creato Eve, un clone bambina di Aya, dotata di grandi poteri psichici.\nDopo la distruzione della struttura Neo-Ark, degli ANMC e della creatura finale. Aya ha preso la piccola Eve con s\u00e9, formando un legame materno con lei e con l'intenzione di crescerla come fosse figlia sua.\nIn seguito, Eric Baldwin, il capo del MIST e di Aya Brea, \u00e8 stato scoperto e riconosciuto come uno dei leader del governo ombra ed \u00e8 stato arrestato e condannato per cospirazione verso l'umanit\u00e0, la sua smascherazione \u00e8 stata possibile grazie alle indagini portate avanti da Pierce Carradine. Kyle Madigan, scomparso dopo gli eventi di Neo-Ark, si riunisce ad Aya ed Eve a New York; si lascia intendere che i due abbiano una relazione.\nThe 3rd Birthday.\nIl 24 dicembre 2010 Aya viene trovata incosciente da Hyde Bohr sulle scale della cattedrale di St. Thomas di Manhattan, con indosso un abito da sposa. Scoperta la sua abilit\u00e0 di poter utilizzare un qualunque corpo ospite e prenderne momentaneamente il controllo (battezzata da Hyde Bohr stesso come \"Overdive\"), Bohr creera la CTI's Overdive division, associazione che, con l'utilizzo di una macchina speciale, ha come obiettivo principale l'invio di Aya nel passato per l'eliminazione dei Twisted, creature mostruose che ormai popolano gran parte del mondo, distruggendo e uccidendo. Aya, sin dal suo ritrovamento, non ricorda niente del suo passato, se non il suo stesso nome.\nAltre apparizioni.\nAya appare anche come personaggio nascosto nel videogioco della Square Enix \"Chocobo Racing\" e il suo costume \u00e8 disponibile in \"Dissidia 012 Final Fantasy\" (sempre della Square) per Lightning (che nella versione giapponese \u00e8 sempre doppiata da Maaya Sakamoto)."}
{"id": "3329390", "revid": "287204", "url": "https://it.wikipedia.org/wiki?curid=3329390", "title": "Anatoli", "text": ""}
{"id": "3329391", "revid": "47767", "url": "https://it.wikipedia.org/wiki?curid=3329391", "title": "Anatoliy", "text": ""}
{"id": "3329395", "revid": "47767", "url": "https://it.wikipedia.org/wiki?curid=3329395", "title": "Anatolij", "text": ""}
{"id": "3329400", "revid": "126257", "url": "https://it.wikipedia.org/wiki?curid=3329400", "title": "Mercatistica", "text": ""}
{"id": "3329401", "revid": "214753", "url": "https://it.wikipedia.org/wiki?curid=3329401", "title": "Hans Eichinger", "text": "Biografia.\nAttivo durante gli anni settanta come frenatore per la squadra nazionale austriaca, ha preso parte ad almeno cinque edizioni dei campionati mondiali, conquistando in totale due medaglie. Nel dettaglio i suoi risultati nelle prove iridate sono stati, nel bob a quattro: medaglia d'argento a Lake Placid 1973 con Walter Delle Karth, Werner Delle Karth e Fritz Sperling, medaglia di bronzo a Sankt Moritz 1974 con gli stessi compagni, settimo a Sankt Moritz 1977, quarto a Lake Placid 1978 e sesto a Sch\u00f6nau am K\u00f6nigssee 1979."}
{"id": "3329402", "revid": "126257", "url": "https://it.wikipedia.org/wiki?curid=3329402", "title": "Mercatologia", "text": ""}
{"id": "3329413", "revid": "80339", "url": "https://it.wikipedia.org/wiki?curid=3329413", "title": "Krasnogorskij rajon (Kraj di Altaj)", "text": ""}
{"id": "3329415", "revid": "1543377", "url": "https://it.wikipedia.org/wiki?curid=3329415", "title": "Ypan\u00e9", "text": " \nYpan\u00e9 \u00e8 un centro abitato del Paraguay, situato nel dipartimento Central, a 32 km dalla capitale Asunci\u00f3n; \u00e8 uno dei 19 distretti in cui \u00e8 diviso il dipartimento.\nPopolazione.\nAl censimento del 2002 Ypan\u00e9 contava una popolazione urbana di 5.972 abitanti (25.421 nell'intero distretto). \nCaratteristiche.\nFondata come missione francescana nel 1538, la citt\u00e0 ebbe una seconda fondazione il 6 maggio 1862; la principale attivit\u00e0 economica \u00e8 l'agricoltura.\nNote.\n "}
{"id": "3329416", "revid": "80339", "url": "https://it.wikipedia.org/wiki?curid=3329416", "title": "Michajlovskij rajon (Kraj di Altaj)", "text": ""}
{"id": "3329419", "revid": "80339", "url": "https://it.wikipedia.org/wiki?curid=3329419", "title": "Petropavloskij rajon (Kraj di Altaj)", "text": ""}
{"id": "3329420", "revid": "80339", "url": "https://it.wikipedia.org/wiki?curid=3329420", "title": "Romanovskij rajon (Kraj di Altaj)", "text": ""}
{"id": "3329421", "revid": "80339", "url": "https://it.wikipedia.org/wiki?curid=3329421", "title": "Troickij rajon (Kraj di Altaj)", "text": ""}
{"id": "3329422", "revid": "80339", "url": "https://it.wikipedia.org/wiki?curid=3329422", "title": "Sovetskij rajon (Kraj di Altaj)", "text": ""}
{"id": "3329424", "revid": "80339", "url": "https://it.wikipedia.org/wiki?curid=3329424", "title": "Smolenskij rajon (Kraj di Altaj)", "text": ""}
{"id": "3329428", "revid": "80339", "url": "https://it.wikipedia.org/wiki?curid=3329428", "title": "Celinnyj rajon (Kraj di Altaj)", "text": ""}
{"id": "3329433", "revid": "1805885", "url": "https://it.wikipedia.org/wiki?curid=3329433", "title": "Tiburzio Donadon", "text": "Biografia.\nFormatosi a Venezia, si specializz\u00f2 come pittore e restauratore. Nel 1915 avvi\u00f2 una sua bottega a Pordenone e fu quindi attivo, soprattutto nel territorio friulano, nella decorazione di palazzi privati ed edifici religiosi. I suoi lavori, ispirati al \"liberty\" e alle correnti artistiche del Novecento, sono caratterizzate dalla frequenti presenza di angeli, letti sia in chiave religiosa che profana.\nLa sua bottega consent\u00ec la formazione di numerosi restauratori. Mor\u00ec a Prodenone nel 1961.\nOpere.\nRealizz\u00f2 numerosi cicli pittorici, tra i quali quelli dei santuari di Barbana (Grado) e della Beata Vergine delle Grazie a Pordenone. Lavor\u00f2 inoltre alla decorazione del Castello di Miramare, a Trieste."}
{"id": "3329443", "revid": "767487", "url": "https://it.wikipedia.org/wiki?curid=3329443", "title": "Tempesta sul golfo", "text": "Tempesta sul golfo \u00e8 un film del 1943 diretto da Gennaro Righelli.\nDistribuzione.\nIl film fu distribuito nelle sale cinematografiche italiane il 13 marzo del 1943."}
{"id": "3329445", "revid": "767487", "url": "https://it.wikipedia.org/wiki?curid=3329445", "title": "The Beloved Vagabond (film 1923)", "text": "The Beloved Vagabond \u00e8 un film muto del 1923 diretto da Fred LeRoy Granville.\nIl romanzo \"The Belov\u00e9d Traitor\" (1906) di William John Locke fu portato altre volte sullo schermo: nel 1915, con il primo \"The Beloved Vagabond\" e poi nel 1936, con \"L'amato vagabondo\".\nTrama.\nIl ricco Gaston de Nerac decide di vivere libero come un vagabondo, finch\u00e9 non si innamora.\nProduzione.\nIl film fu prodotto dalla Astra-National\nDistribuzione.\nDistribuito dall'Astra-National"}
{"id": "3329453", "revid": "80339", "url": "https://it.wikipedia.org/wiki?curid=3329453", "title": "Partizanskij rajon (Kraj di Krasnojarsk)", "text": ""}
{"id": "3329454", "revid": "80339", "url": "https://it.wikipedia.org/wiki?curid=3329454", "title": "Ber\u00ebzovskij rajon (Kraj di Krasnojarsk)", "text": ""}
{"id": "3329455", "revid": "2096053", "url": "https://it.wikipedia.org/wiki?curid=3329455", "title": "L'ebreo", "text": "L'ebreo \u00e8 un'opera in un prologo e tre atti atti di Giuseppe Apolloni su libretto di Antonio Boni.\nL'opera fu molto apprezzata per la musica di facile ascolto e venne rappresentata, nell'anno della prima a Venezia, anche a Roma e Napoli. Negli anni successivi ebbe rappresentazioni anche all'estero (Odessa, Costantinopoli e New York). In tempi moderni, l'opera \u00e8 stata riproposta, in occasione del centenario della morte dell'autore, al Teatro Chiabrera di Savona, il 29 e il 31 ottobre 1989.\nTrama.\nPrologo.\nNel 1492, la citt\u00e0 di Granata, su cui regna il moro Boabdil, \u00e8 assediata da Ferdinando d'Aragona e Isabella di Castiglia. Boabdil si fida ciecamente di Iss\u00e0char, un ebreo che viene ritenuto mago e profeta ma di cui non \u00e8 nota la vera origine. Iss\u00e0char, che nutre un profondo odio verso i mori, vuole far entrare in citt\u00e0 gli assedianti, e per questo convince Boabdil che il capo dell'esercito, Ad\u00e8l-Muza, lo vuole detronizzare. Boabdil, pur pensando che Ad\u00e8l-Muza \u00e8 innocente, d\u00e0 ordine che venga incarcerato.\nAtto I.\nAd\u00e8l-Muza \u00e8 innamorato di Leila, senza sapere che questa \u00e8 la figlia dello stesso Iss\u00e0char. Leila stessa ignora tutto del proprio passato. Ad\u00e8l-Muza e Leila vengono sorpresi da Iss\u00e0char durante un colloquio amoroso: Ad\u00e8l-Muza, non ancora incarcerato, fugge, ma viene riconosciuto da Iss\u00e0char, che si consola pensando che presto il moro sar\u00e0 prigioniero nell'Alhambra. Iss\u00e0char chiede alla figlia di maledire i mori, ma la giovane esita e Iss\u00e0char si infuria.\nIss\u00e0char si reca all'accampamento spagnolo: intende consegnare Leila al re Ferdinando, come pegno che li aiuter\u00e0 a conquistare Granata in cambio di impunit\u00e0 per gli ebrei. Ma Ferdinando non sta ai patti, e consegna Iss\u00e0char ai giudici dell'Inquisizione. Mentre Ferdinando e Isabella si dicono certi che Leila si convertir\u00e0 alla fede cristiana, Iss\u00e0char riesce a fuggire e mette a fuoco le tende spagnole proclamandosi \"angelo sterminatore\".\nAtto II.\nIss\u00e0char riesce a rientrare in Granata, dove Ad\u00e8l-Muza \u00e8 stato liberato e comanda nuovamente i mori, a fianco dei quali lo stesso Iss\u00e0char si accinge ora a combattere per difendere la citt\u00e0 dagli spagnoli. Iss\u00e0char giura a Jehova di sacrificare la figlia Leila se gli sar\u00e0 concessa la vittoria, e i mori si ripromettono di catturarla.\nLa vittoria per\u00f2 arride agli spagnoli, e Boabdil e i suoi sono costretti ad asserragliarsi nell'Alhambra. Ad\u00e8l-Muza giunge in ambasciata da Ferdinando proponendogli una tregua, che viene rifiutata. Ad\u00e8l-Muza sta per andarsene quando incontra Leila: le ricorda il loro amore, ma Leila, ormai quasi convertita, lo respinge. Ad\u00e8l-Muza se ne va maledicendola.\nAtto III.\nSi prepara il battesimo di Leila, che \u00e8 trattenuta per un attimo dal ricordo di Ad\u00e8l-Muza. Giungono sul luogo Iss\u00e0char, in veste lacera, e Ad\u00e8l-Muza travestito da spagnolo, il primo per sottrarre la figlia alla fede cristiana, il secondo nella speranza di rivederla. I due si riconoscono e stanno per battersi, quando canti religiosi provengono dal tempio. Entrambi vi si precipitano, ma Iss\u00e0char \u00e8 il pi\u00f9 veloce e pugnala a morte Leila pur di non farle cambiare fede. Leila muore lanciando un ultimo dolce sguardo a Ad\u00e8l-Muza. Iss\u00e0char viene catturato e condotto al rogo con Ad\u00e8l-Muza, che \u00e8 stato riconosciuto.\nPrima rappresentazione.\nGli interpreti della prima rappresentazione furono:"}
{"id": "3329470", "revid": "287204", "url": "https://it.wikipedia.org/wiki?curid=3329470", "title": "Volen Siderov", "text": "Distintosi per aver promosso una politica fortemente nazionalista, volta soprattutto a contrastare le minoranze etniche presenti nel Paese, si present\u00f2 alle elezioni presidenziali del 2006: giunse al ballottaggio con Georgi P\u0103rvanov, sostenuto dal Partito Socialista Bulgaro, ma venne sconfitto al secondo turno."}
{"id": "3329476", "revid": "154893", "url": "https://it.wikipedia.org/wiki?curid=3329476", "title": "Strumenti musicali membranofoni", "text": ""}
{"id": "3329477", "revid": "2089205", "url": "https://it.wikipedia.org/wiki?curid=3329477", "title": "Zona verde", "text": "La zona verde () \u00e8 il nome pi\u00f9 comune che prende la zona internazionale di Baghdad. Si tratta, all'incirca, di 10 chilometri quadrati (3,8 miglia) nel centro di Baghdad (Iraq), centro -a suo tempo- dell'autorit\u00e0 provvisoria della coalizione, e tuttora centro della presenza internazionale in citt\u00e0. Il suo nome ufficiale sotto il governo provvisorio iracheno \u00e8 \"Zona Internazionale\", anche se Zona Verde rimane il termine pi\u00f9 usato. Subito all'esterno di questa zona ve ne \u00e8 un'altra chiamata Zona Rossa e si riferisce a tutto il perimetro rimanente della citt\u00e0 di Baghdad, ma anche a tutte quelle aree non protette al di fuori del sito militare. Entrambi questi termini sono nati come denominazione militare.\nUn esempio della Zona verde si pu\u00f2 vedere nel film del 2010 Green Zone diretto da Paul Greengrass, e con protagonista Matt Damon."}
{"id": "3329480", "revid": "767487", "url": "https://it.wikipedia.org/wiki?curid=3329480", "title": "Slayers Premium", "text": " \u00e8 un film d'animazione, tratto dalla serie televisiva \"Slayers\", uscito nel 2001 e diretto da Junichi Sat\u014d.\nTrama.\nA differenza degli altri film, in questo Lina \u00e8 accompagnata da Gourry e dagli altri compagni della serie TV (mentre Naga fa solo una comparsata di pochi secondi). Mentre visitano un villaggio rinomato per i suoi piatti a base di polipo, Gourry viene colpito da una maledizione che gli impedisce di parlare in modo intellegibile e man mano la stessa maledizione si estende anche agli altri abitanti del villaggio. Lina deve affrontare un antico demone che sfrutta l'odio dei polipi contro gli umani che li utilizzano come delicata pietanza."}
{"id": "3329482", "revid": "399", "url": "https://it.wikipedia.org/wiki?curid=3329482", "title": "Minecraft", "text": "Minecraft \u00e8 un videogioco sandbox open world sviluppato da Mojang Studios ed originariamente creato dal programmatore svedese Markus Persson, anche detto Notch, utilizzando il linguaggio di programmazione Java. \u00c8 stato pubblicato per la prima volta il 17 Maggio 2009, mentre il gioco completo \u00e8 uscito il 18 Novembre 2011 per PC. \"Minecraft\" \u00e8 poi stato rilasciato su moltissime altre piattaforme e, con 238 milioni di copie vendute, \u00e8 il videogioco pi\u00f9 venduto di sempre.\nIn \"Minecraft\" i giocatori possono esplorare liberamente un mondo procedurale 3D costituito da blocchi, andare alla ricerca di minerali grezzi, fabbricare strumenti ed oggetti vari e costruire strutture. A seconda della modalit\u00e0 di gioco \u00e8 possibile combattere entit\u00e0 controllate dalla CPU, ma anche cooperare o lottare contro altri giocatori reali. Le modalit\u00e0 di gioco principali sono: Sopravvivenza, in cui i giocatori devono reperire risorse ed evitare di morire, con l'obbiettivo di uccidere il boss finale che \u00e8 l'Ender Dragon, Creativa, dove si ha accesso a infinite risorse, il proprio personaggio \u00e8 immune a qualsiasi tipo di danno (eccetto l'uso dei comandi utilizzabili nella casella di testo della chat di gioco) e la possibilit\u00e0 di volare e Spectator, dove si pu\u00f2 vedere attraverso i blocchi.\n\"Minecraft\" \u00e8 stato giudicato positivamente dalla critica: ha vinto numerosi premi ed \u00e8 stato descritto come uno dei giochi pi\u00f9 influenti del decennio 2010. Nel 2014 Mojang \u00e8 stata acquistata da Microsoft per 2,5 miliardi di dollari. Da \"Minecraft\" sono stati tratti numerosi spin-off, come , , Minecraft Education Edition e Minecraft Earth, quest'ultimo progetto in seguito cancellato per mancanza di fondi.\nMinecraft si divide in quattro versioni: Classic (online), Java (solo per Pc), Bedrock (per Windows 10 e 11, console di 8\u00b0 e 9\u00b0 generazione e Nintendo Switch, Oled, Lite), e Pocket Edition (per windows 10 e 11 e telefono).\nModalit\u00e0 di gioco.\nNel gioco sono presenti degli obiettivi, definiti \"achievement o progressi\". Generalmente la visuale del giocatore \u00e8 in prima persona, ma \u00e8 possibile cambiarla in qualsiasi momento alla terza persona. Il mondo \u00e8 composto di oggetti 3D (cubi e fluidi, comunemente chiamati \"blocchi\") che rappresentano diversi materiali come terra, pietra, ceppi di legno, acqua e lava e molti altri. Il gioco si basa sul raccogliere questi blocchi (\"minandoli\") e ricollocarli a proprio piacimento. Inoltre, \u00e8 presente un particolare materiale, detto pietrarossa (\"redstone\"), che pu\u00f2 essere usato per costruire dispositivi meccanici basilari, circuiti elettrici o porte logiche, e permette la costruzione di molti sistemi, anche complessi.\nIl mondo di gioco \u00e8 orizzontale e conta circa 50.000.000 di blocchi su Java, invece su Bedrock il mondo conta circa 25.000.000 di blocchi. \u00c8 generato proceduralmente sulla base di un seed (ovvero un insieme di caratteri) casuale o inserito manualmente. Inoltre, il mondo \u00e8 diviso in una serie di biomi come deserti, boschi o giungle, ciascuno con le proprie caratteristiche uniche, e il terreno \u00e8 composto da pianure, montagne, caverne, pozze d'acqua o lava. Il tempo segue il ciclo giorno-notte, in cui un ciclo intero dura 20 minuti.\nQuando un nuovo mondo viene creato, i giocatori hanno la possibilit\u00e0 di scegliere tra 5 modalit\u00e0 e 4 difficolt\u00e0, da \"pacifica\" a \"difficile\": maggiore \u00e8 la difficolt\u00e0, maggiore sar\u00e0 il danno che i giocatori subiranno dalle entit\u00e0. Ci sono anche altri fattori che variano a seconda della difficolt\u00e0. Se si seleziona la modalit\u00e0 \"pacifica\", ad esempio, non si genereranno entit\u00e0 ostili, mentre selezionando la modalit\u00e0 \"difficile\" \u00e8 possibile morire di fame.\nI nuovi giocatori hanno una skin selezionata casualmente tra Steve e Alex, ma dal 2010 \u00e8 possibile creare skin personalizzate. Durante il gioco si possono incontrare personaggi non giocanti (conosciuti come \"mob\", per esempio animali, abitanti del villaggio e creature ostili. I mob passivi, come mucche, maiali e polli, possono essere cacciati per reperire cibo e fabbricare oggetti. Essi vengono generati di giorno, mentre quelli ostili, come scheletri, ragni e zombi, vengono creati di notte o, in generale, nei luoghi bui. Alcuni di questi, come zombi, scheletri, husk e annegati, bruciano al sole se non hanno un elmetto equipaggiato. In \"Minecraft\" sono presenti anche mob come il creeper (che esplode in vicinanza dei giocatori) e l'Enderman (in grado di teletrasportarsi e raccogliere blocchi). \nOltre al Sopramondo (pi\u00f9 comunemente conosciuto come \"Overworld\") esistono altre 2 dimensioni: Nether ed End. Il Nether \u00e8 una dimensione che ricrea l'inferno ed \u00e8 accessibile tramite un apposito portale costruibile dal giocatore; al suo interno ci sono molte risorse uniche tra cui alcune necessarie per evocare un boss (il Wither). Questa dimensione pu\u00f2 essere usata per spostarsi velocemente, visto che muoversi di un blocco nel Nether equivale a muoversi di 8 blocchi nell\u2019Overworld.\nL'End consiste in una dimensione spoglia composta da molte isole sospese nel vuoto, su cui padroneggia un boss, l'Ender Dragon. Per uscire dalla dimensione \u00e8 necessario uccidere il boss, la cui morte sancisce l'inizio dei crediti finali, i quali includono un poema dell'irlandese Julian Gough. Alla fine dei titoli di coda compare un portale con il quale il giocatore torna nel suo punto di generazione nel Sopramondo e pu\u00f2 continuare il gioco senza alcun sostanziale cambiamento.\nModalit\u00e0 di gioco.\nSopravvivenza.\nNella Sopravvivenza i giocatori devono reperire risorse naturali come legno e pietra per fabbricare certi blocchi e strumenti. A seconda della difficolt\u00e0, mob ostili verranno generati in spazi bui a una certa distanza dal giocatore: \u00e8 importante costruire un rifugio il prima possibile. In questa modalit\u00e0, ogni giocatore dispone di una barra della salute che pu\u00f2 essere ridotta da attacchi dei mob, cadute, annegamento, lava, soffocamento, fame e altri fattori. Inoltre ogni giocatore ha una barra della fame che deve essere riempita costantemente, eccetto nella difficolt\u00e0 \"Pacifica\". Se questa barra \u00e8 vuota quella della salute non si rigenerer\u00e0 automaticamente e inizier\u00e0 a scendere. La salute inizier\u00e0 a rigenerarsi quando il giocatore avr\u00e0 una barra della fame quasi piena.\nI giocatori hanno la possibilit\u00e0 di fabbricare una grande variet\u00e0 di oggetti in \"Minecraft\", come armature, che riducono i danni subiti; armi (come spade e asce) che aumentano il danno inflitto; strumenti, che permettono di rompere determinati blocchi pi\u00f9 velocemente (l'ascia rompe meglio il legno rispetto alle mani nude). Armature, armi e strumenti hanno diversi \"livelli\" a seconda del materiale con cui sono costruiti: maggiore \u00e8 il livello, maggiore sar\u00e0 l'efficienza e la durevolezza dello strumento. I giocatori possono costruire delle fornaci che permettono di cuocere il cibo e trasformare dei materiali in altri (ad esempio, fondere un minerale grezzo per ricavare un lingotto). I giocatori possono scambiare le proprie risorse con gli abitanti del villaggio (PNG), ricevendo o cedendo smeraldi.\nIn \"Minecraft\" ogni giocatore dispone di un inventario, che permette di portare un numero limitato di oggetti con s\u00e9. In caso di morte, tutti gli oggetti dell'inventario vengono rilasciati per terra e scompaiono dopo 5 minuti, a meno che non si attivi l'impostazione \"Mantieni l'inventario\". Dopodich\u00e9 il giocatore si rigenera nel suo punto di generazione (il punto dove si sono generati all'inizio del gioco, l'ultimo letto in cui hanno dormito o l'ultima \u00e0ncora della rinascita che hanno usato). I giocatori possono acquisire esperienza uccidendo mob e altri giocatori, scavando minerali, fondendoli, accoppiando animali e cucinando cibo. \u00c8 possibile spendere quest'esperienza per incantare strumenti, armature e armi, rendendoli pi\u00f9 efficienti, duraturi o dando loro effetti speciali.\nModalit\u00e0 Hardcore/Estrema.\nLa modalit\u00e0 Hardcore o Estrema \u00e8 una Sopravvivenza con la differenza che la difficolt\u00e0 \u00e8 bloccata a \"difficile\" e, una volta morti, non ci si pu\u00f2 rigenerare. \u00c8 possibile cancellare il mondo o rimanerci in modalit\u00e0 Spettatore. Questa modalit\u00e0 \u00e8 limitata all'edizione Java.\nModalit\u00e0 creativa.\nNella modalit\u00e0 creativa i giocatori hanno accesso a praticamente tutte le risorse e gli oggetti direttamente nel proprio inventario, e possono rimuovere e piazzare blocchi istantaneamente. \u00c8 possibile volare liberamente nel proprio mondo e i giocatori sono invincibili. Questa modalit\u00e0 \u00e8 pensata per dare libero sfogo alla creativit\u00e0 di ogni persona, costruendo senza preoccuparsi di reperire i materiali e di dover sopravvivere.\nModalit\u00e0 avventura.\nLa modalit\u00e0 avventura \u00e8 stata ideata appositamente per le mappe personalizzate create dagli utenti. \u00c8 simile alla Sopravvivenza ma con alcune restrizioni applicate dal creatore della mappa. Questo porta il giocatore a ottenere gli oggetti richiesti e a godersi l'avventura nel modo in cui il creatore l'ha pensata. Inoltre, esiste un blocco pensato appositamente per questa modalit\u00e0: il Blocco comandi. Questo permette ai creatori di mappe personalizzate di migliorare l'interazione col giocatore tramite dei comandi dati direttamente dal server.\nModalit\u00e0 spettatore.\nLa modalit\u00e0 spettatore permette di volare attraverso i blocchi e di osservare il proprio mondo senza interagire con esso. I giocatori non hanno un inventario, ma possono teletrasportarsi da altri giocatori e vedere dalla loro prospettiva o da quella di un mob.\nMultiplayer.\nLa modalit\u00e0 multigiocatore in Minecraft permette ai giocatori di interagire e comunicare gli uni con gli altri in un singolo mondo di gioco. \u00c8 disponibile tramite LAN, schermo condiviso (solo su console) e server. \u00c8 possibile creare il proprio server o connettersi alla partita di un altro giocatore tramite Xbox Network: i mondi in modalit\u00e0 giocatore singolo supportano il LAN e permettono quindi di entrare nel mondo di un altro senza bisogno di un server vero e proprio. Per creare il proprio server \u00e8 necessario un software per server Minecraft. Il setup gratuito, messo a disposizione dello sviluppatore, \u00e8 compatibile solo con Minecraft: Java Edition. I server multi giocatore hanno una grande variet\u00e0 di attivit\u00e0, con alcuni che dispongono di proprie regole e personalizzazioni. Il server pi\u00f9 popolare \u00e8 Hypixel, visitato da oltre 14 milioni di giocatori. I combattimenti giocatore contro giocatore (PVP) possono essere attivati per permettere ai giocatori di combattere. Molti server hanno dei plugin personalizzati che permettono azioni normalmente impossibili.\nCaratteristiche e meccaniche di gioco.\nIl mondo.\nIl mondo di \"Minecraft\" contiene tre dimensioni, cio\u00e8 l'Overworld, il Nether e l'End:\nCreature.\nLe creature sono le entit\u00e0 animate presenti nel gioco, nonch\u00e9 i personaggi non giocanti. In base al loro comportamento nei confronti del giocatore si dividono in queste categorie principali:\nCombattimento.\n\"Minecraft\" include un sistema di combattimento che consente di indossare armature e di attaccare con una vasta gamma di armi come spade, asce, archi, balestre e tridenti. Quando si sferra un colpo si attiva un timer di ricarica dell'arma, la cui durata dipende da questa; nel caso in cui non si sia ricaricato completamente, il danno effettuato sar\u00e0 minore. Inoltre, \u00e8 possibile usare la mano secondaria per impugnare un secondo oggetto. In questo modo, il giocatore pu\u00f2 alternare l'uso di due armi differenti (come la spada e l'arco, o la spada e lo scudo) senza dover ogni volta cambiare slot. La seconda mano pu\u00f2 essere usata anche per scegliere quali tipi di frecce usare.\nFabbricazione e blocchi interattivi.\nIn \"Minecraft\", come gi\u00e0 accennato, una delle componenti fondamentali del gioco \u00e8 la possibilit\u00e0 di fabbricare oggetti tramite delle griglie. Per alcuni oggetti questo \u00e8 possibile direttamente dal proprio inventario (in una griglia 2\u00d72), ma per tutti gli altri \u00e8 necessario utilizzare un blocco specifico, il banco da lavoro, dove \u00e8 possibile combinare oggetti su una griglia 3\u00d73 per ottenerne degli altri. Una volta fabbricato qualcosa, questa finisce in uno dei 41 slot del nostro inventario.\nSul banco da lavoro si possono creare oggetti che hanno fini specifici, come spade e picconi. L'armatura e molti degli attrezzi hanno diversi livelli: pelle, oro, ferro, diamante e netherite, il migliore.\nAlcuni oggetti possono essere cotti in una fornace, un altoforno o un affumicatore per ottenerne altri: per esempio, dalla cottura della carne cruda si ricava carne cotta e dalla cottura delle zolle di argilla si ricavano i mattoni. Un altro metodo per creare nuovi oggetti \u00e8 la distillazione nell'alambicco (per ottenere le pozioni).\nInfine, \u00e8 possibile incantare attrezzi e armature con un tavolo degli incantesimi o un'incudine per renderli pi\u00f9 potenti.\nPietrarossa o Redstone.\nGrazie alla pietrarossa il giocatore pu\u00f2 costruire trappole, porte segrete e circuiti di vario tipo. La variet\u00e0 dei componenti di redstone permette di realizzare anche circuiti molto complessi (ascensori, porte automatiche), rendendo possibile addirittura la costruzione di un computer funzionante.\nComandi.\nQuando viene creato un mondo, \u00e8 possibile decidere di \"attivare i trucchi\" tramite le impostazioni del mondo (bedrock edition), mentre nella Java Edition si possono attivare tramite il pulsate \"comandi\". Cos\u00ec facendo, si ha accesso a un'ampia gamma di comandi scrivibili nella chat del gioco con cui \u00e8 possibile modificare il mondo. Questi possono essere eseguiti anche da determinati blocchi, chiamati \"blocchi di comando\", che eseguono comandi molto pi\u00f9 complicati, non scrivibili nella chat, permettendo cos\u00ec la creazione di mappe personalizzate.\nAccoglienza.\nVendite.\nIl 1\u00ba luglio 2011 gli utenti registrati al gioco hanno superato i 10 milioni. (A cui l\u2019ultima \u00e8 stato donato un Mantello speciale).\nIl 28 aprile 2013 \"Minecraft-Pocket Edition\" ha raggiunto le 10 milioni di vendite.\nIl 25 gennaio 2014 la versione PS3 di \"Minecraft\" ha superato il milione di download.\nCritica.\nLa versione per PC di \"Minecraft\" \u00e8 stata accolta positivamente dalla critica. Il gioco \u00e8 stato elogiato per la libert\u00e0 creativa che concede ai giocatori sul mondo, cos\u00ec come la facilit\u00e0 di consentire un gameplay emergente. I critici hanno lodato \"Minecraft\" per il complesso sistema di \"Crafting\", commentando che si tratta di un aspetto importante per i Machinima. La maggior parte delle recensioni \u00e8 rimasta colpita dalla grafica a blocchi; IGN la descrive come \"immediatamente memorabile\". Altri recensori hanno sottolineato che il gioco crea un buon equilibrio tra l'esplorazione e la costruzione, lodando anche gli elementi d'avventura del gioco. La funzione Multiplayer \u00e8 stata generalmente accolta favorevolmente: IGN commenta che \"l'avventura migliore \u00e8 quella in compagnia\", tuttavia definisce \"fastidiosi\" i numerosi problemi legati alla creazione dei server Multiplayer.\nMolti recensori hanno criticato la mancanza di un tutorial o di istruzioni nelle versioni per PC, dettaglio che rende difficile ai nuovi giocatori imparare a giocare. Prima della versione 1.0.0 i critici avevano anche osservato numerosi difetti visivi che si verificavano periodicamente. Il sito GameSpot ha sostenuto che il gioco ha un \"tocco non finito\", aggiungendo che \"alcuni elementi di gioco sembrano incompleti o gettati insieme frettolosamente\".\nUna recensione della versione alfa, da parte di Scott Munro del Daily Record, l'ha definita \"qualcosa di speciale\" e ha invitato i lettori ad acquistarla. Jim Rossignol di \"Rock, Paper, Shotgun\" ha anch'esso raccomandato la versione alfa del gioco, definendolo \"una sorta di generativa 8-bit LEG stalker\".\nLa versione Xbox 360 \u00e8 stata generalmente accolta positivamente dalla critica, ma non quanto la versione per PC. I recensori si sono lamentati della mancanza di caratteristiche come il supporto mod e il contenuto della versione PC, ma hanno acclamato la creazione di un tutorial in-game, di consigli e delle ricette per creare strumenti, dicendo che rendono il gioco pi\u00f9 facile da usare (il ricettario \u00e8 stato successivamente aggiunto in tutte le versioni di Minecraft).\n\"Minecraft - Pocket Edition\" ha ricevuto recensioni contrastanti; la critica ha apprezzato i comandi intuitivi del gioco, ma \u00e8 rimasta delusa dalla mancanza di contenuti. Prima della versione alfa 0.8.1, che ha aggiunto numerosi blocchi e tutti i mob aggressivi, veniva criticata la mancanza di mob ostili e il numero ridotto di blocchi; dopo la versione 0.9.0 sono stati aggiunti numerosi nuovi blocchi e il mondo infinito.\nPremi.\nNel mese di luglio 2010, \"Minecraft\" \u00e8 stato dichiarato da PC Gamer come il quarto miglior gioco da giocare al lavoro. Nel mese di dicembre Good Game ha premiato il gioco come \"miglior gioco scaricabile del 2010\", Gamasutra l'ha valutato l'ottavo miglior gioco dell'anno, nonch\u00e9 l'ottavo miglior gioco indie dell'anno, infine Rock, Paper, Shotgun l'ha definito \"miglior gioco dell'anno\". Anche PC Gamer UK l'ha definito \"miglior gioco dell'anno per PC\", mentre Indie DB lo definisce \"miglior gioco indie dell'anno\", premiandolo anche di \"Gioco pi\u00f9 innovativo\" e \"Miglior gioco singleplayer indie\".\nNel mese di marzo 2011, il gioco \u00e8 stato premiato ai \"Seumas McNally Grand Prize\" con i premi \"Technical Excellence\" e \"Excellence in Design\", inoltre ha vinto il premio \"Audience\" all'Indipendent Games Festival. Il 5 maggio lo Smithsonian American Art Museum l'ha inserito, insieme ad altri 80 giochi, nella mostra \"The Art of Video Games\" inaugurata il 16 marzo 2012. Al \"Spike Video Game Awards\" \u00e8 stato premiato come \"Miglior gioco per PC\" e \"Miglior gioco indipendente\".\nNel 2012, ai British Academy Video Games Awards, \"Minecraft\" fu candidato come miglior gioco dell'anno, mentre Markus Persson ricevette un premio speciale. Nel mese di ottobre la versione per Xbox 360 ricevette il premio \"Joystick d'oro\" come miglior gioco scaricabile. Il mese successivo questa versione vinse il premio \"miglior gioco arcade 2012\".\nMineCon.\nIl \"Mine Con\" (abbreviazione di MinecraftCon) \u00e8 il convegno annuale ufficiale su \"Minecraft\" organizzato dalla Mojang. Il primo MineCon si tenne il 31 agosto 2010 a Bellevue. Dal 2017, gli organizzatori hanno deciso di tenere l'evento senza possibilit\u00e0 di vederlo dal vivo ma trasmettono l'evento sul canale YouTube di Mojang. Per questo, dal 2017 il nome della conferenza \u00e8 Minecon Earth.\nOpere derivate.\nSpin-off.\n\"Minecraft: Story Mode\".\nIl 13 ottobre 2015 venne pubblicato uno spin-off intitolato \"Minecraft: Story Mode\", sviluppato dalla Telltale Games in collaborazione con la Mojang. Il titolo \u00e8 suddiviso in otto episodi narranti gli avvenimenti di un gruppo di personaggi: sono usciti tutti gli episodi della prima serie e ad agosto 2017 \u00e8 cominciato il rilascio della seconda serie, di cui sono usciti tutti i 5 episodi.\n\"Minecraft: Education Edition\".\nA gennaio del 2016, Microsoft annunci\u00f2 un nuovo strumento per l'istruzione tramite i videogiochi, chiamato \"Minecraft: Education Edition\"; venne ufficialmente pubblicato il 1\u00ba novembre dello stesso anno in molte aule di tutto il mondo per insegnare materie che variano dalle arti alle poesie. \u00c8 infatti progettato specificamente per un uso scolastico, il quale offre agli insegnanti tutti gli strumenti di cui necessitano per utilizzare al meglio le potenzialit\u00e0 che possiede \"Minecraft\".\nIl concetto principale \u00e8 lo stesso, un mondo sandbox aperto a chiunque. I personaggi degli studenti in Education Edition sono in grado di salvare ogni cosa: di fatto gli stessi studenti possono scaricare a casa propria il gioco, senza doverne acquistare la versione base. Infine, la grande differenza che si manifesta \u00e8 che i ragazzi possono scattare foto nel gioco tramite un oggetto chiamato fotocamera. Questi scatti vengono memorizzati in un taccuino online, che pu\u00f2 essere condiviso tra studenti.\nMinecraft Education Edition non \u00e8 un ambiente rigido perch\u00e9 consente al docente di gestirlo a seconda delle esigenze dei propri alunni, per esempio l\u2019et\u00e0, e degli obiettivi didattici ed \u00e8 una piattaforma collaborativa e versatile anche per gli studenti. Prevede ambienti di supporto come wiki, forum e una Community di sostegno dedicata agli insegnanti. L\u2019ambiente \u00e8 completamente sicuro e protetto perch\u00e9 pensato per fini esclusivamente didattici.\nLe attivit\u00e0 ludico-didattiche interessano varie discipline inerenti soprattutto alla scuola primaria e alla scuola secondaria di primo grado: arte, geometria, chimica ma anche inglese, storia - \u00e8 infatti possibile esplorare mondi antichi- geografia, attraverso il geocaching o attivit\u00e0 di orienteering, sviluppando competenze quali problem solving, pensiero critico e creativit\u00e0.\nCi\u00f2 che attrae maggiormente e che funge da rinforzo \u00e8 lo sviluppo di connessioni con il coding. Utilizzando ambienti di programmazione come Code.org, online dal 2013, con decine di milioni di studenti che hanno utilizzato la piattaforma, o Scratch, prodotto del MIT Media Lab, lo studente pu\u00f2 trovare una spinta motivazionale ludica all\u2019apprendimento del coding in compiti di realt\u00e0.\nPer supportare gli insegnanti d\u2019Italia \u00e8 attivo dal 2018 un percorso di sperimentazione, la pi\u00f9 ampia al mondo su Minecraft, e di formazione per docenti della scuola primaria e secondaria di primo grado. MineClass, questo \u00e8 il nome del progetto di ricerca ideato da Indire (Istituto Nazionale di Documentazione, Innovazione e Ricerca Educativa), e da Microsoft Italia, prevede quattro fasi di intervento: preparazione per prendere confidenza con il videogioco; programmazione di un progetto didattico secondo linee guida fornite da Indire, da sperimentare poi in classe; sperimentazione di quanto progettato; restituzione finale. Per migliorare l\u2019esperienza di apprendimento online per studenti e docenti, Microsoft ha annunciato una serie di aggiornamenti al programma Microsoft Teams che prevedono l\u2019integrazione con Minecraft Education Edition.\nEducation Edition riporta alcune collaborazioni con altri editori per portare i contenuti all'interno del videogioco. Houghton Mifflin Harcourt ha sviluppato una versione completa di \"The Oregon Trail\" in Education Edition, mantenendo le caratteristiche del gioco originale e aggiungendo al contempo nuove attivit\u00e0 educative. Gli utenti che avviano l'Edizione Bedrock possono attivare le funzionalit\u00e0 di Education Edition nella sezione delle opzioni di gioco.\n\"Minecraft: Dungeons\".\nIl 29 settembre 2018, durante il Minecon Earth 2018, venne annunciato lo sviluppo di \"Minecraft: Dungeons\" presso lo studio di Stoccolma. Ispirato ai classici \"dungeon crawler\", il gioco usa la grafica di \"Minecraft\" ma si basa sull'esplorazione di sotterranei e sul combattimento, sia in modalit\u00e0 singola che multiplayer. Il gioco \u00e8 stato pubblicato il 26 maggio 2020, con giudizi moderatamente favorevoli da parte della critica.\n\"Minecraft: Earth\".\nIl 17 maggio 2019, giorno del decimo anniversario di \"Minecraft\", viene distribuito il primo trailer dell'app per Android e iOS chiamata \"Minecraft Earth,\" uscita definitivamente il 17 novembre 2019. Il gioco \u00e8 basato sull'utilizzo di realt\u00e0 aumentata attraverso la fotocamera del proprio smartphone, come visto dal video gameplay ufficiale. Minecraft Earth si chiude ufficialmente il 30 giugno 2021, non rendendo pi\u00f9 disponibile il download o giocarci. I dati dei giocatori sono stati eliminati il 1\u00ba luglio 2021.\nFilm.\nIl 23 dicembre 2012 la 2PlayerProductions ha realizzato un film documentario su \"Minecraft\" dal titolo \"\". Per produrre il film sono stati necessari dollari (circa euro) raccolti sul sito Kickstarter:com. Il film racconta del primo anno di attivit\u00e0 dell'azienda, nonch\u00e9 del successo del gioco e delle sue applicazioni.\nPersson ha annunciato in un tweet una collaborazione con la Warner Bros. per un film ispirato a \"Minecraft\", poco dopo che quest'ultimo ebbe raggiunto i 100 milioni di utenti registrati; tuttavia, la Warner Bros. ha temporaneamente rinunciato al progetto a seguito di dispute con gli sviluppatori. In seguito ha deciso di riavviare il progetto e la data di uscita del film era prevista per 24 maggio 2019. Il 16 aprile, in un post sul sito ufficiale di \"Minecraft\", \u00e8 stata posticipata la data di uscita, che ora \u00e8 fissata al 22 maggio 2022. Nello stesso post \u00e8 stata confermata la collaborazione con la Warner Bros. ed \u00e8 stato annunciato che il regista sar\u00e0 Peter Sollett.\nLibri.\nIl 20 novembre 2013 \u00e8 stato pubblicato un libro su \"Minecraft\" intitolato \"Minecraft: The Unlikely Tale of Markus \"Notch\" Persson and the Game that Changed Everything\" (in italiano \"Minecraft: La storia di Markus \"Notch\" Persson e del gioco che ha cambiato tutto\").\nSono anche stati pubblicati dei libri ufficiali, di cui segue un elenco:\nGiochi da tavolo.\nNel 2019 l'editore tedesco Ravensburger pubblica il gioco da tavolo di Ulrich Blum \"Minecraft: Builders &amp; Biomes\". \u00c8 un gioco in cui i giocatori, come nel videogioco originale, esplorano il Sopramondo, costruiscono strutture e risorse minerarie, guadagnando punti per le strutture e i pi\u00f9 grandi biomi collegati di foresta, deserto, montagna o spazi di tundra nevosi sulle loro plance.\nLEGO Minecraft.\nA partire dal 6 giugno 2012 la LEGO ha prodotto e distribuito dei set ispirati a \"Minecraft\", rappresentanti l'ambiente di \"Minecraft\", un Villaggio di NPC e il Nether."}
{"id": "3329483", "revid": "47767", "url": "https://it.wikipedia.org/wiki?curid=3329483", "title": "Candelaria (nome)", "text": "Origine e diffusione.\nIn parte, si tratta di una ripresa del nome spagnolo della festa della Candelora, esattamente come avviene per il nome italiano Candeloro; la festa, com'\u00e8 evidente, trae il suo nome dal termine \"candela\", a sua volta dal latino \"candeo\", \"bruciare\". In alcuni casi, per\u00f2, pu\u00f2 essere un nome di stampo prettamente mariano, volto ad onorare la Vergine della Candelaria, titolo con cui la Madonna \u00e8 venerata come patrona delle isole Canarie: questo appellativo deriva dalla citt\u00e0 di Candelaria a Tenerife, che a sua volta prende il nome da una statua della Vergine, che tiene in mano il Bambin Ges\u00f9 e una candela; in tal caso \u00e8 quindi in linea con altri nomi spagnoli che riprendono appellativi mariani quali Consuelo, Nuria, Concepci\u00f3n, Roc\u00edo, Araceli, Pilar e Dolores.\nOnomastico.\nL'onomastico si festeggia il 2 febbraio, giorno della Candelora nonch\u00e9 festa della Vergine della Candelaria; si ricorda con questo nome anche una beata, Candelaria di San Giuseppe, fondatrice delle Suore carmelitane di Madre Candelaria, commemorata in data 31 gennaio."}
{"id": "3329486", "revid": "729019", "url": "https://it.wikipedia.org/wiki?curid=3329486", "title": "Stazione di Borgo Ticino", "text": "La stazione di Borgo Ticino \u00e8 una stazione ferroviaria a servizio dell'omonimo comune sulla linea Arona-Novara. Si trova tra le stazioni di Dormelletto Paese e Varallo Pombia.\nStrutture ed impianti.\nLa stazione, gestita da Rete Ferroviaria Italiana, \u00e8 dotata di due binari passanti, provvisti entrambi di marciapiedi per l'imbarco dei passeggeri. La maggior parte del traffico \u00e8 svolto sul primo binario di corretto tracciato, mentre il secondo \u00e8 utilizzato soltanto per incroci o precedenze, con i deviatoi percorribili a 30\u00a0km/h. La movimentazione del traffico \u00e8 telecomandata con sistema punto-punto dal dirigente movimento di Oleggio con il sistema ACC-M (Apparato Centrale Computerizzato-Multistazione)\nLa stazione \u00e8 impresenziata e dispone di una sala d'attesa, oltre che della copertura di parte del marciapiede del primo binario. Non \u00e8 presente il sottopassaggio.\nMovimento.\nLa stazione \u00e8 servita da treni regionali svolti da Trenitalia nell'ambito del contratto di servizio stipulato con la Regione Piemonte.\nServizi.\nNella stazione, che RFI classifica nella categoria \"Bronze\", sono presenti pannelli d'informazione audio e video per le partenze dei treni. Essa dispone di:"}
{"id": "3329487", "revid": "124123", "url": "https://it.wikipedia.org/wiki?curid=3329487", "title": "Nedel\u010do Beronov", "text": "Dal 2003 al 2006 \u00e8 stato Presidente della Corte Costituzionale.\nEsponente dell'Unione delle Forze Democratiche, si \u00e8 candidato alle elezioni presidenziali del 2006, piazzandosi al terzo posto dietro Georgi P\u0103rvanov, sostenuto dal Partito Socialista Bulgaro, e Volen Siderov, leader dell'Unione Nazionale Attacco."}
{"id": "3329501", "revid": "125065708", "url": "https://it.wikipedia.org/wiki?curid=3329501", "title": "Antonio Terracciano", "text": "Carriera.\nCalciatore.\nCresciuto nelle giovanili del Verona, nell'ottobre 1985 viene mandato in prestito al , con cui ottiene la promozione in Serie C1 nella stagione 1985-1986. Dopo un'altra stagione con i virgiliani, nel 1987 rientra a Verona, debuttando in Serie A (il 20 settembre 1987 contro l') e in Coppa UEFA, contro i rumeni dello Sportul Studentesc. Nella prima stagione in Serie A colleziona 11 presenze in campionato, che salgono a 15 l'anno successivo. All'inizio della stagione 1989-1990 \u00e8 l'unico rinconfermato nella rosa della formazione scaligera, a causa dei problemi economici della societ\u00e0; nel mercato autunnale, tuttavia, scende in Serie B, acquistato dalla .\nRimane nella formazione alabardata per cinque stagioni, diventandone una bandiera con 112 presenze e vivendo la retrocessione dalla Serie B alla C1. Dopo il fallimento del 1994, in seguito al quale la Triestina riparte dal Campionato Nazionale Dilettanti, Terracciano torna in Serie C1, al , dove rimane per due stagioni. In seguito milita, sempre in Serie C1, nel (con cui raggiunge i playoff per la Serie B), nel Fiorenzuola, nella e ancora nel Brescello, con cui sfiora nuovamente la Serie B perdendo la finale dei playoff contro il Cittadella.\nConclude la carriera tornando per una stagione nel Mantova, e quindi disputando 8 partite nel campionato 2001-2002 con la maglia della Valenzana.\nConta 30 presenze in Serie A, tutte con la maglia del Verona.\nDirigente.\nDopo il ritiro ricopre l'incarico di direttore sportivo del Castelnuovo, formazione dilettantistica veronese, e nella stagione 2009-2010 affianca questo incarico a quello di supervisore del settore giovanile dell'Hellas Verona. Nell'estate 2010 lascia l'incarico al Verona per dedicarsi interamente al Castelnuovo, promosso in Serie D; dopo la retrocessione dei veronesi non viene riconfermato nel ruolo.\nIl 7 marzo 2018 il Verona gli affida il ruolo di \"ambasciatore gialloblu\" per gestire i rapporti con citt\u00e0 e tifoseria per incentivare le attivit\u00e0 benefiche della societ\u00e0."}
{"id": "3329504", "revid": "729019", "url": "https://it.wikipedia.org/wiki?curid=3329504", "title": "Stazione di Dormelletto Paese", "text": "La stazione di Dormelletto Paese \u00e8 una fermata ferroviaria posta sulla linea Novara-Arona, a servizio dell'omonimo comune. A Dormelletto \u00e8 presente anche un'altra stazione posta sulla Ferrovia Milano-Domodossola.\nStoria.\nLa fermata di Dormelletto Paese venne attivata il 15 marzo 1935.\nStrutture e impianti.\nLa fermata \u00e8 gestita da Rete Ferroviaria Italiana la quale ai fini commerciali classifica l'impianto nella categoria \"Bronze\".\nIl fabbricato viaggiatori \u00e8 abbandonato. La stazione dispone di un unico binario, quello della Alessandria\u2013Novara\u2013Arona per il servizio viaggiatori anche se questo \u00e8 affiancato dal binario della Santhi\u00e0-Arona sprovvisto di marciapiede.\nMovimento.\nLa stazione \u00e8 servita da treni regionali feriali svolti da Trenitalia nell'ambito del contratto di servizio stipulato con la Regione Piemonte."}
{"id": "3329505", "revid": "154893", "url": "https://it.wikipedia.org/wiki?curid=3329505", "title": "Strumenti musicali idiofoni", "text": ""}
{"id": "3329506", "revid": "154893", "url": "https://it.wikipedia.org/wiki?curid=3329506", "title": "Strumenti musicali elettrofoni", "text": ""}
{"id": "3329508", "revid": "154893", "url": "https://it.wikipedia.org/wiki?curid=3329508", "title": "Strumenti musicali cordofoni", "text": ""}
{"id": "3329509", "revid": "767487", "url": "https://it.wikipedia.org/wiki?curid=3329509", "title": "Il corriere del re", "text": "Il corriere del re \u00e8 un film del 1947 diretto da Gennaro Righelli, ultimo lavoro del regista che mor\u00ec due anni pi\u00f9 tardi.\n\u00c8 tratto dal celebre romanzo \"Il rosso e il nero\" di Stendhal.\nDistribuzione.\nIl film venne distribuito nel circuito cinematografico italiano il 4 dicembre del 1947."}
{"id": "3329511", "revid": "254059", "url": "https://it.wikipedia.org/wiki?curid=3329511", "title": "Omero Zanucchi", "text": "Biografia.\nFiglio di Pietro e di Caterina Morzenti, abitanti a Castel Goffredo, ader\u00ec sin dall'inizio alla causa risorgimentale.\nNell'aprile 1848 si arruol\u00f2 come volontario della colonna mantovana nei bersaglieri di Carlo Alberto dimostrando innate capacit\u00e0 di comando, guadagnandosi i gradi di sottotenente prima e poi di capitano. Nel 1849 si arruol\u00f2 nella Legione Garibaldi, ricoprendo il ruolo di capitano.\nRipar\u00f2 in Svizzera quindi fece ritorno a Castel Goffredo dove organizz\u00f2 con un gruppo la congiura anti austriaca e per questo nel 1850 fu arrestato ed incarcerato a Mantova con l'accusa di alto tradimento. Arrestati con lui anche dodici compaesani: Alessandro Bertani, organista; Luciano Bertasi, barbiere; Luigi Betti, calzolaio; Ottaviano Bonfiglio, farmacista; Claudio Casella, possidente terriero; Carlo Cessi, caffettiere, nonno di Anselmo Cessi; Domenico Fiorio, farmacista; Luigi Gozzi, praticante notaio; Giacomo Luzzardi, oste; Luigi Pesci, esattore a Castiglione delle Stiviere; Anselmo Tommasi, possidente terriero; Andrea Zanoni, agricoltore. Zanucchi fu sottoposto a tre interrogatori alla fine dei quali, stremato, rivel\u00f2 i progetti della cospirazione mantovana, che vedeva nel concittadino Giovanni Acerbi uno dei membri pi\u00f9 attivi.\nPer aver dimostrato pentimento gli fu evitato il patibolo di Belfiore ma la pena fu commutata in dodici anni di carcere duro da scontare nelle prigioni di Josephstadt. Nel 1856 torn\u00f2 libero a seguito dell'amnistia concessa dall'imperatore Francesco Giuseppe a tutti i deportati politici. Nel 1859, indossando la divisa di capitano dei Cacciatori delle Alpi, fu al seguito di Giuseppe Garibaldi.\nMor\u00ec a Crema nel 1865."}
{"id": "3329512", "revid": "729019", "url": "https://it.wikipedia.org/wiki?curid=3329512", "title": "Fortini di Pentimele", "text": "I Fortini di Pentimele, vecchie fortificazioni militari, sono posti in posizione panoramica sulla citt\u00e0 di Reggio Calabria e dominanti sullo Stretto di Messina. Essi sorgono sulla collina di Pentimele e per accedervi occorre attraversare un'angusta stradina.\nPer conoscere l'origine della fortificazione bisogna risalire al 1547, anno in cui, a causa delle varie scorrerie per opera dei pirati, venne ordinata la costruzione di un castello. I lavori del castello purtroppo vennero sospesi per la mancanza di fondi e cos\u00ec si pens\u00f2 di erigere la Torre di Reggio chiamata \"Pendimeri\" (rectius: pentimeli).\nNel 1860, con l'Unit\u00e0 d'Italia, le funzioni militari vennero affidate ad un sistema di fortificazioni attestato sulla prima linea collinare delle riva orientale dello Stretto. Si pens\u00f2 quindi di costruire i forti di Capo d'Armi, la batteria di Punta Pellaro, i fortini collinari di Arghill\u00e0, le fortificazioni dei Piani di Matiniti e di Pentimele, che con le loro architetture mimetizzate, avrebbero assicurato la difesa, sino alla seconda guerra mondiale. In particolare, i fortini di Pentimele furono edificati intorno al 1896 come risulta da un documento presente presso l'Archivio di Stato di Reggio Calabria.\nIl luogo, dopo aver per anni versato in stato di degrado, \u00e8 stato recentemente oggetto di un processo di restauro e riqualificazione.\nDescrizione.\nI due fortini di Pentimele, identici in ogni loro forma, distinti dai nomi \"Batteria Pentimele nord\" (Fortino Nord) e \"Batteria Pellizzeri\" (Fortino Sud), sono costruiti con pietre naturali e mattoni che incorniciano anche le finestre e le sommit\u00e0 del muro di cinta.\nIl fortino Nord (in ottimo stato) presenta anche un ponte levatoio ed ha alla sua entrata due colonne rivestite da pietra calcarea arenaria, utilizzata anche per lo scolo delle acque. Entrando vi sono sulla sinistra quattro cisterne utilizzate per la raccolta dell'acqua, sempre verso sinistra vi erano gli alloggi forniti di bagno e scuderia per gli ufficiali. Sui lati si trovavano i dormitori dei soldati e nel posto pi\u00f9 interno, due stanze (su ogni lato) adibite per il deposito delle armi. Nel soffitto vi sono due forature che permettevano il passaggio delle armi al piano superiore, dove era posto un vano che serviva da deposito.\nEntrando al fortino, sulla parte destra invece, troviamo una scala che conduce in un locale sotto la zona d'ingresso, dalla quale si operava l'apertura del ponte levatoio, (nel fortino Sud, questa parte \u00e8 andata distrutta). Gli stanzoni presenti sulla destra erano adibiti a scuderia e durante la seconda guerra mondiale, furono trasformati in dormitori.\nSempre sulla destra vi \u00e8 una torre a due piani, nel piano inferiore venivano gettati i prigionieri (non vi sono scale) e sorvegliati dal piano superiore. Sia sulla destra che sulla sinistra troviamo due lunghi corridoi poco illuminati con pianta rettangolare, creati di proposito per indurre in errore, l'eventuale nemico che vi accedeva durante qualche inseguimento e che non conoscendo il luogo, sarebbe finito contro un muro.\nLungo la parete dei due corridoi interni vi sono due piccole finestre da cui si poteva controllare l'esterno del fortino accorgendosi di un'eventuale irruzione nemica. La zona centrale dei fortini \u00e8 costituita da quattro rampe, da qui venivano trasportati i cannoni e riposti entro due fosse circolari poco profonde. Al centro del piano superiore vi era il deposito di materiale di artiglieria e per la manutenzione dei cannoni.\nCuriosit\u00e0.\nAll'interno dei fortini, vi sarebbero due passaggi segreti, uno che condurrebbe dai fortini al porto e l'altro dai fortini al Castello Aragonese. I due passaggi segreti, si troverebbero alla fine dei due lunghi corridoi interni, in cui vi si troverebbero delle botole nascoste. \u00c8 molto probabile, secondo recenti ipotesi effettuate da vari studiosi locali, che vi sia un solo accesso o botola che collegherebbe tra loro i due fortini.\nTale zona intorno agli anni '80, quando nacquero le radio private, fu invasa da decine di antenne FM che tuttora sono in funzione ad uso specialmente dei grandi network nazionali. Tale zona gode infatti di un'ottima copertura radio, che si estende da Villa San Giovanni sino punta Pellaro in Calabria, e da Messina sino Taormina in Sicilia: alcune lambiscono anche le pendici dell'Etna. Le stazioni sono visibili da ogni punto della citt\u00e0 di Reggio Calabria e si trovano a circa 50 metri pi\u00f9 a valle rispetto alla fortificazione sud."}
{"id": "3329517", "revid": "599013", "url": "https://it.wikipedia.org/wiki?curid=3329517", "title": "Alfonso Bertozzi", "text": "Caratteristiche tecniche.\nPoteva giocare come difensore centrale o terzino destro.\nCarriera.\nEsordisce nel Forl\u00ec, con cui colleziona 16 presenze in due stagioni di Serie C1 tra il 1981 e il 1983. In questo ultimo anno, a 18 anni, passa al , con cui \u00e8 poco impiegato dall'allenatore Marino Perani, collezionando 3 presenze nell'annata della promozione in Serie B.\nNel 1984 si trasferisce al L.R. Vicenza, sempre in Serie C1. Dopo una stagione come riserva, nella quale conquista la promozione in Serie B dopo lo spareggio con il , conquista gradualmente il posto da titolare, mettendo a segno un massimo di 6 reti nel campionato di Serie B 1985-1986 concluso con una nuova promozione (poi revocata per le vicende del calcioscommesse); nella stessa annata viene anche convocato per la Nazionale Under-21 di Serie B. Riscattato interamente dal Vicenza, rimane in forza ai veneti fino al 1989, disputando complessivamente 128 partite con 12 reti.\nNel 1989 viene acquistato dal Verona per 500 milioni di lire. Con la formazione scaligera esordisce in Serie A nella stagione 1989-1990, collezionando 20 presenze e una rete, decisiva nella vittoria esterna sul campo del il 3 dicembre 1989. A fine stagione, tuttavia, il Verona retrocede e Bertozzi si trasferisce alla in Serie B, dove finisce ai margini della prima squadra giocando solamente due partite di Coppa Italia.\nNell'autunno del 1990 scende ulteriormente di categoria, trasferendosi in prestito al Piacenza, in Serie C1. Schierato come terzino destro in alternanza a Roberto Chiti, contribuisce con 20 presenze e una rete alla promozione degli emiliani nella serie cadetta. Rientrato alla Reggiana, disputa 11 partite nel campionato di Serie B 1991-1992, prima di lasciare definitivamente i granata nell'autunno del 1992, quando passa all'Ospitaletto, in Serie C2.\nProsegue la carriera con una stagione nel (dove \u00e8 tra i giocatori oggetto di dure contestazioni per il cattivo andamento del campionato) e, dopo un'annata nel Campionato Nazionale Dilettanti con il Civita Castellana, passa all'Imola, in Serie C2. Chiude l'attivit\u00e0 agonistica nel Faenza, di nuovo nei Dilettanti: la squadra vince il campionato, ma Bertozzi rescinde il contratto durante l'anno per problemi di ambientamento.\nIn carriera ha totalizzato complessivamente 20 presenze ed una rete in Serie A e 77 presenze e 8 reti in Serie B.\nDopo il ritiro.\nAbbandonato il mondo del calcio, si dedica all'attivit\u00e0 di viticoltore in Romagna."}
{"id": "3329518", "revid": "1924342", "url": "https://it.wikipedia.org/wiki?curid=3329518", "title": "Got Your Back", "text": "Got You Back \u00e8 un singolo del rapper statunitense T.I., il primo estratto dall'album \"No Mercy\" e pubblicato il 1\u00ba giugno 2010.\nIl brano ha visto la partecipazione della cantante Keri Hilson."}
{"id": "3329521", "revid": "104458", "url": "https://it.wikipedia.org/wiki?curid=3329521", "title": "Streifalm", "text": ""}
{"id": "3329523", "revid": "71155", "url": "https://it.wikipedia.org/wiki?curid=3329523", "title": "Postcards from a Young Man", "text": "Postcards From a Young Man \u00e8 il decimo album dei Manic Street Preachers pubblicato nel 2010. Le canzoni sono state scritte da James Dean Bradfield e Sean Moore (musica) e Nicky Wire (testi). L'album ha visto la collaborazione di Ian McCulloch, leader degli Echo &amp; the Bunnymen,di John Cale e di Duff McKagan. In copertina compare una fotografia in bianco e nero dell'attore Tim Roth con in mano una Polaroid. Sono stati pubblicati come singoli \"(It's Not War) Just the End of Love\", \"Some Kind of Nothingness\" e \"Postcards from a Young Man\"."}
{"id": "3329530", "revid": "767487", "url": "https://it.wikipedia.org/wiki?curid=3329530", "title": "The Roof Tree", "text": "The Roof Tree \u00e8 un film muto del 1921 diretto da John Francis Dillon. Interpretato da William Russell e Florence Deshon, il film era basato sul romanzo \"The Roof Tree\" di Charles Neville Buck, pubblicato nel 1921.\nProduzione.\nIl film fu prodotto dalla Fox Film Corporation\nDistribuzione.\nDistribuito dalla Fox Film Corporation che lo fece uscire nelle sale statunitensi il 25 dicembre 1921."}
{"id": "3329532", "revid": "1543377", "url": "https://it.wikipedia.org/wiki?curid=3329532", "title": "Get Back Up (T.I.)", "text": "Get Back Up \u00e8 un brano musicale del rapper statunitense T.I., estratto come secondo singolo dall'album \"No Mercy\". Il brano \u00e8 stato pubblicato il 29 ottobre 2010 e figura il featuring del cantante Chris Brown."}
{"id": "3329542", "revid": "2155433", "url": "https://it.wikipedia.org/wiki?curid=3329542", "title": "Royal Rumble 2011", "text": "Royal Rumble 2011, \u00e8 stata la ventiquattresima edizione dell'omonimo evento in pay-per-view prodotto annualmente dalla World Wrestling Entertainment. L'evento si \u00e8 svolto il 30 gennaio 2011 al TD Garden di Boston.\nIn questa edizione, il Royal Rumble match ha visto la partecipazione di quaranta wrestler invece dei soliti trenta.\nStoryline.\nCome ogni anno si \u00e8 tenuto il Royal Rumble match, il cui vincitore avrebbe ottenuto un incontro a WrestleMania XXVII per uno dei due titoli mondiali (il WWE Championship di \"Raw\" o il World Heavyweight Championship di \"SmackDown\") in base alla propria scelta; inoltre, per la prima volta nella storia della federazione, tale incontro ha visto la partecipazione di quaranta lottatori invece dei tradizionali trenta.\nIl 19 dicembre 2010, a , The Miz ha difeso con successo il WWE Championship in un Tables match contro Randy Orton grazie anche all'aiuto di Alex Riley. Nella puntata di \"Raw\" del 3 gennaio 2011, Orton ha vinto un Triple Threat Steel Cage match contro Wade Barrett e Sheamus, ottenendo cos\u00ec un altro incontro per il titolo di The Miz dopo che questi, poco prima, lo aveva difeso con successo in Falls Count Anywhere match contro John Morrison. Un match tra The Miz e Orton con in palio il WWE Championship \u00e8 stato poi sancito per la Royal Rumble.\nNella puntata di \"SmackDown\" del 7 gennaio 2011, Dolph Ziggler ha vinto un Fatal 4-Way match che includeva anche Big Show, Drew McIntyre e Cody Rhodes, diventando cos\u00ec il contendente n\u00b01 del World Heavyweight Champion Edge dopo che questi, poco prima, aveva difeso con successo il titolo in un Last Man Standing match contro Kane. Un match tra Edge e Ziggler con in palio il World Heavyweight Championship \u00e8 stato quindi annunciato per la Royal Rumble; con la General Manager dello show, Vickie Guerrero (subentrata al posto dell'infortunato Theodore Long), che ha proibito ad Edge l'utilizzo della Spear durante il loro incontro, pena la privazione del titolo.\nNella puntata di \"Raw\" del 24 gennaio 2011, dopo che Natalya aveva difeso con successo il Divas Championship contro Melina, Layla e Michelle McCool hanno annunciato un match tra loro due contro Natalya con in palio il titolo per la Royal Rumble. Successivamente, il General Manager anonimo ha aggiunto anche la rientrante Eve Torres nel loro incontro della Royal Rumble, trasformandolo dunque in un Fatal 4-Way match per il Divas Championship.\nCritica.\nCome ogni anno il \"Sun\", nella solita recensione dell'evento, ha apprezzato in modo particolare i matche prima della mega-rissa a 40 uomini. Ha poi sottolineato, l'ottima forma di Alberto Del Rio, presente anche pi\u00f9 volte in una settimana tra \"SmackDown\" e \"Raw\" nelle puntate precedenti alla Rumble. Un po' affrettato il finale secondo il giornale ma, pregevole l'evoluzione delle faide. L'evento ha ricevuto un voto molto positivo (8 su 10), un voto in pi\u00f9 dell'edizione del 2010."}
{"id": "3329543", "revid": "599013", "url": "https://it.wikipedia.org/wiki?curid=3329543", "title": "Tore Andreas Gundersen", "text": "Carriera.\nClub.\nGundersen ha cominciato la carriera nel Flisa, inizialmente nella formazione giovanile e successivamente nella prima squadra. Ad agosto 2003 si \u00e8 trasferito al Kongsvinger, venendo aggregato alle giovanili. Ha debuttato ufficialmente per la nuova squadra il 16 maggio 2004 \u00e8 subentrato a Foday Scattred nel successo per 0-4 in casa del Tromsdalen. Il 10 luglio 2005 ha segnato la prima rete per il Kongsvinger, contribuendo al successo casalingo per 2-0 contro il T\u00f8nsberg.\nNel 2007 ha firmato per il Lillestr\u00f8m, compagine militante nell'Eliteserien. Ha esordito nella massima divisione norvegese in data 23 aprile, sostituendo Bj\u00f8rn Helge Riise nel pareggio per 1-1 in casa dello Str\u00f8msgodset. Il 20 maggio \u00e8 andato in rete nell'edizione stagionale del Norgesmesterskapet, nel 3-6 inflitto al Flisa.\nNel 2008 \u00e8 stato ceduto in prestito al Lyngby, in Danimarca: qui ha giocato 9 partite e ha messo a segno 4 reti, per tornare poi al Lillestr\u00f8m. A gennaio 2009 \u00e8 stato prestato al Nybergsund-Trysil.\nAll'inizio del 2010 \u00e8 passato a titolo definitivo ai tedeschi della Dinamo Dresda, squadra della 3. Liga.\nIl 15 marzo 2011 \u00e8 stato ufficializzato il suo trasferimento all'HamKam, in 1. divisjon. Il 13 luglio 2014 \u00e8 stata annunciata la rescissione del contratto del calciatore, a causa delle difficolt\u00e0 economiche dell'HamKam: l'accordo prevedeva che Gundersen avrebbe giocato ancora la successiva partita di campionato, prima di lasciare il club. Il 4 agosto successivo ha firmato ufficialmente un contratto con l'Ullensaker/Kisa.\nLibero da vincoli contrattuali, ad agosto 2015 ha fatto ritorno al Flisa.\nNazionale.\nGundersen ha giocato in totale 15 gare per le selezioni giovanili norvegese, mettendo a segno 3 reti. Ha debuttato per la il 5 ottobre 2006, giocando da titolare nel successo per 1-3 sulla . Il 2 maggio 2007 ha siglato la prima rete: \u00e8 stata sua infatti la marcatura decisiva per battere 1-0 la .\nStatistiche.\nPresenze e reti nei club.\n\"Statistiche aggiornate al 3 aprile 2017.\""}
{"id": "3329546", "revid": "110157", "url": "https://it.wikipedia.org/wiki?curid=3329546", "title": "That's All She Wrote", "text": "That's All She Wrote \u00e8 un brano musicale del rapper statunitense T.I., estratto come terzo singolo dall'album \"No Mercy\". Il brano \u00e8 stato pubblicato l'11 gennaio 2011 e figura il featuring del rapper Eminem. Il brano \u00e8 stato scritto da Clifford Harris, Marshall Mathers e Lukasz Gottwald. In precedenza T.I. ed Eminem avevano collaborato nel brano \"Touchdown\", comparso sull'album di \"T.I. vs. T.I.P.\" nel 2007."}
{"id": "3329549", "revid": "339392", "url": "https://it.wikipedia.org/wiki?curid=3329549", "title": "Chazal-K\u00f6nig", "text": ""}
{"id": "3329550", "revid": "106456", "url": "https://it.wikipedia.org/wiki?curid=3329550", "title": "Falqui (azienda)", "text": "Falqui prodotti farmaceutici S.p.a \u00e8 un'azienda farmaceutica italiana con sede a Milano.\nStoria.\nNata a Milano nel 1938 su iniziativa del farmacista Pasquale Falqui deve la sua fama principalmente al Confetto Falqui, un confetto lassativo masticabile reso popolare da un fortunato spot del \"Carosello\" interpretato da Tino Scotti. Il principio attivo del \"Confetto Falqui\", la fenolftaleina, a causa delle numerose controindicazioni e dell'elevata tossicit\u00e0 \u00e8 stato sostituito nel 1998 dal bisacodile. Da allora il nome commerciale del prodotto \u00e8 mutato in \"Confetto Falqui c.m.\" (c.m. = composizione modificata). L'azienda \u00e8 nota anche per produrre le caramelle Zigul\u00ec."}
{"id": "3329552", "revid": "339392", "url": "https://it.wikipedia.org/wiki?curid=3329552", "title": "Chazal-MBK", "text": ""}
{"id": "3329561", "revid": "125572136", "url": "https://it.wikipedia.org/wiki?curid=3329561", "title": "Magno (famiglia)", "text": "I Magno furono una famiglia patrizia veneziana, annoverata fra le cosiddette \"Case Nuove\".\nStoria.\nSi ritiene che i Magno fossero giunti in laguna da Roma all'epoca della fondazione di Venezia; un'altra tradizione, invece, li fa provenire da Oderzo, nel 598 o nel 905.\nCoinvolta sin dai primi tempi nella vita pubblica veneziana, i Magno diedero alla Repubblica alcuni tribuni e appartennero sin dai primi tempi al Maggior Consiglio, rimanendovi anche dopo la serrata del 1297. Nel 912 avrebbero fondato la chiesa di San Vio, oggi scomparsa.\nLa famiglia si estinse con la morte di Marco di Stefano Magno nel 1852.\nLuoghi e architetture.\nEsiste ancora una calle Magno presso l'ex parrocchia di Santa Ternita, a Castello, vicino alla quale sorge l'antica dimora della famiglia (XVI secolo)."}
{"id": "3329562", "revid": "339392", "url": "https://it.wikipedia.org/wiki?curid=3329562", "title": "Chazal-Vetta-MBK", "text": ""}
{"id": "3329563", "revid": "36426", "url": "https://it.wikipedia.org/wiki?curid=3329563", "title": "Fondazione Longhi", "text": ""}
{"id": "3329564", "revid": "339392", "url": "https://it.wikipedia.org/wiki?curid=3329564", "title": "Chazal-Vanille et M\u00fbre", "text": ""}
{"id": "3329566", "revid": "196390", "url": "https://it.wikipedia.org/wiki?curid=3329566", "title": "Alberto del Rio", "text": ""}
{"id": "3329571", "revid": "1543377", "url": "https://it.wikipedia.org/wiki?curid=3329571", "title": "Just Be Good to Green", "text": "Just Be Good to Green \u00e8 il secondo singolo del cantante rap britannico Professor Green, pubblicato dall'etichetta discografica Virgin il 25 giugno 2010.\nIl brano, una collaborazione con Lily Allen, \u00e8 stato inserito nell'album di debutto di Professor Green, \"Alive Till I'm Dead\"\nLa canzone \u00e8 costruita su un campionamento di \"Dub Be Good to Me\" dei Beats International."}
{"id": "3329573", "revid": "214753", "url": "https://it.wikipedia.org/wiki?curid=3329573", "title": "Fritz Sperling", "text": "Biografia.\nAttivo durante gli anni settanta e la prima met\u00e0 degli anni ottanta, ha gareggiato in entrambi i ruoli di questo sport, iniziando la carriera come frenatore per poi convertirsi al ruolo di pilota a partire dal 1976.\nHa partecipato a tre edizioni dei Giochi olimpici invernali: a si classific\u00f2 al tredicesimo posto nel bob a due e al settimo nel bob a quattro; quattro anni dopo, a , fu quarto nella specialit\u00e0 a biposto e settimo in quella a quattro, mentre a si piazz\u00f2 in settima posizione nella gara a due e in quarta in quella a quattro.\nHa inoltre preso parte ad almeno sei edizioni dei campionati mondiali, conquistando in totale due medaglie. Nel dettaglio i suoi risultati nelle prove iridate sono stati, nel bob a due: quarto a Sankt Moritz 1974, sesto a Sankt Moritz 1977, sesto a Cortina d'Ampezzo 1981; nel bob a quattro: medaglia d'argento a Lake Placid 1973 con Werner Delle Karth, Walter Delle Karth e Hans Eichinger, medaglia di bronzo a Sankt Moritz 1974 con gli stessi compagni, quarto a Breuil-Cervinia 1975 e quarto a Sankt Moritz 1982.\nAgli europei ha invece conquistato tre medaglie: una d'oro, ottenuta nel bob a quattro a Sankt Moritz 1978, e due di bronzo, una nella specialit\u00e0 biposto e una in quella a quattro."}
{"id": "3329582", "revid": "1543377", "url": "https://it.wikipedia.org/wiki?curid=3329582", "title": "Come un mantra luminoso", "text": "Come un mantra luminoso \u00e8 un album di Massimo Ghiacci, pubblicato il 7 novembre 2008 per l'etichetta Mescal.\nIl disco.\nIl disco segna l'esordio solista di Ghiacci, bassista dei Modena City Ramblers dal 1992. Rispetto al consueto sound del gruppo, \"Come un mantra luminoso\" presenta sonorit\u00e0 maggiormente pop rock, distaccandosi dal genere folk."}
{"id": "3329584", "revid": "121978649", "url": "https://it.wikipedia.org/wiki?curid=3329584", "title": "Sebasti\u00e1n Pinto", "text": "Carriera.\nClub.\nIn possesso di passaporto spagnolo, nel 2008 ha giocato con la squadra brasiliana del Santos una partita di Coppa Libertadores contro il San Jos\u00e9 (sconfitta per 2-1).\nNel 2008-2009 ha giocato prima nella massima serie Argentina con la maglia del Godoy Cruz (5 presenze) e poi in quella cilena con l'Audax Italiano (2 presenze).\nNel 2009-2010, sempre con l'Audax Italiano, ha disputato 24 partite del campionato di massima serie con 3 partite di spareggi.\nNel gennaio del 2011 viene acquistato dal , squadra italiana militante in Serie B, con cui ha firmato un contratto semestrale fino al 30 giugno dello stesso anno, con opzione per le due stagioni successive.\nA fine stagione rientra in Cile, ingaggiato dal Club Deportivo O'Higgins, squadra di massima serie cilena.\nNel gennaio del 2012, viene prelevato dai turchi del Bursaspor.\nNazionale.\nConta una presenza con la Nazionale cilena nel 2006 in un'amichevole non ufficiale disputata contro la selezione di calcio dell'Aragona.\nIl 21 dicembre 2011 gioca la sua prima partita ufficiale firmando una tripletta in una vittoriosa amichevole contro il Paraguay."}
{"id": "3329585", "revid": "287204", "url": "https://it.wikipedia.org/wiki?curid=3329585", "title": "Association Sportive de Monaco Football Club 1981-1982", "text": "Questa voce raccoglie le informazioni riguardanti l'Association Sportive de Monaco Football Club nelle competizioni ufficiali della stagione 1981-1982.\nStagione.\nIn apertura del campionato il Monaco stent\u00f2, oscillando in seguito fra le posizioni di media classifica e quelle immediatamente successive alla vetta; al termine del girone di andata i monegaschi si inserirono nella lotta al titolo giungendo al giro di boa con tre punti di vantaggio sul capolista. Anche grazie alla vittoria nello scontro diretto, nelle prime giornate del girone di ritorno il Monaco si ritrov\u00f2 a condividere la vetta \"Verts\" e al Bordeaux, lottando poi assieme ai girondini fino alla parte finale del campionato, quando una striscia di risultati utili permise al Monaco di rimanere solo in testa alla classifica e conquistare il titolo all'ultima giornata.\nIn Coppa di Francia i monegaschi superarono due turni contro e prima di venir eliminati dal , che riport\u00f2 una doppia vittoria per 2-1. In Coppa UEFA il Monaco si ferm\u00f2 invece al primo turno, per mano di un in grado di ipotecare il passaggio del turno segnando cinque reti nel match di andata nel Principato.\nMaglie e sponsor.\nNelle partite di campionato, lo sponsor tecnico \u00e8 Le Coq Sportif e quello ufficiale \u00e8 RMC. Nelle gare di Coppa di Francia lo sponsor tecnico \u00e8 Adidas, mentre quello ufficiale \u00e8 RTL.\nOrganigramma societario.\nArea direttiva\nArea tecnica"}
{"id": "3329586", "revid": "729019", "url": "https://it.wikipedia.org/wiki?curid=3329586", "title": "Elmo frigio", "text": "L'elmo frigio era un tipo di elmo di origine greca in uso nella Grecia classica (compresa la Macedonia), Tracia, Dacia, mondo Ellenistico e Italia nella seconda met\u00e0 del I millennio a.C.. Deve il suo nome alla somiglianza con il berretto frigio, simbolo tra l'altro dei rivoluzionari francesi.\nForse creazione siracusana, era in dotazione nell'esercito di Alessandro Magno e veniva utilizzato prevalentemente dalla fanteria. \u00c8 noto anche come elmo tracio, da non confondere con quello indossato dai gladiatori durante i combattimenti."}
{"id": "3329592", "revid": "31886", "url": "https://it.wikipedia.org/wiki?curid=3329592", "title": "Villa di Faragola", "text": "La villa di Far\u00e0gola \u00e8 una villa romana tardo antica presente nel territorio di Ascoli Satriano in provincia di Foggia.\nStoria.\nLa villa, che conobbe la fase di massima espansione tra il IV e il VI secolo, occupa un'area molto estesa presso il fiume Carapelle, distante 9\u00a0km da \"Herdonia\" (oggi Ordona) e 5\u00a0km da \"Ausculum\" (Ascoli Satriano), lungo il percorso della via Aurelia Aeclanensis (che collegava \"Herdonia\" ed \"Aeclanum\", mettendo in comunicazione la via Appia e la via Traiana).\nLa villa, forse appartenente alla famiglia senatoria degli Scipioni Orfiti, era sorta sui resti di un insediamento daunio del IV-III secolo a.C. (con tracce risalenti ai secoli precedenti), di una villa di epoca romana (I-III secolo d.C.). La villa tardoantica ebbe due fasi principali: una relativa al III-IV secolo, caratterizzata da una pianta legata alla tradizione delle ville romane classiche, con un grande peristilio e un atrio, con numerosi vani disposti intorno; l'altra, databile al V-VI secolo, profondamente modificata, pur riutilizzando in parte vani e spazi della villa precedente, con grandi terme, una spettacolare sala da pranzo estiva (\"cenatio\"), numerosi ambienti di servizio e uno sviluppo in altezza, con ambienti residenziali posti al piano superiore, secondo un modello tipico della Tarda Antichit\u00e0.\nIl sito venne quindi occupato da un villaggio altomedievale (VII-VIII secolo), probabilmente identificabile con una \"curtis\" longobarda.\nL'area, acquisita nel 1997 dal comune di Ascoli Satriano, \u00e8 stata oggetto di scavi archeologici sistematici da parte dell'Universit\u00e0 di Foggia a partire dal 2003. sotto la direzione di Giuliano Volpe e Maria Turchiano. Nel 2009 il sito \u00e8 stato parzialmente aperto al pubblico (parco archeologico di Faragola), con la musealizzazione della sala dal pranzo estiva (cenatio). Negli anni successivi la sistemazione museale ha riguardato anche le terme e alcuni ambienti di servizio.\nNella notte tra il 6 e il 7 settembre 2017 un incendio doloso ha distrutto l'intera copertura danneggiando buona parte delle strutture della villa e delle sue decorazioni. I colpevoli non sono stati ancora individuati.\nDescrizione.\nDella villa tardoantica sono stati rimessi in luce in particolare il grande settore termale e una lussuosa sala da pranzo (\"cenatio\"), oltre a vari ambienti di servizio, magazzini, cucine e anche una fornace per la produzione di laterizi.\nLa villa tardoantica del III-IV secolo.\nIl primo impianto della villa tardoantica \u00e8 stato individuato solo in parte. I resti finora evidenziati dimostrano che la villa aveva sicuramente grandi dimensioni ed era caratterizzata da notevole lusso: si tratta di un nucleo residenziale, posto nella stessa area in cui successivamente verr\u00e0 edificata la grande \"cenatio\", di un grande peristilio porticato e, forse, dell\u2019originario impianto termale ubicato a Sud-Ovest. Il peristilio si presenta di forma quadrangolare, circondato su quattro lati da un portico probabilmente scandito da pilastri e, con un cortile centrale scoperto (Amb. 100). Le ali settentrionale, orientale e occidentale si presentano uguali dal punto di vista dimensionale (lungh. m 35 ca. e largh. m 5 ca.), mentre l\u2019ala meridionale si contraddistingue per una superficie leggermente inferiore (lungh. m 25 ca. e largh. m 3 ca.). L\u2019estensione complessiva (1225 m2 ca.) permette di collocare il peristilio della residenza ascolana nel gruppo di ville di maggiori dimensioni a cui appartengono, ad esempio, le ville di piazza Armerina e Patti Marina.\nLungo il braccio occidentale del peristilio sono stati indagati una serie di ambienti (Amb. 97, 98, 99), verosimilmente preesistenti, inglobati e ristrutturati contestualmente alla realizzazione del monumentale giardino. Tali interventi sono leggibili nel rialzamento dei livelli di calpestio e nello spostamento dell\u2019accesso ai vani sul fronte orientale, con una apertura diretta sul portico. La mancata conservazione dei piani pavimentali, dei rivestimenti parietali e delle stratigrafie pertinenti alle fasi di frequentazione, impedisce di cogliere la destinazione funzionale di tali vani, probabilmente interpretabili come sale da pranzo e aule di rappresentanza.\nGli interventi di profonda ristrutturazione effettuati nel pieno V secolo, con la sovrapposizione delle nuove monumentali strutture di questa fase (in particolare la \"cenatio\"), la demolizione sistematica, la rasatura dei muri del settore occidentale del peristilio e degli ambienti gravitanti sul lato orientale del portico e l\u2019asportazione dei rivestimenti, impediscono di ricostruire, se non nelle grandi linee, l\u2019articolazione planimetrica generale della villa di III-IV secolo. Oltre al nucleo del peristilio sono stati individuati un atrio (Amb. 66), circondato da un portico (Amb. 61, 64, 65) e da una serie di ambienti (Amb. 67, 68, 69, 70) la cui destinazione funzionale \u00e8 ancora ipotetica (\"cubicula\", ambienti di servizio, vani riscaldati) e alcuni vani delle terme (Amb. 14, 18, 25, 19, 20, 21, 22, 23, 31) riutilizzati nelle grandi terme del V-VI secolo.\nMolte di queste strutture furono abbandonate intorno alla seconda met\u00e0 del IV secolo d.C., mentre altre, come ad esempio le terme e il corridoio orientale del grande peristilio, furono inglobate dalla nuova costruzione. Non sappiamo se tali significativi cambiamenti siano stati determinati dai danni provocati dai terremoti che colpirono la Daunia con epicentro in Irpinia, il pi\u00f9 grave dei quali, quello del 346 d.C., danneggi\u00f2 numerosi edifici pubblici e privati nella vicina citt\u00e0 di \"Herdonia\", oppure se siano stati legati ad un cambio di propriet\u00e0 e/o, pi\u00f9 semplicemente, alle scelte di un \"dominus\" facoltoso e desideroso di attribuire una veste ancor pi\u00f9 monumentale e \u2018\u00e0 la page\u2019 alla propria residenza rurale.\nLa villa tardoantica del V-VI secolo.\nLa villa fu interessata da notevoli interventi edilizi nel V secolo, quando, in particolare, fu costruita una lussuosa sala da pranzo, le terme conobbero un notevole ampliamento e abbellimento, acquisendo la fisionomia di un doppio impianto termale e furono realizzati vari ambienti di servizio e magazzini.\nLa pianta risulta attribuibile al tipo della villa a padiglioni, con una distribuzione orizzontale degli spazi, non priva di anomalie se rapportata ai modelli classici, forse per effetto della stratificazione delle fasi edilizie. Secondo una tendenza propria dell\u2019edilizia tardoantica, che si caratterizza per una predilezione per lo sviluppo verticale, analogamente ai casi di San Giovanni di Ruoti e di Quote S. Francesco, anche la villa di Faragola era dotata di un piano superiore, come confermano alcune scale e i sistemi di sostruzione, anche se non \u00e8 possibile ricostruirne l\u2019aspetto.\nLe terme.\nLa centralit\u00e0 delle terme nell\u2019articolazione planimetrica della residenza tardoantica \u00e8 leggibile anche nella volont\u00e0 di creare un collegamento tra la sala da pranzo e il \"balneum\", attraverso un lungo corridoio, concepito come un vero e proprio percorso ufficiale (Amb. 5/26). L\u2019ampio e articolato complesso, con un nucleo originario forse gi\u00e0 risalente al I-II secolo d.C., fu oggetto di successive ristrutturazioni, ampliamenti e modifiche nel corso del III, IV e V secolo d.C. Le terme di Faragola, sia pur parzialmente indagate, rappresentano uno dei pi\u00f9 grandi complessi termali privati finora individuati in Italia. L\u2019impianto sinora esposto, esteso su una superficie di oltre 1000 m2, si compone di due corpi di fabbrica contigui, contraddistinti da accessi indipendenti e da caratteri edilizi e dimensionali differenti e forse connotati da diverse tipologie di fruitori o da una frequenza d\u2019uso diversificata. Il piccolo \"balneum\", ubicato a Nord-Ovest del grande complesso termale (Amb. 27, 28, 32, 40, 41, 43, 44), sembrerebbe essere stato costruito in una fase posteriore e dotato prevalentemente di ambienti riscaldati concepiti in alternativa o in sostituzione dei \"caldaria\" e \"tepidaria\" originari, forse poco frequentati per problemi tecnici o per le dimensioni notevoli e probabilmente non pi\u00f9 utilizzati o solo parzialmente usati quando fu edificato il secondo impianto termale.\nTipologie architettoniche peculiari e alto livello degli apparati decorativi pavimentali e parietali consentono di accostare il complesso termale della villa di Faragola ai \"balnea\" delle pi\u00f9 lussuose residenze aristocratiche tardoantiche, sebbene la planimetria generale del complesso appaia discostarsi dai modelli canonici. Colpiscono le dimensioni di alcuni ambienti, quali un vano (Amb. 3) grande m2 100 ca., caratterizzato da versatilit\u00e0 funzionale, destinato ad area per gli incontri, stanza per l\u2019intrattenimento, i massaggi e forse per limitati esercizi ginnici, decorato con raffinato rivestimento musivo policromo con un ampio repertorio di motivi geometrici inseriti all\u2019interno di una articolata composizione, o il grande \"frigidarium\" (Amb. 19) dotato di due vasche (Amb. 20, 23) e di una \"natatio\" (Amb. 31), con volte ornate con tessere musive policrome in pasta vitrea e decorazioni parietali verosimilmente realizzate in \"opus sectile\" con zoccolo in marmo cipollino, e una pavimentazione in lastre lisce di marmo bianco con \"emblema\" centrale. Mosaici, rivestimenti parietali in \"crustae\" marmoree e stucco con cornici a palmette e ovoli, connotano anche i due \"tepidaria\" indagati (Amb. 18, 25), mentre le superfici pavimentali del lungo \"caldarium\" rettangolare tripartito da pilastrini aggettanti (Amb. 21, 22, 23) e delle due \"sudationes\" (Amb. 24-27) sono realizzate con l\u2019impiego di lastre marmoree in breccia di colore rosato. L\u2019uso differenziato di marmi bianchi e del cipollino per gli ambienti freddi e la messa in opera di litologie dai colori rosati nei vani caldi, tradisce una combinazione cromatica studiata in relazione alla destinazione funzionale delle architetture, parallelamente ad una omogeneit\u00e0 modulare e compositiva, riscontrabile in tutti gli ambienti del complesso termale, che rinvia all\u2019utilizzo di marmi di primo impiego, forse commissionati appositamente per la decorazione dell\u2019edificio, a differenza di quanto riscontrato nella \"cenatio\".\nNon si conservano tracce dell\u2019originario apparato decorativo scultoreo, ad eccezione di una scultura in marmo raffigurante un bambino cacciatore, con le sembianze di un satirisco, databile al II secolo d.C., ed esposta forse in uno dei vani del complesso come pregevole oggetto d\u2019arte di reimpiego. La statua \u00e8 stata rinvenuta tra le stratigrafie di crollo della pavimentazione del \"caldarium\" del piccolo impianto termale, ma \u00e8 probabile che originariamente fosse destinata alla decorazione della \"natatio\" (Amb. 31)\nLa cenatio.\nLa \"cenatio\", con il suo ricco apparato decorativo parietale e pavimentale, fornisce senza dubbio le indicazioni pi\u00f9 chiare sul progetto architettonico, decorativo e ideologico posto alla base dell\u2019intervento edilizio promosso dal \"dominus\", pienamente integrato nelle forme di vita e nelle manifestazioni tipiche della classe aristocratica tardoantica cui apparteneva e finalizzato ad esaltare il banchetto come momento centrale nelle pratiche aristocratiche.\nNella sua prima fase, databile agli inizi del V sec., la \"cenatio\" presentava una pavimentazione musiva simile a quella delle terme, mentre l\u2019imponente ristrutturazione, consistente nella costruzione del divano per il banchetto e nella ripavimentazione, \u00e8 collocabile intorno alla met\u00e0 del secolo.\nLa \"cenatio\" esprime, tradotta in pietra, l\u2019adesione culturale e ideologica del \"dominus\" al sistema sociale tardoantico, come emerge dalla concezione gerarchica della grande sala (m2 128,50), dall\u2019articolazione su tre differenti livelli pavimentali, dalla accentuata verticalit\u00e0 in corrispondenza dello \"stibadium\", dalla presenza di percorsi cerimoniali sottolineati dai tre ingressi, uno centrale, \u2018ufficiale\u2019, sormontato da un grande arco in mattoni, ad uso del proprietario e dei suoi ospiti, e due laterali, minori e di servizio, verosimilmente utilizzati dagli inservienti. Il ricco apparato decorativo, l\u2019evidente ricerca di effetti scenografici dal forte impatto, lo spiccato gioco cromatico dei rivestimenti, la studiata collocazione degli elementi d\u2019arredo e la definizione di percorsi e spazi riservati a varie funzioni e a diversi frequentatori, e, non ultima, l\u2019integrazione tra la struttura architettonica e il paesaggio circostante, fanno della \"cenatio\" di Faragola uno dei migliori e pi\u00f9 eloquenti documenti materiali del ruolo svolto nelle ricche dimore dai riti conviviali nel quadro dell\u2019ideologia aristocratica tardoantica..\nLe esigenze sociali e di rappresentanza del \"dominus\" sembrano \u2018modellare\u2019 non solo l\u2019organizzazione architettonica ma anche l\u2019apparato decorativo: se i raffinati rivestimenti dello \"stibadium\" sottolineano l\u2019importanza di questo dispositivo quale elemento di maggior spicco all\u2019interno della sala da pranzo, la studiata collocazione dei pannelli in \"opus sectile\" vitreo e marmoreo, inseriti quali \"emblemata\" sull\u2019asse centrale dell\u2019ambiente, \u00e8 strettamente legata al punto di vista dei commensali sistemati sul letto semicircolare. Il pavimento, composto da lastre marmoree prevalentemente di reimpiego (forse recuperate dai vani abbandonati delle villa precedente), \u00e8 organizzato in maniera da suggerire la specializzazione dei vari spazi della \"cenatio\", con una maggiore regolarit\u00e0 nella porzione centrale ed una significativa assenza di decorazione nel settore prossimo all\u2019ingresso, dove la presenza di lastre in marmo bianco sembra legata alla necessit\u00e0 di uno spazio destinato ad accogliere giochi e spettacoli ben visibili dalla posizione frontale degli ospiti. La posizione differente dei due tappeti quadrangolari con specchiature in giallo antico e pavonazzetto inquadrate da cornici in serpentino, collocati specularmente ai lati dello \"stibadium\", oltre a sottolineare l\u2019accesso al settore pi\u00f9 importante della sala, sembra indicare un preciso percorso all\u2019interno della sala in relazione al complesso cerimoniale tardoantico.\nCompletano il quadro complesso decorativo originale e ricercato anche nella qualit\u00e0 redazionale i pannelli in \"opus sectile\" vitreo e marmoreo, estremamente rari e attestati solo in edifici particolarmente lussuosi.\nLa sala da pranzo doveva avere, mediante grandi aperture sui lati lunghi con l\u2019utilizzo di colonne o di pilastri, un contatto visivo diretto con il paesaggio circostante, evidenziando una volont\u00e0 di \u2018sfondare\u2019 le pareti e di fare della \"cenatio\" una sorta di lussuoso gazebo per banchetti in campagna. Efficaci dovevano essere i giochi di luce naturale (in particolare al tramonto, quando il sole calante inondava di luce lo \"stibadium\") e artificiale, come dimostra il ritrovamento di lampade vitree.\nAltro elemento caratterizzante era l\u2019acqua. La parte centrale della sala da pranzo, posta ad una quota pi\u00f9 bassa rispetto alle ali laterali e chiusa su tutti i lati, si ricopriva di un velo di acqua, trasformandosi in una sorta di laghetto artificiale, grazie ad un effetto assai scenografico: una cascatella che sgorgava dallo stesso \"stibadium\", la cui vasca sottostante la mensa marmorea si riempiva d\u2019acqua per mezzo di un complesso sistema di adduzione. In tal modo l\u2019acqua corrente non solo rinfrescava l\u2019ambiente nelle calde giornate estive, ma enfatizzava anche l\u2019effetto cromatico dei pannelli in \"opus sectile\" e delle lastre marmoree, rendendo lo spazio assai scenografico. L\u2019acqua fuoriusciva dal vano, trasformato in una sorta di ninfeo, verso l\u2019esterno tramite un pozzetto di scarico nel pavimento e un canale di scolo in muratura, probabilmente a vista, che attraversava il portico dirigendosi verso valle, dando vita a una sorta di \u2018ruscello\u2019, e confluiva in un pozzo. Si tratta di espedienti di un uso \u2018architettonico\u2019 dell\u2019acqua proprio di tali strutture per banchetto, come nei celebri casi del ninfeo imperiale di Punta Epitaffio a Baia, o delle note descrizioni dello \"stibadium\" della villa di Plinio e della \"cenatiuncula\" della villa di \"Avitacum\" di Sidonio Apollinare, o, ancora, del monumentale \"stibadium\" del Canopo di villa Adriana a Tivoli, in particolare del giardino-\"cenatio\", il cosiddetto \u2018ninfeo-stadio\u2019, o della \"cenatio\" della villa spagnola di El Ruedo, della \u201cfontana\u201d \"Utere Felix\" di Cartagine, o, infine, della villa del Casale di Piazza Armerina.\nIn particolare in quest\u2019ultimo caso si riscontrano alcune interessanti analogie, nonostante le evidenti diversit\u00e0 planimetriche, dimensionali e strutturali, tra la \"cenatio\" di Faragola e il cd. portico ovoidale-\"xystus\" antistante la sala tricora, un complesso ora assegnato, in maniera convincente, ad una fase costruttiva collocabile tra tardo IV e V secolo. In particolare gli scavi recenti hanno dimostrato che lo spazio centrale, scoperto e delimitato da muretti, e pavimentato significativamente con un mosaico con un motivo ad onda, era destinato ad essere coperto dall\u2019acqua. Giustamente si \u00e8 pensato, in analogia con il caso di Faragola, che, in occasione dei banchetti organizzati nella sala triabsidata, questo \u2018laghetto\u2019 realizzato al centro del portico ovoidale potesse garantire refrigerio e giochi di luce e riflessi. Gli ospiti dovevano, dunque, godere uno spettacolo davvero straordinario, con effetti scenografici molto simili a quelli descritti da Sidonio Apollinare grazie alla visione del lago dalla \"cenatio\" estiva della sua villa. Non si pu\u00f2 escludere, inoltre, che lo stesso portico ovoidale fungesse da \"cenatio\" estiva, grazie alla possibile sistemazione di uno \"stibadium\" in legno all\u2019interno dell\u2019abside, in particolari occasioni di banchetti riservati ad un numero pi\u00f9 ristretto e selezionato di convitati, ai quali, grazie ad un complesso sistema di rubinetterie, pompe, tubature e fontane, era riservato uno spettacolo molto suggestivo, simile a quello prodotto da un banchetto allestito al bordo di un laghetto.\nAltri ambienti.\nA sud della \"cenatio\" erano posti alcuni vani utilizzati come magazzini e dispense, oltre ad una latrina. Altri vani al piano superiore erano raggiungibili mediante una scala di cui restano cospicui resti.\nA nord della \"cenatio\" \u00e8 stato rinvenuto un altro blocco di ambienti, con vari spazi di servizio al piano terra (cucine, magazzini) e verosimilmente residenze al primo piano, secondo un modello edilizio tipico dell'epoca tardoantica.\nAd alcune decine di metri dalla \"cenatio\" si collocava un edificio di grandi dimensioni, interpretabile forse come un horreum, un grande magazzino granario.\nLa fase altomedievale.\nMolto importante anche la fase altomedievale, dopo la fine della villa, quando furono realizzati sia nuovi ambienti residenziali e strutture produttive (fornaci, vasche di decantazione dell'argilla, fosse per la fusione di metalli, ecc.), sia furono riutilizzati gli ambienti della precedente villa, e capanne lignee disposte nell'area della antica villa. La fase altomedievale si articol\u00f2 di un due momenti con caratteri distinti, rispettivamente nel VII e nell'VIII secolo d.C. Sulla base di vari indizi, si ritiene che possa trattarsi di una azienda agricola (\"curtis\") appartenente alle propriet\u00e0 fiscali beneventane."}
{"id": "3329595", "revid": "767487", "url": "https://it.wikipedia.org/wiki?curid=3329595", "title": "The Ruling Passion (film 1916)", "text": "The Ruling Passion \u00e8 un film muto del 1916 diretto da James C. McKay sotto la supervisione di Herbert Brenon che firma anche la sceneggiatura del film. Tra gli interpreti, William E. Shay, Claire Whitney, Harry Burkhardt, Florence Deschon.\nTrama.\nDopo la morte della madre, Claire Sherlock lascia l'Inghilterra per recarsi in India da sua zia. L\u00ec si sposa con un ufficiale britannico, ma la sua bellezza attira le attenzioni del rajah locale. Ram Singh, Rajah di Mawar, usa l'ipnosi per sottomettere Claire poich\u00e9 la donna rifiuta le sue avances. Walcott, il marito di Claire, la lascia perch\u00e9 vede la moglie ossessionata dal rajah e crede che lei lo tradisca. Entrata a far parte dell'harem di Ram Singh, Claire \u00e8 spaventata dalla brutalit\u00e0 di costui e progetta di fuggire, cercando di sottrarsi al suo potere di ipnotizzatore. Il rajah verr\u00e0 ucciso da una congiura di palazzo e, in tal modo, si spezza il suo incantesimo su Claire. Costei pu\u00f2 ritornare dal marito con cui si riconcilia.\nProduzione.\nIl film, che fu prodotto dalla Fox Film Corporation, venne girato a Kingston, in Giamaica.\nDistribuzione.\nIl copyright del film, richiesto da William Fox, fu registrato il 30 gennaio 1916 con il numero LP7531. Lo stesso giorno, venne distribuito nelle sale statunitensi dalla Fox Film Corporation.\nNon si conoscono copie ancora esistenti della pellicola che viene considerata presumibilmente perduta."}
{"id": "3329596", "revid": "1762130", "url": "https://it.wikipedia.org/wiki?curid=3329596", "title": "Pala di San Bernardino", "text": "La Pala di San Bernardino \u00e8 un dipinto a olio su tela (287x268 cm) di Lorenzo Lotto, datato 1521 e conservato nella chiesa di san Bernardino a Bergamo. L'opera \u00e8 firmata e datata \"LLotus / M D XXI\" (sul grandino inferiore, al centro). \nStoria.\nLa chiesetta di San Bernardino in Via Pignolo era sede della confraternita laica dei disciplinati a cui partecipavano per lo pi\u00f9 commercianti e artigiani. Essi finanziarono la grande pala d'altare, a cui Lotto lavor\u00f2 contemporaneamente alla \"Pala di Santo Spirito\", per la chiesa omonima. Forse l'autore si ispir\u00f2 alla \"Madonna del Baldacchino\" di Raffaello, che poteva aver visto di passaggio a Firenze nel 1510. Pi\u00f9 facilmente, il pittore si ispir\u00f2 alla pala di San Gottardo, opera di Giovanni Cariani posta nella chiesa di San Gottardo in Bergamo del 1517.\nNonostante la ricostruzione ottocentesca della chiesa, la pala rimase sempre \"in situ\", venendo sostituita solo la cornice cinquecentesca.\nLa pala fu collocata nell'ancona lignea riadattata che conteneva il polittico di cui fa parte il \"San Bernardino\" di Pietro Bussolo, della fine del XV secolo.\nDescrizione e stile.\nDa un punto di vista formale, la \"Pala di San Bernardino\" si differenzia notevolmente da quella \"di Santo Spirito\", si presenta infatti, all'insegna di una maggiore libert\u00e0 compositiva e una maggiore ricchezza di invenzioni.\nMaria col Bambino si trova infatti sempre su un alto trono tra santi, ma in questo caso la coppia sacra \u00e8 in ombra, al di sotto di una tela verde tenuta sopra di essi, a mo' di tettoia, da quattro angeli, che volano disponendosi in arditi scorci, all'insegna di uno straordinario senso di movimento. Lo sfondo \u00e8 un paesaggio aperto, appena visibile oltre un parapetto grigio, con il sole che sta tramontando a sinistra. \nI quattro santi ritratti, disposti a due coppie ai lati del trono, sono Giuseppe, Bernardino da Siena, titolare della chiesa, Giovanni Battista e Antonio Abate. Bernardino in particolare, che tiene in mano il monogramma di Cristo da lui inventato, si rivolge a Maria, che sembra dialogare con lui gesticolando con la mano libera, mentre il Bambino benedice. Grande attenzione \u00e8 riposta nel variare gli atteggiamenti, le pose e le espressioni dei santi. Giuseppe arriva anche a stare con un piede sopra all'altro. Al centro, sui gradini del trono, si vede un angelo intento alla scrittura, che si volta di scatto verso lo spettatore. Anche lui \u00e8 parzialmente in ombra, per via delle ali dischiuse, all'insegna di una libert\u00e0 compositiva estremamente moderna. Se ne riceve un senso di immediatezza e freschezza, come se il pittore avesse colto con un'istantanea un momento fugace. Anche la scelta dei colori \u00e8 informale, basati su toni squillanti accostati in modo da creare vivaci contrasti. \nIl senso di istantanea \u00e8 dato anche dal tappeto che sta scivolando gi\u00f9 dai gradini del trono, fissando un attimo preciso nel tempo, piuttosto che un'azione orchestrata. Lo sguardo penetrante che l'angelo ai piedi del trono rivolge allo spettatore vuole stabilire un legame, coinvolgerlo in una conversazione a cui tutti possono e sono chiamati a partecipare."}
{"id": "3329600", "revid": "203463", "url": "https://it.wikipedia.org/wiki?curid=3329600", "title": "Torneo di scacchi di Baden-Baden 1870", "text": "Il torneo di scacchi di Baden-Baden 1870, giocato a Baden-Baden dal 18 luglio al 4 agosto 1870, \u00e8 considerato il primo forte torneo internazionale della storia degli scacchi. Fu organizzato col sistema all'italiana doppio girone (ogni giocatore incontrava tutti gli altri sia col bianco che col nero).\nStoria.\nIl comitato organizzatore era presieduto dal principe di Moldavia Mihail Sturdze, vicepresidente era lo scrittore russo Ivan Turgenev e segretario il barone Ignatz von Kolisch. Il comitato arbitrale era composto dall'ungherese barone Mayth\u00e9ny e da Ignatz von Kolisch.\nRispetto ai tornei precedenti (gli unici di una certa importanza furono quelli di Londra 1851, Londra 1862 e Parigi 1867) furono introdotte tre importanti novit\u00e0:\nIn quel periodo ebbe inizio la guerra Franco-Prussiana. Uno dei partecipanti, il tedesco Adolf Stern, fu richiamato alle armi e dovette sospendere il torneo dopo quattro turni. Il fragore delle artiglierie poteva essere sentito a una distanza di 30 km da Baden-Baden. Al termine del torneo le ostilit\u00e0 cessarono temporaneamente e Adolf Stern mand\u00f2 una cartolina dal fronte di Sedan agli organizzatori con scritto: \u00abL'imperatore Napoleone \u00e8 stato mattato.\u00bb"}
{"id": "3329601", "revid": "119856868", "url": "https://it.wikipedia.org/wiki?curid=3329601", "title": "Giovanni Fago", "text": "Carriera.\nGiovanni Fago inizia a lavorare nel mondo del cinema alla fine degli anni cinquanta come aiuto regista di importanti registi come Mario Monicelli, Camillo Mastrocinque, Lucio Fulci, Vittorio De Sica, Renato Castellani e Joseph L. Mankiewicz (in \"La contessa scalza\"). \nNel 1968 debutta come regista in \"Per 100.000 dollari t'ammazzo\" con lo pseudonimo di Sidney Lean. Seguiranno varie pellicole di vario genere come \"Uno di pi\u00f9 all'inferno\" (1968), \"O' Cangaceiro\" (1970), \"Il maestro di violino\" (1976), \"Sulla spiaggia e di l\u00e0 dal molo\" (2000) e \"Pontormo\" (2003). Fra gli anni settanta e gli anni ottanta si \u00e8 dedicato principalmente alla regia televisiva di produzioni come \"Morte a passo di valzer\" (1979), \"Il prete di Caltagirone\" (1980), \"Don Luigi Sturzo\" (1981), \"La freccia nel fianco\" (1983) e \"Due assi per un turbo\" (1987).\nHa inoltre lavorato come sceneggiatore ed attore a inizio carriera, nei film \"All'onorevole piacciono le donne\" (1972) e \"Un caso d'incoscienza\" (1984)."}
{"id": "3329603", "revid": "767487", "url": "https://it.wikipedia.org/wiki?curid=3329603", "title": "Orio (famiglia)", "text": "Gli Orio furono una famiglia patrizia veneziana, annoverata fra le cosiddette Case Nuove.\nStoria.\nSi ritiene che gli Orio fossero una famiglia rifugiatasi in laguna da Altino all'epoca delle razzie compiute dagli Unni di Attila. Questo casato diede i natali a vari tribuni.\nGli Orio, stibilitisi a Rialto in tempi immemori, donarono successivamente la propria isola allo Stato, permettendo in tal modo la nascita della vera e propria Venezia. Esercente il commercio del pesce sotto sale, questo nobile casato figurava gi\u00e0 in seno all'antico \"Consilium\" cittadino, ma nel 1297, a seguito della serrata del Maggior Consiglio, una parte della famiglia ne fu estromessa.\nDegno di menzione \u00e8 un certo Marco di Girolamo Orio, che le cronache del tempo riportano come il primo veneziano che riusc\u00ec a issarsi sulle mura della fortezza di Cefalonia, all'epoca della conquista veneziana (1499), e a innalzarvi il gonfalone marciano. Altri membri di questa casa si distinsero nei campi militare e diplomatico.\nAl 1780, questa famiglia era presente a Venezia con tre membri della Quarantia, e nel 1797, anno della caduta della Serenissima, compariva ancora tra le casate aventi diritto di voto in Maggior Consiglio. Il governo imperiale austriaco, infine, conferm\u00f2 nobili i tre rami della famiglia ancora esistenti nelle province venete del Lombardo-Veneto (Sovrane Risoluzioni datate 1\u00b0 e 18 dicembre 1817, 1\u00ba gennaio e 28 dicembre 1818)."}
{"id": "3329604", "revid": "104458", "url": "https://it.wikipedia.org/wiki?curid=3329604", "title": "Crazy Canucks", "text": ""}
{"id": "3329606", "revid": "104458", "url": "https://it.wikipedia.org/wiki?curid=3329606", "title": "Nazionale canadese di sci alpino", "text": ""}
{"id": "3329609", "revid": "38214653", "url": "https://it.wikipedia.org/wiki?curid=3329609", "title": "Centre Pompidou-Metz", "text": ""}
{"id": "3329612", "revid": "38214742", "url": "https://it.wikipedia.org/wiki?curid=3329612", "title": "Riforma spirituale medioevale", "text": ""}
{"id": "3329617", "revid": "109701881", "url": "https://it.wikipedia.org/wiki?curid=3329617", "title": "Immortale peruviana", "text": "L'immortale peruviana \u00e8 una spettacolare partita di scacchi giocata nel 1934, dal maestro peruviano (e futuro Grande maestro) Esteban Canal contro uno sconosciuto dilettante durante una simultanea a Budapest. Canal sacrific\u00f2 entrambe le torri e la donna per poi dare matto servendosi dei due alfieri, con lo schema tipico del matto di Boden.\nLa partita.\nEsteban Canal - N.N., Budapest 1934\nIl Nero opta per la difesa scandinava.\nGrave errore del Nero: apparentemente non c'\u00e8 nulla di pericoloso nell'arroccare lungo, ma il Bianco ha a disposizione una combinazione sorprendente.\nIl Bianco cattura l'alfiere senza curarsi della torre in presa in a1.\nIl Nero prende la torre, ignaro del fatto che il Bianco ha in serbo un attacco micidiale.\nIl Bianco concede anche la seconda torre. Dopo questo ulteriore errore del Nero, il matto in due mosse \u00e8 inevitabile.\nDopo le torri, il Bianco sacrifica anche la donna.\nAl Nero non rimane altro che catturare la donna e subire il matto con l'alfiere.\nAccoglienza.\nJulius du Mont defin\u00ec l'immortale peruviana \"una partita affascinante\", mentre Irving Chernev scrisse:\nFred Reinfeld scrisse in proposito:"}
{"id": "3329621", "revid": "81195", "url": "https://it.wikipedia.org/wiki?curid=3329621", "title": "Chelato", "text": ""}
{"id": "3329624", "revid": "104458", "url": "https://it.wikipedia.org/wiki?curid=3329624", "title": "Valanga azzurra", "text": ""}
{"id": "3329626", "revid": "123344597", "url": "https://it.wikipedia.org/wiki?curid=3329626", "title": "1,2-dimetossietano", "text": "1,2-dimetossietano, spesso noto pi\u00f9 semplicemente come DME o come dimetossietano, \u00e8 un etere liquido incolore utilizzato come solvente aprotico.\nSintesi.\nIl dimetossietano pu\u00f2 essere prodotto tramite diversi metodi:\nUsi.\nIl dimetossietano \u00e8 spesso utilizzato come alternativa a maggior punto di ebollizione rispetto ad altri solventi quali l'etere dietilico e il tetraidrofurano. Forma chelati con i cationi e si comporta da ligando bidentato. Viene utilizzato spesso in chimica organica per le sostituzioni nucleofile e in chimica metallorganica in reazioni come quelle con i reattivi di Grignard, riduzioni con idruro, e reazioni catalizzate da palladio come la condensazione di Suzuki e la reazione di Stille. Il dimetossietano \u00e8 anche un buon solvente per oligo e polisaccaridi.\n\u00c8 utilizzato come componente a bassa viscosit\u00e0 nelle batterie al litio."}
{"id": "3329627", "revid": "81195", "url": "https://it.wikipedia.org/wiki?curid=3329627", "title": "Dimetossietano", "text": ""}
{"id": "3329630", "revid": "104458", "url": "https://it.wikipedia.org/wiki?curid=3329630", "title": "Nazionale italiana di sci alpino", "text": ""}
{"id": "3329632", "revid": "767487", "url": "https://it.wikipedia.org/wiki?curid=3329632", "title": "Sophie Hunger", "text": "Canta in inglese, svizzerotedesco, tedesco e francese, e suona la chitarra (acustica ed elettrica), il piano e l'armonica.\nBiografia.\nScoperta nella Svizzera romanda alla fine del 2006, il 6 luglio 2008 Sophie Hunger e i suoi musicisti suonano in un concerto nella \"Miles Davis Hall\" durante il Montreux Jazz Festival. Dopo essersi auto-prodotta un disco, registrato dal vivo nel suo salotto, nell'ottobre del 2008 pubblica un album studio (prodotto con Marcello Giuliani), \"Monday's Ghost\", a cui segue una tourn\u00e9e. \"1983\" \u00e8 invece il titolo del secondo disco, apparso nel 2010 e prodotto con St\u00e9phane Briat. Nel 2012 esce \"The Danger of Light\" e nel 2015 l'ultimo lavoro in ordine di tempo: \"Supermoon\".\nNel 2017 ha collaborato con il cantautore britannico Steven Wilson al singolo \"Song of I\", contenuto nell'album \"To the Bone\"."}
{"id": "3329634", "revid": "104458", "url": "https://it.wikipedia.org/wiki?curid=3329634", "title": "Valanga rosa", "text": ""}
{"id": "3329639", "revid": "152625", "url": "https://it.wikipedia.org/wiki?curid=3329639", "title": "Manuela Blanchard Beillard", "text": ""}
{"id": "3329653", "revid": "152625", "url": "https://it.wikipedia.org/wiki?curid=3329653", "title": "Sipario del Tg4", "text": ""}
{"id": "3329655", "revid": "709406", "url": "https://it.wikipedia.org/wiki?curid=3329655", "title": "Pericoloso per l'ambiente", "text": "Pericoloso per l'ambiente (simbolo N) \u00e8 la identificazione di rischio chimico associata a sostanze o preparazioni in grado di arrecare effetti dannosi se immesse in ambiente. \nTali sostanze possono essere in grado di agire in vario modo, risultando tossiche per gli organismi acquatici, per la flora, per la fauna, oppure sono in grado di danneggiare lo strato di ozono se immesse nell'atmosfera. \u00c8 opportuno procedere al corretto stoccaggio e smaltimento di questo genere di composti; questi non vanno scaricati direttamente in fognatura o in ambiente ovvero talvolta si rende necessario trattarli prima del loro smaltimento, ci\u00f2 fatte salve le prescrizioni particolari che si applicano ai rifiuti pericolosi.\nEsempi di sostanze pericolose per l'ambiente sono: cloruro mercurico, bicromato di potassio, 1,1,2-triclorotrifluoroetano."}
{"id": "3329657", "revid": "729019", "url": "https://it.wikipedia.org/wiki?curid=3329657", "title": "Club Voleibol Playas de Benidorm", "text": "Il Club Voleibol Playas de Benidorm \u00e8 stata una societ\u00e0 di pallavolo femminile spagnola, con sede a Benidorm.\nStoria.\nIl Club Voleibol Playas de Benidorm nasce nel maggio del 2009, come societ\u00e0 di riferimento per i pallavolisti della citt\u00e0 di Benidorm. Un anno dopo, tuttavia, il club prende parte alla Superliga, diventando di fatto il club successore degli altri due club della citt\u00e0, Club Voleibol Benidorm e del Club Voleibol Finestrat, che avevano appena chiuso a causa di problemi economici. Dopo aver disputato la Superliga 2010-11, il club \u00e8 costretto a chiudere dopo una sola stagione nella massima serie a causa di problemi economici."}
{"id": "3329664", "revid": "4239", "url": "https://it.wikipedia.org/wiki?curid=3329664", "title": "Reazione aldolica di Mukaiyama", "text": "La reazione aldolica di Mukaiyama rappresenta una variante della reazione di condensazione aldolica, e costituisce uno dei pi\u00f9 importanti procedimenti per la formazione di legami carbonio\u2013carbonio. In questa reazione, un composto carbonilico subisce attacco nucleofilo da parte di un trimetilsilil enol etere per formare un \u03b2-trimetilsililossichetone, oppure da parte del trimetilsilil acetale di un chetene per formare un \u03b2-trimetilsililossiestere; i prodotti cos\u00ec ottenuti possono poi essere sottoposti a idrolisi acida per essere convertiti rispettivamente in \u03b2-idrossichetoni e in \u03b2-idrossiesteri.\nMeccanismo generale.\nSi ottiene una miscela racemica di enantiomeri. A seconda che si usi un silil enol etere \"E\" o \"Z\" si ottiene una miscela di quattro prodotti. La prevalenza di un diastereoisomero o un altro dipende dalle condizioni di reazione, dai substrati e dall'acido di Lewis impiegato.\nLa reazione di Mukaiyama tipica \u00e8 quella tra il silil enol etere del cicloesanone con la benzaldeide. A temperatura ambiente si ottiene una miscela diastereoisomerica di \u03b2-idrossichetoni treo o eritro, cos\u00ec come una certa percentuale di prodotto di condensazione (un enone esociclico). Nella sua variante originale come acido di Lewis si usava il cloruro di titanio, aggiunto in quantit\u00e0 stechiometriche.\nEsempio.\nDi seguito \u00e8 riportato un esempio in cui R \u00e8 un idrogeno H.\nVantaggi.\nLo sviluppo di nuove e pi\u00f9 vantaggiose metodologie per la sintesi di composti \u03b2-idrossicarbonilici riscuote grande interesse a causa della vasta diffusione del gruppo funzionale aldolico nelle molecole naturali.\nRispetto alla condensazione aldolica incrociata diretta, la reazione di Mukaiyama presenta numerosi vantaggi: avviene in condizioni pi\u00f9 semplici, non \u00e8 reversibile e consente di ottenere gli aldoli con rese elevate; inoltre, quando il prodotto pu\u00f2 subire disidratazione, questa avviene con un'entit\u00e0 limitata.\nCatalisi.\nLa reazione richiede la presenza di un catalizzatore. Solitamente si ricorre a basi o acidi di Lewis: le basi di Lewis interagiscono con il trimetilsilil nucleofilo, mentre gli acidi attivano il reagente elettrofilo. Le basi utilizzate comprendono i fluoruri inorganici, principalmente CsF, e organici, come il fluoruro di tetra-\"n\"-butilammonio; gli \"N\"-ossidi, i \"P\"-ossidi e gli \"S\"-ossidi; i carbossilati, gli alcossidi e i fenossidi metallici; le ammine, le fosfine e i carbeni \"N\"-eterociclici. Tra i catalizzatori acidi di Lewis sono invece riportati sali e complessi di metalli di transizione, come il tetracloruro di titanio utilizzato dallo stesso Mukaiyama nel corso dei primi studi compiuti sulla reazione, e alcuni composti a base di silicio, come (CH3)3SiN(SO2CF3)2.\nLa condensazione aldolica di Mukaiyama pu\u00f2 essere promossa anche dagli acidi di Br\u00f8nsted, con un meccanismo catalitico simile a quello degli acidi di Lewis: H+ attiva il reagente elettrofilo legandosi al suo ossigeno carbonilico. Le ricerche sulla catalisi operata da acidi di Br\u00f8nsted sono state finora molto meno numerose di quelle relative all'utilizzo di acidi e basi di Lewis.\nA proposito della reazione di Mukaiyama promossa da acidi di Br\u00f8nsted, \u00e8 stato ipotizzato che l'idrogeno acido del catalizzatore possa scambiarsi con il gruppo trialchilsilile del reagente nucleofilo (silil enol etere o silil acetale). Sono state pubblicate varie ricerche relative al meccanismo della reazione, effettuate per stabilire se il catalizzatore effettivo sia rappresentato dall'acido protico o dal suo derivato sililato, che agisce come acido di Lewis. La questione, per ora, \u00e8 rimasta irrisolta: gli esiti di alcuni studi sembrano favorire l'ipotesi della catalisi di Br\u00f8nsted, mentre altri risultati avvalorano quella della catalisi di Lewis."}
{"id": "3329666", "revid": "354397", "url": "https://it.wikipedia.org/wiki?curid=3329666", "title": "Trimetilsilil nucleofili", "text": "I trimetilsilil nucleofili (Me3SiNu) sono composti noti da molto tempo come valide alternative ai nucleofili protici (HNu) per le reazioni di addizione a elettrofili quali le aldeidi, i chetoni, le immine, gli ossirani, le aziridine, i nitroni e i sistemi coniugati polari. In questi reattivi il silicio pu\u00f2 essere legato a un atomo di carbonio, di azoto, di ossigeno o di zolfo.\nIl numero degli esempi relativi a questo tipo di addizioni \u00e8 cresciuto continuamente negli ultimi quarant'anni, parallelamente all'aumento della disponibilit\u00e0 dei trimetilsilil nucleofili. Il loro successo \u00e8 dovuto principalmente alle propriet\u00e0 dell'atomo di silicio, che rendono possibile la reazione di addizione in presenza di quantit\u00e0 catalitiche di acidi o basi di Br\u00f8nsted o di Lewis. I nucleofili protici, invece, richiedono maggiori quantit\u00e0 di acidi o basi forti, che possono risultare incompatibili con le condizioni di reazione o con alcuni gruppi funzionali presenti sui substrati.\nAttualmente \u00e8 disponibile una grande variet\u00e0 di nucleofili in cui il trimetilsilile \u00e8 legato a un atomo di ossigeno; alcuni possono essere reperiti commercialmente, mentre per gli altri sono stati elaborati procedimenti di sintesi affidabili. Nonostante l'energia media di dissociazione del legame O\u2013Si sia piuttosto elevata (530 kJ/mol), questi nucleofili sililati possono essere attivati in modo catalitico grazie alla cessione del trimetilsilile dall'atomo di ossigeno del nucleofilo a quello dell'elettrofilo: il trasferimento rende la reazione termodinamicamente possibile.\nA questa categoria di composti appartengono i trimetilsilil enol eteri e i trimetilsilil acetali dei cheteni, che vengono usati come nucleofili nella reazione aldolica di Mukaiyama (addizione 1,2 su un carbonile) e nella reazione di Mukaiyama\u2013Michael (addizione 1,4 su un composto carbonilico \u03b1,\u03b2-insaturo)."}
{"id": "3329684", "revid": "1404372", "url": "https://it.wikipedia.org/wiki?curid=3329684", "title": "Boeing CH-113 Labrador", "text": "Il Boeing CH-113 Labrador \u00e8 la versione canadese del Boeing CH-46 Sea Knight. Era un bimotore per il soccorso e il trasporto usato dal 1963 al 2004.\nImpiego operativo.\nLa Royal Canadian Air Force (RCAF) acquist\u00f2 sei elicotteri CH-113 Labrador per il ruolo di ricerca e salvataggio e l'esercito canadese altri 12 esemplari del modello simile Voyageur CH-113A per il medio trasporto. Il primo degli elicotteri della RCAF entr\u00f2 in servizio l'11 ottobre 1963.\nIl Labrador \u00e8 stato dotato di uno scafo a tenuta stagna per gli sbarchi in mare e di un gancio da carico capace di sostenere 5.000\u00a0kg. \u00c8 caratterizzato da un'autonomia di volo di 1.110\u00a0km, \u00e8 in grado di trasportare le attrezzature mediche e 18 passeggeri. Dal 1990 l'uso pesante ed il clima ostile cominciarono a farsi sentire sulla flotta dei Labrador, con un conseguente aumento dei costi di manutenzione e si \u00e8 resa necessaria la sostituzione.\nSAR-CUP.\nNel 1981 fu messo in atto per il CH-113 un rinnovamento di mezza-et\u00e0, gestito dalla Boeing Canada. A questa revisione fu dato il nome di SAR-CUP (Search and Rescue Capability Upgrade Program), cio\u00e8 programma di aggiornamento della capacit\u00e0 di soccorso e salvataggio.\nFu migliorata la strumentazione di bordo, il radar, l'unit\u00e0 ausiliaria di coda e le luci di ricerca. In totale sei CH-113 e cinque CH-113A furono aggiornati e l'ultimo fu consegnato nel 1984."}
{"id": "3329688", "revid": "767487", "url": "https://it.wikipedia.org/wiki?curid=3329688", "title": "Andrea Re", "text": "Carriera.\nOltre ai titoli mondiali, si \u00e8 classificato 8\u00ba, con l'equipaggio del quattro senza dei pesi leggeri, ai Giochi olimpici di ."}
{"id": "3329700", "revid": "484362", "url": "https://it.wikipedia.org/wiki?curid=3329700", "title": "Gaussometro", "text": ""}
{"id": "3329709", "revid": "124423049", "url": "https://it.wikipedia.org/wiki?curid=3329709", "title": "Esacarbonilcromo", "text": "L'esacarbonilcromo o cromo esacarbonile \u00e8 il composto chimico di formula Cr(CO)6. A temperatura ambiente \u00e8 un solido incolore, stabile all'aria, ma ha una elevata pressione di vapore e sublima facilmente. La struttura \u00e8 quella di un complesso ottaedrico; lo stato di ossidazione del cromo \u00e8 zero. \nStruttura.\nCr(CO)6 \u00e8 un composto molecolare. La struttura \u00e8 ottaedrica, con un atomo di cromo al centro attorniato da sei leganti CO. Le distanze Cr-C e C-O sono rispettivamente di 192 e 117 pm. Il composto risulta stabilizzato da una configurazione elettronica con 18 elettroni esterni.\nSintesi.\nLa combinazione diretta a partire da cromo metallico e CO non porta a Cr(CO)6 come invece avviene nei casi di Ni(CO)4 e Fe(CO)5. Per la sintesi bisogna usare metodi di carbonilazione riduttiva, cio\u00e8 ridurre un composto di cromo in presenza di CO. Ad esempio si pu\u00f2 partire da CrCl3 anidro in presenza di sodio e CO sotto pressione:\nReattivit\u00e0.\nI leganti CO possono essere allontanati per via ossidativa, termica o fotolitica. Le posizioni di coordinazione rimaste libere possono essere occupate da molecole di solvente. Ad esempio, usando THF come solvente:\nIn solventi aromatici vengono sostituiti tre leganti CO:\nTali reazioni procedono particolarmente bene con areni ricchi di elettroni come l'anisolo, usandolo sia puro che in miscele con THF e dibutiletere; quest'ultimo serve ad innalzare il punto di ebollizione della miscela. I prodotti hanno una struttura detta \"piano-stool\" (letteralmente, sgabello da pianoforte) e sono in genere solidi gialli, solubili in comuni solventi organici. L'arene pu\u00f2 essere liberato dal cromo con iodio o per fotolisi all'aria. In genere i composti di sostituzione ottenuti da Cr(CO)6 si decompongono per esposizione all'aria.\nComposti metallorganici alchilici e arilici di litio, RLi, addizionano un legante carbonile per formare complessi acilici anionici. Queste specie reagiscono con agenti alchilanti come Me3O+ per formare (OC)5Cr=C(OMe)R, un esempio di carbene di Fischer. Se R \u00e8 un gruppo vinilico o arilico, il complesso carbenico risultante pu\u00f2 reagire con acetilene per formare un nuovo anello fenolico legato al frammento cromo tricarbonile (reazione di D\u00f6tz). L'anello risulta formato dai due atomi di carbonio dell'acetilene, un carbonio di un gruppo CO, e tre atomi di carbonio del carbene vinilico. Questa reazione \u00e8 importante per la sintesi di composti aromatici come la vitamina K e la vitamina E.\nSicurezza.\nCome molti altri complessi carbonilici come Ni(CO)4 e Fe(CO)5, anche Cr(CO)6 \u00e8 tossico e sospetto cancerogeno. Per essere un complesso metallico \u00e8 anche piuttosto volatile, avendo una pressione di vapore di 133 Pa a 36 \u00b0C. Pu\u00f2 decomporsi in modo esplosivo per riscaldamento rapido a temperature oltre 210 \u00b0C."}
{"id": "3329710", "revid": "354397", "url": "https://it.wikipedia.org/wiki?curid=3329710", "title": "Cromo esacarbonile", "text": ""}
{"id": "3329719", "revid": "339392", "url": "https://it.wikipedia.org/wiki?curid=3329719", "title": "Microfouling", "text": ""}
{"id": "3329720", "revid": "339392", "url": "https://it.wikipedia.org/wiki?curid=3329720", "title": "Macrofouling", "text": ""}
{"id": "3329723", "revid": "214753", "url": "https://it.wikipedia.org/wiki?curid=3329723", "title": "Manfred Stengl", "text": "Biografia.\n\u00c8 stato un atleta poliedrico, inizialmente ha gareggiato nello slittino, specialit\u00e0 doppio, e in coppia con Josef Feistmantl ha conquistato una medaglia d'argento ai campionati europei di Wei\u00dfenbach 1962 e soprattutto la medaglia d'oro ai Giochi olimpici di .\nAbbandonato lo slittino nel 1971, ha iniziato a dedicarsi al bob come pilota per la squadra nazionale austriaca. Prese parte ad almeno due edizioni dei campionati mondiali, conquistando in totale una medaglia. Nel dettaglio i suoi risultati nelle prove iridate sono stati, nel bob a quattro: medaglia di bronzo a Breuil-Cervinia 1975 insieme a Gert Krenn, Franz Jakob e Armin Vilas, mentre non termin\u00f2 la gara a Lake Placid 1978.\nPassato al motociclismo ha partecipato a diverse corse motoristiche, la pi\u00f9 importante delle quali \u00e8 stata il Tourist Trophy, gara in cui ha preso il via in quindici occasioni, l'ultima delle quali gli \u00e8 stata fatale. \u00c8 morto infatti durante l'edizione del 1992 nella gara del Senior TT."}
{"id": "3329728", "revid": "36426", "url": "https://it.wikipedia.org/wiki?curid=3329728", "title": "Scarto archivistico", "text": ""}
{"id": "3329729", "revid": "599013", "url": "https://it.wikipedia.org/wiki?curid=3329729", "title": "Ladd", "text": ""}
{"id": "3329742", "revid": "1318658", "url": "https://it.wikipedia.org/wiki?curid=3329742", "title": "Jean-Louis Alibert", "text": "Famoso per la cura delle malattie della pelle, venne considerato il \"padre della dermatologia\" in Francia, inaugurando un nuovo metodo di classificazione delle malattie cutanee.\nBiografia.\nInfanzia e formazione.\nJean-Louis Alibert nasce nella primavera del 1768 da una nobile famiglia borghese. Figlio di un magistrato locale, Pierre Alibert, e di Claudine Alric, inizia i propri studi nelle scuole dei Padri della Dottrina Cristiana ed intraprende la carriera ecclesiale come novizio. La sua aspirazione sacerdotale viene stroncata sul nascere nel 1792, quando la Rivoluzione francese bandisce le congregazioni religiose.\nNel 1795 si spost\u00f2 a Parigi dove s'iscrisse all'\u00c9cole Normale Sup\u00e9rieure, istituto chiuso nello stesso anno. Questo periodo fu importante per i rapporti intrecciati e la maturazione del suo pensiero. Frequent\u00f2 infatti il salone di \"Madame Helv\u00e9tius\", dove incontr\u00f2 \"Pierre Roussel\" e Pierre Jean Georges Cabanis; quest'ultimo lo introdusse al Sensismo, filosofia che vede in \u00c9tienne Bonnot de Condillac uno dei maggiori esponenti. Alibert diventa un giovane membro della generazione di Ideologi.\nNel 1796 si iscrisse alla nuova Ecole de Sant\u00e9, dove consolid\u00f2 la propria formazione medica. Ebbe come professori Philippe Pinel, Pierre Joseph Desault, Jean-Nicolas Corvisart Des Marets. Nello stesso anno divenne il segretario della nuova Soci\u00e9t\u00e9 M\u00e9dicale d'Emulation ed inizi\u00f2 a scrivere molti articoli che vennero pubblicati in diverse riviste scientifiche.\nAttivit\u00e0.\nDeciso a intraprendere l'attivit\u00e0 medica assistenziale, Alibert si imbarc\u00f2 nell'\u201d\"inesplorato oceano della malattia\"\u201d.\nGrazie all'aiuto dell'amico Cabanis, nel 1801 Alibert inizi\u00f2 la sua attivit\u00e0 medica presso l'H\u00f4pital Saint-Louis, una struttura suburbana affollata di pazienti con patologie croniche. L\u00ec pot\u00e9 osservare alcune malattie tra le quali la scabbia, il vaiolo, la tigna, la sifilide, la scrofola ed il cancro. Ben presto divent\u00f2 capo del reparto nell'ospedale francese.\nIn seguito fond\u00f2 una clinica all'aperto nell'area dell'ospedale, nei pressi del Gabrielle Pavillon, dove le sue conferenze e dimostrazioni ebbero un largo seguito. Anche gli stessi pazienti, come egli ribadiva, erano \u201c\"incoraggiati proprio dal fatto che si dovevano discutere le loro difficolt\u00e0 ed esaminare i rimedi per porre fine alle loro lunghe sofferenze\"\u201d.\nNel 1806 pubblic\u00f2 \u201c\"Description des maladies de la peau observ\u00e9es \u00e0 l'H\u00f4pital Saint-Louis\"\u201d uno splendido libro in folio dove venivano presentate le molte osservazioni da lui fatte nell'ospedale parigino. Scritto il francese, anzich\u00e9 in latino, era riccamente illustrato, con 53 tavole a colori. Circa quattro anni dopo verr\u00e0 pubblicata una versione pi\u00f9 economica per studenti.\nNel 1815, dopo la restaurazione della Monarchia, Alibert, al culmine del successo, divent\u00f2 Primo medico Ordinario alla corte di Luigi XVIII, lasciando in carica al Saint-Louis il suo allievo preferito, \"Laurent Biett\". Anche Carlo X, in seguito, lo insignir\u00e0 di tale carica.\nGli vennero attribuiti numerosi riconoscimenti: nel 1821 divent\u00f2 professore di Botanica presso la Facolt\u00e0 di Medicina e nel 1823 gli venne assegnata la cattedra di Terapeutica e Materia Medica. Nel 1827 divenne barone.\nFu anche membro di numerose societ\u00e0 di carattere scientifico quali l'Accademia di Medicina di Madrid, l'Accademia delle Scienze di Torino e l'Accademia Imperiale di Vienna.\nUltimi anni di vita.\nAlla morte del re, Alibert si reinser\u00ec nell'ambito dell'insegnamento. Si dedic\u00f2 soprattutto alla classificazione delle malattie della pelle.\nScagliandosi contro la catalogazione sostenuta da \"Robert Willian\", \"Thomas Bateman\" e dal suo allievo stesso \"Laurent Biett\", port\u00f2 avanti il metodo per la classificazione delle malattie cutanee da lui precedentemente formulato. La sua nosologia \u201cnaturale\u201d si basava direttamente sull'analogia con la tassonomia botanica, ispirata a \"Bernard de Jussieu\" e \"Antoine Laurent de Jussieu\". Famoso \u00e8 proprio \u201cl\u2019\"Albero della Dermatosi\"\u201d contenuto nel libro \"Clinique de l'H\u00f4pital Saint-Louis, ou Trait\u00e9 Complet des Maladies de la Peau\" (1833).\nIn questo decennio osserv\u00f2 con maggiore attenzione anche la scabbia, malattia che attribu\u00ec essere dovuta ad un parassita (Acarus scabiei).\nVerso la fine della vita dette sfogo alle sue ambizioni letterarie, scrivendo alcune opere di carattere psicologico e filosofico.\nMor\u00ec a Parigi, all'et\u00e0 di 69 anni, il 4 novembre del 1837 per un cancro allo stomaco e venne sepolto 3 giorni dopo al cimitero di P\u00e8re-Lachaise. Per l'occasione intervennero \"Jean Cruveilhier\", a nome della facolt\u00e0, e \"Stephen Pariset\" elogiandolo a nome dell'accademia. Pochi mesi pi\u00f9 tardi la salma fu trasferita nella sua citt\u00e0 natale.\nOpere e pensiero.\nNel corso della propria vita Jean-Louis Alibert elabor\u00f2 molti testi. Nel 1800 la sua tesi di laurea sulle \u201cperniciose febbri intermittenti\u201d venne pubblicata in diverse edizioni. Scrisse svariati lavori dermatologici, dei quali ricordiamo: \u201c\"Description des maladies de la peau observ\u00e9es \u00e0 l'H\u00f4pital Saint-Louis\"\u201d (1806), \u201cMonographie des Dermatoses \u201c(1832), \u201c\"Clinique de l'H\u00f4pital Saint-Louis, ou Trait\u00e9 Complet des Maladies de la Peau\"\u201d (1833). Nel 1825 scrisse anche \u201c\"Physiologie des passions\"\u201d, opera di carattere filosofico.\nNel suo pensiero Alibert fu affascinato dal Sensismo, introdottogli da Pierre Jean Georges Cabanis. \nTale dottrina filosofica riportava l'azione del conoscere al sentire, affermando come sola possibilit\u00e0 di conoscenza vera quella svolta a partire dai sensi carnali. Il risultato in medicina della filosofia sensista \u00e8 esposto visibilmente dal dermatologo francese attraverso l'osservazione dei disturbi dermatologici e da Ren\u00e9 Laennec attraverso il metodo dell'auscultazione.\nSi incomincia anche un ripudio nei confronti di una Medicina \"teorica\", basata sull'osservazione del paziente senza il contatto fisico, ed una chiara ripresa della tradizione ippocratica, basata sulla percezione sensoriale del medico.\nNosologia \u201cnaturale\u201d.\nJean-Louis Alibert, considerato il Padre della Dermatologia, fu creatore di un metodo per la classificazione delle malattie cutanee da lui denominato \"Nosologia naturale\".\nNel corso della sua stessa vita fu molto dibattuto il suo approccio nosologico ed infine venne considerata, come pi\u00f9 idonea, la linea di pensiero portata avanti da Thomas Bateman, Laurent Biett e soprattutto Robert Willian.\nLe malattie per Alibert si distinguevano in due classi principali: quelle della testa e del cuoio capelluto e quelle del resto del corpo. Tale suddivisione si pu\u00f2 notare nel famoso libro \u201cDescription des maladies de la peau observ\u00e9es \u00e0 l'H\u00f4pital Saint-Louis\" (1806).\nRiprendendo il suo professore Philippe Pinel, inoltre, il medico francese partiva dalla convinzione di una specifica natura per le singole malattie cutanee: esse hanno sintomi, segni, cause, decorsi unici e individuabili.\nAlibert affermava che per la classificazione delle malattie cutanee non bisognava seguire un unico criterio, ma diversi. I principali erano:\nFamoso \u00e8 anche L'albero della Dermatosi, una rappresentazione grafica dell'organizzazione e classificazione dei disordini della pelle secondo un metodo derivato dalla botanica.\nPer una maggiore semplicit\u00e0 venne per\u00f2 preferito, rispetto alla classificazione di Jean-Louis Alibert, il metodo di Robert Willian, il quale usava come unico criterio il primo punto dove si manifestava la lesione cutanea."}
{"id": "3329745", "revid": "123186557", "url": "https://it.wikipedia.org/wiki?curid=3329745", "title": "Pesi leggeri (canottaggio)", "text": "I pesi leggeri nello sport del canottaggio sono una categoria che assegna titoli ai campionati del mondo di canottaggio gi\u00e0 dal 1974 ed ai Giochi olimpici da .\nRegolamento.\nDi seguito ecco le restrizioni di peso imposte agli atleti per poter rientrare nella categoria."}
{"id": "3329753", "revid": "6923", "url": "https://it.wikipedia.org/wiki?curid=3329753", "title": "Duodo", "text": "I Duodo furono una famiglia patrizia veneziana, annoverata fra le cosiddette \"Case Nuove\".\nFamiglia veneziana di lunga data, fu fondata nella parrocchia di Santa Maria Zobenigo. Le sue origini non sono chiare: sarebbe della Slavonia, del Peloponneso o tedesca. Diede dall'XI secolo comandanti agli eserciti e procuratori di San Marco. Fu inclusa nella nobilt\u00e0 alla serrata del Maggior Consiglio.\nStoria.\nSembra che questo casato discendesse da una nobile e potente famiglia della Slavonia, o forse della Germania.\nAnnoverata tra le famiglie aristocratiche della laguna gi\u00e0 nei primi secoli della storia di Venezia, rimase all'interno del Maggior Consiglio anche dopo la serrata del 1297.\nAlla caduta della Serenissima Repubblica, la famiglia era divisa in due differenti rami.\nInsegne.\nLe insegne dei Duodo sono composte da una fascia d'argento caricata con tre fiori di giglio in campo di gueules (rosso)."}
{"id": "3329757", "revid": "1543377", "url": "https://it.wikipedia.org/wiki?curid=3329757", "title": "Commiato di Cristo dalla madre (Lotto)", "text": "Il Commiato di Cristo dalla madre \u00e8 un dipinto a olio su tela (126x99 cm) di Lorenzo Lotto, datato 1521 e conservato nella Gem\u00e4ldegalerie a Berlino. L'opera \u00e8 firmata e datata \"Laurentjo / Lotto Pictor / 1521\". \nStoria.\nL'opera venne eseguita lo stesso anno della \"Pala di Santo Spirito\" e la \"Pala di San Bernardino\" per la nobildonna bergamasca Elisabetta Rota, che \u00e8 ritratta in basso a destra. Essa era moglie di Domenico Tassi, che pure fu estimatore di Lotto commissionandogli due opere, un \"San Girolamo\" e una \"Nativit\u00e0\". In quest'ultima compariva un ritratto inginocchiato del committente ed \u00e8 assai probabile che facesse \"pendant\" con la tela del \"Commiato\" di Berlino.\nL'opera ha alcune affinit\u00e0 con il piccolo \"Commiato\" di Correggio a Londra, tanto da indurre a pensare che l'artista veneto avesse potuto conoscere il lavoro del suo contemporaneo emiliano. \u00c8 questo, in realt\u00e0, solo uno dei molti punti di contatto che si possono riscontrare fra la ricerca artistica dei due pittori sul cui rapporto, tuttavia, non si dispone di alcun dato documentario.\nDescrizione e stile.\nL'episodio del commiato di Cristo dalla madre deriva dalla tradizione popolare, non evangelica, ma largamente descritta nella letteratura devozionale. Prima di partire per Gerusalemme, alla vigilia della cosiddetta Settimana Santa, Ges\u00f9 si conged\u00f2 da Maria la quale, conscia del destino tragico del figlio, sviene per il dolore. Il centro della scena \u00e8 occupato proprio da questa rappresentazione, con Ges\u00f9 umilmente in ginocchio e la Vergine che si lascia andare dal dolore, retta dalle pie donne e san Giovanni apostolo. A sinistra si affacciano alla scena san Pietro e san Giacomo maggiore. \nLo schema compositivo si basa su quello delle annunciazioni: non a caso si vede nello sfondo un giardino e la camera da letto di Maria. Le figure monumentali richiamano, nel patetismo espressivo e popolaresco, le statue di Gaudenzio Ferrari nel Sacro Monte di Varallo.\nA destra si vede la committente inginocchiata e assorta nella lettura di un libro, con un cagnolino vicino, simbolo di fedelt\u00e0. La donna non guarda la scena principale, come se essa fosse una sua evocazione mentale, conformemente alle pratiche devozionali dell'epoca che invitavano i fedeli a visualizzare mentalmente gli episodi della vita di Cristo. L'attualizzazione dell'episodio \u00e8 sottolineata anche dall'ambientazione, composta da una stanza con colonnati e con un loggiato davanti al quale si vede un giardino recintato, un \"hortus conclusus\". La grande volta a botte, che richiama le opere del Cinquecento lombardo, \u00e8 illuminata da un grande oculo, la cui luce si proietta sul soffitto: ci\u00f2 fa capire che l'ora della rappresentazione \u00e8 l'alba, quella della nuova era cristiana che inizia col sacrificio di Cristo.\nNella stanza si trovano dispiegati alcuni dettagli di vivo realismo, come il gatto che passeggia furtivo, riflettendo la luce nelle pupille. In primo piano si vede una natura morta parziale: un ramo di ciliegio, un agrume e un cartiglio, che probabilmente interagivano con la cornice (il foglio sembra infatti infilato illusionisticamente tra la tela e la cornice), alludendo a significati simbolici non completamente chiariti. La scelta dei colori \u00e8 basata su toni squillanti e accostati in modo da creare vivaci contrasti."}
{"id": "3329760", "revid": "599013", "url": "https://it.wikipedia.org/wiki?curid=3329760", "title": "S\u00e9bastien Caron", "text": ""}
{"id": "3329763", "revid": "107698064", "url": "https://it.wikipedia.org/wiki?curid=3329763", "title": "Cultura pomeranica", "text": "La cultura pomeranica, chiamata anche \"cultura pomeranica delle urne con faccia\", fu una cultura dell'et\u00e0 del ferro che si svilupp\u00f2 nel territorio dell'attuale Pomerania, nella Polonia settentrionale. Si origin\u00f2 dalla cultura lusaziana a partire dal 600 a.C. circa, nella zona compresa fra la bassa Vistola e il Parseta per poi espandersi verso sud. Fra il 200 e il 150 a.C. venne rimpiazzata dalla cultura di Oksywie nella parte orientale e dalla cultura di Przeworsk nel territorio fra l'alta Vistola e l'Oder. \nSono molte le ipotesi sull'ascrizione etnica delle popolazioni di questa cultura: secondo la scuola tedesca la cultura pomeranica rappresenterebbe un'antica cultura che marc\u00f2 un primo confine fra Germani e Balti mentre gli studiosi slavi preferiscono identificarla come un'antica cultura proto-slava. Marija Gimbutas ascrive la cultura pomerana ai Balti occidentali. Sono state proposte anche identificazioni con i Bastarni e i Veneti.\nCaratteristiche.\nLa caratteristica pi\u00f9 importante di questa cultura \u00e8 costituita dalle urne funerarie che presentano un viso stilizzato con delle protuberanze a forma di naso e di piccole orecchie; le urne venivano coperte da un tappo a forma di cappello. Nell'urna venivano incise inoltre, sempre in maniera stilizzata, scene di caccia o corse di carri. Generalmente venivano interrate all'interno di ciste in pietra.\nL'economia era simile a quella della precedente cultura lusaziana. Venne coltivata la segale per la prima volta sebbene in modo minoritario rispetto agli altri cereali.\nLa cultura delle urne a forma di casa della Germania centrale sembra mostrare varie similitudini con la cultura pomeranica ."}
{"id": "3329765", "revid": "214753", "url": "https://it.wikipedia.org/wiki?curid=3329765", "title": "Gert Krenn", "text": "Biografia.\nAttivo negli anni settanta, ha gareggiato nel ruolo di frenatore per la squadra nazionale austriaca.\nPrese parte ad almeno una edizione dei campionati mondiali, conquistando la medaglia di bronzo nel bob a quattro a Breuil-Cervinia 1975 insieme a Manfred Stengl, Franz Jakob e Armin Vilas."}
{"id": "3329766", "revid": "1909146", "url": "https://it.wikipedia.org/wiki?curid=3329766", "title": "Anna Lascaris", "text": "Era la figlia di Gian Antonio II Lascaris di Ventimiglia, Conte di Tenda e Ventimiglia, signore di Maro, Prel\u00e0 e Mentone, sua madre era Isabelle d'Anglure.\nBiografia.\nAnna venne fatta sposare ad undici anni e mezzo a Louis de Clermont-Lod\u00e8ve, ma rimasta vedova, si rispos\u00f2 nel 1501 a Renato di Savoia, conte di Villars, conosciuto come il Gran Bastardo di Savoia e che era anche fratellastro della regina madre di Francia, Luisa di Savoia.\nIn mancanza di eredi maschi, nel 1509 Anna eredit\u00f2 dal padre la Contea di Tenda e tutte le altre sue signorie, che cos\u00ec entrarono definitivamente nell'orbita sabauda.\nDiscendenza.\nDa Renato ebbe i seguenti figli:"}
{"id": "3329772", "revid": "104913568", "url": "https://it.wikipedia.org/wiki?curid=3329772", "title": "Fabrizio Ravasi", "text": "Biografia.\nDopo la carriera da atleta \u00e8 rimasto nel settore del canottaggio, attualmente \u00e8 dirigente della \"Federazione Italiana Canottaggio\"."}
{"id": "3329780", "revid": "1305772", "url": "https://it.wikipedia.org/wiki?curid=3329780", "title": "Reguzzoni", "text": ""}
{"id": "3329783", "revid": "2096950", "url": "https://it.wikipedia.org/wiki?curid=3329783", "title": "Fondazione Umberto Veronesi", "text": "La Fondazione Umberto Veronesi \u00e8 un ente nato nel 2003 per volont\u00e0 di Umberto Veronesi, con la finalit\u00e0 di promuovere il progresso scientifico attraverso l'erogazione di borse di ricerca per medici e ricercatori e il sostegno a progetti di altissimo profilo. Tale ente ha la propria sede a Milano ed \u00e8 presieduto dal 2005 da Paolo Veronesi, figlio del fondatore.\nIl 9 marzo 2010 \u00e8 stata inaugurata la sede di Roma.\nLa fondazione \u00e8 attiva in due aree operative: la ricerca e la divulgazione scientifica.\nNell'ambito della divulgazione scientifica, la Fondazione Veronesi, \u00e8 attiva affinch\u00e9 i risultati e le scoperte della scienza diventino patrimonio di tutti, attraverso grandi conferenze con relatori internazionali, progetti per le scuole, campagne di sensibilizzazione e pubblicazioni.\nNel 2006 ha proposto un modello da compilare per il testamento biologico.\nNel corso del 2015 ha erogato 179 borse di ricerca in ambito oncologico, cardiologico, delle neuroscienze e della nutrigenomica.\nLa Fondazione Veronesi sostiene anche la Scuola europea di medicina molecolare.\nTra i maggiori promotori di tale fondazione, vi sono scienziati e ricercatori (tra cui cinque premi Nobel che hanno formato il comitato d'onore).\nIl 24 settembre 2013 \u00e8 stata pubblicata per la Sony Music la compilation \"Pink Is Good\" con 16 voci femminili: (Fiorella Mannoia, Noemi, Patti Smith, Carole King, Giorgia, Alicia Keys, Christina Aguilera, Des'ree, Whitney Houston, Arianna, Fiona Apple, Sara Bareilles, Jennifer Lopez, Alessandra Amoroso, Jennifer Hudson e Francesca Michielin). Il ricavato \u00e8 stato devoluto alla Fondazione Umberto Veronesi."}
{"id": "3329785", "revid": "39884", "url": "https://it.wikipedia.org/wiki?curid=3329785", "title": "Roman\u00f2", "text": ""}
{"id": "3329789", "revid": "1305772", "url": "https://it.wikipedia.org/wiki?curid=3329789", "title": "Rosai", "text": ""}
{"id": "3329791", "revid": "1271241", "url": "https://it.wikipedia.org/wiki?curid=3329791", "title": "Scuderia Toro Rosso STR6", "text": "La Toro Rosso STR6 \u00e8 una vettura di Formula 1 con la quale la scuderia faentina affronta il campionato mondiale del .\nLa vettura \u00e8 stata presentata il 1\u00ba febbraio 2011 presso il Circuito Ricardo Tormo di Valencia, in Spagna. Vengono confermati i piloti della stagione precedente: Jaime Alguersuari e S\u00e9bastien Buemi.\nLivrea.\nLa vettura presenta la classica colorazione rossa e blu.\nSviluppo.\nLa vettura dispone di un motore Ferrari e anche il KERS \u00e8 fornito dalla casa di Maranello.\nPiloti.\nDaniel Ricciardo prende parte alla prima sessione di prove del venerd\u00ec, nei Gran Premi.\nDal Gran Premio di Gran Bretagna Ricciardo sar\u00e0 pilota titolare alla HRT-Cosworth al posto dell'indiano Narain Karthikeyan.\nNel Gran Premio di Corea il francese Jean-\u00c9ric Vergne, giunto secondo nella World Series by Renault 2011, prender\u00e0 il posto di Jaime Alguersuari nelle prime prove libere del venerd\u00ec. \u00c8 annunciato che prender\u00e0 parte a tali prove libere anche nel Gran Premio di Abu Dhabi, al posto di S\u00e9bastien Buemi e nel Gran Premio del Brasile. \u00c8 il primo francese che torna su una monoposto di F1 durante un \"weekend\" di gara dal Gran Premio di Abu Dhabi 2009, quando Romain Grosjean corse per la Renault.\nStagione 2011.\nTest.\nLa vettura viene portata all'esordio da Jaime Alguersuari il 1\u00ba febbraio nei test di Valencia. Il giorno seguente il lavoro \u00e8 stato diviso anche con S\u00e9bastien Buemi. I tempi sono lontani dai primi, pur la vettura non riscontrando gravi problemi tecnici.\nNei successivi test di Jerez \u00e8 avvenuto l'esordio di Daniel Ricciardo che, il primo giorno, ha fatto segnare il quarto miglior tempo. Il giorno seguente anche Alguersuari ha concluso col quarto tempo di giornata. Il 12 febbraio invece Buemi \u00e8 stato rallentato da problemi tecnici. Il giorno seguente lo svizzero ha fatto segnare invece il quarto tempo di giornata.\nLe buone prestazioni sono state confermate anche nei test di Barcellona tra il 18 e 21 febbraio: Alguersuari \u00e8 stato terzo il primo giorno, secondo il giorno seguente, mentre Buemi ha chiuso terzo l'ultima giornata dei test.\nNell'ultima sessione, svolta a marzo a Barcellona, il primo giorno la vettura ha fatto riscontrare dei problemi tecnici, mentre il giorno seguente Buemi ha colto il secondo miglior tempo, sopravanzato solo dalla RBR di Sebastian Vettel.\nCampionato.\nS\u00e9bastien Buemi giunge ottavo nella gara inaugurale in Australia. Un buon risultato \u00e8 ottenuto nella qualifiche del Gran Premio di Cina con entrambe le vetture che raggiungono la Q3. in gara invece Buemi sar\u00e0 lontano dai punti e Alguersuari sar\u00e0 costretto al ritiro per una ruota non fissata bene alla vettura.\nNella parte centrale del campionato sia Buemi che Alguersuari vanno spesso a punti, pur con una vettura che parte nelle retrovie. Nel Gran Premio d'Ungheria entrambe le vetture vanno a punti. A Spa, nella gara seguente, Alguersuari raggiunge la Q3 ma entrambe le vetture sono costrette al ritiro. Nel Gran Premio d'Italia e Gran Premio di Corea entrambe le vetture vanno a punti con lo spagnolo che chiude settimo. La casa chiude con l'ottavo posto nella classifica costruttori."}
{"id": "3329792", "revid": "486946", "url": "https://it.wikipedia.org/wiki?curid=3329792", "title": "Stazione di Roma Montebello", "text": ""}
{"id": "3329793", "revid": "1543377", "url": "https://it.wikipedia.org/wiki?curid=3329793", "title": "Omar Derouich", "text": "Biografia.\nDerouich \u00e8 nato nel 1960 nel villaggio di Igwelmimen nel sud-est del Marocco. Omar Derouich \u00e8 un insegnante e padre di tre figli. Membro della associazione socioculturale Tilelli di Tizi-n-Imnayen (Goulmima), una delle prime associazioni culturali berbere in Marocco, la maggior parte delle poesie di Derouich sono state cantati da molti artisti marocchini.\nLa sua prima raccolta di poesie bilingue berbero e catalano \"Anfara\" (disgelo) \u00e8 pubblicato in Catalogna, nel marzo del 2005. Nel 2008 Derouich ha pubblicato la sua seconda raccolta di poesie chiamata \"Taskiwin\". Nel 2010 ha pubblicato a Parigi con Lhoussain Azergui e Muhand Amezyan un libro intitolato \"Is nsul Nedder?\" (\"Siamo ancora vivi?\")."}
{"id": "3329794", "revid": "121286", "url": "https://it.wikipedia.org/wiki?curid=3329794", "title": "Stazione di Roma La Giustiniana", "text": ""}
{"id": "3329795", "revid": "121286", "url": "https://it.wikipedia.org/wiki?curid=3329795", "title": "Stazione di Roma Prima Porta", "text": ""}
{"id": "3329796", "revid": "121286", "url": "https://it.wikipedia.org/wiki?curid=3329796", "title": "Stazione di Roma La Celsa", "text": ""}
{"id": "3329798", "revid": "121286", "url": "https://it.wikipedia.org/wiki?curid=3329798", "title": "Stazione di Roma Labaro", "text": ""}
{"id": "3329800", "revid": "121286", "url": "https://it.wikipedia.org/wiki?curid=3329800", "title": "Stazione di Roma Centro Rai", "text": ""}
{"id": "3329801", "revid": "1305772", "url": "https://it.wikipedia.org/wiki?curid=3329801", "title": "Maggi", "text": ""}
{"id": "3329802", "revid": "121286", "url": "https://it.wikipedia.org/wiki?curid=3329802", "title": "Stazione di Roma Grottarossa", "text": ""}
{"id": "3329804", "revid": "121286", "url": "https://it.wikipedia.org/wiki?curid=3329804", "title": "Stazione di Roma Due Ponti", "text": ""}
{"id": "3329805", "revid": "121286", "url": "https://it.wikipedia.org/wiki?curid=3329805", "title": "Stazione di Roma Monte Antenne", "text": ""}
{"id": "3329806", "revid": "121286", "url": "https://it.wikipedia.org/wiki?curid=3329806", "title": "Stazione di Roma Campi Sportivi", "text": ""}
{"id": "3329807", "revid": "39884", "url": "https://it.wikipedia.org/wiki?curid=3329807", "title": "Richini", "text": ""}
{"id": "3329808", "revid": "584834", "url": "https://it.wikipedia.org/wiki?curid=3329808", "title": "Stazione di Roma Acqua Acetosa", "text": ""}
{"id": "3329809", "revid": "599013", "url": "https://it.wikipedia.org/wiki?curid=3329809", "title": "Fredrik Bj\u00f6rck", "text": "Carriera.\nClub.\nBj\u00f6rck inizi\u00f2 la carriera con la maglia del V\u00e4stra Fr\u00f6lunda. Nel 2003, pass\u00f2 all'AIK: debutt\u00f2 per il nuovo club il 6 aprile dello stesso anno, subentrando ad Andreas Alm nel successo per tre a zero sull'Enk\u00f6ping. Il 7 luglio and\u00f2 a segno per la prima volta con la nuova maglia: fu lui a siglare il momentaneo uno a zero in casa del G\u00f6teborg (l'AIK si impose poi per due a zero). Nel 2005 si trasfer\u00ec all'Helsingborg in prestito, per esordire nella sconfitta per tre a zero contro l'H\u00e4cken (sostitu\u00ec Andreas Dahl).\nPass\u00f2 in seguito all'Elfsborg. La prima partita segn\u00f2 anche il debutto nelle competizioni europee per club del calciatore: il 17 luglio 2007 gioc\u00f2 infatti nel primo turno preliminare contro il Linfield. Il 18 agosto segn\u00f2 l'unica rete in campionato per l'Elfsborg, nel cinque a uno sul GAIS.\nNel 2008 si trasfer\u00ec in Danimarca, per giocare con l'Esbjerg. Esord\u00ec il 16 marzo, giocando nel quattro a zero sul Viborg. Il 4 maggio segn\u00f2 nel tre a due sul Randers. Il 4 febbraio 2010 fu ufficializzato il suo passaggio al Troms\u00f8. Debutt\u00f2 il 14 marzo, nel successo per due a zero sull'H\u00f8nefoss. Il 26 aprile segn\u00f2 la prima rete in Norvegia, nel tre a due in casa del Molde.\nL'8 ottobre 2012 fu ufficializzato il suo ritorno in patria, per militare nelle file dell'H\u00e4cken a partire dal 1\u00ba gennaio successivo.\nDopo due anni trascorsi in Allsvenskan, di cui l'ultimo chiuso con sole 6 presenze all'attivo, dal 2015 scese in terza serie per militare nell'\u00d6rgryte, altra formazione della citt\u00e0 di G\u00f6teborg, nonch\u00e9 sua ultima squadra da giocatore."}
{"id": "3329811", "revid": "121286", "url": "https://it.wikipedia.org/wiki?curid=3329811", "title": "Stazione di Roma Piazza Euclide", "text": ""}
{"id": "3329819", "revid": "287204", "url": "https://it.wikipedia.org/wiki?curid=3329819", "title": "Franz Jakob", "text": "Biografia.\nPrima di dedicarsi al bob, Jakob ha praticato l'atletica leggera nel salto in lungo e nella velocit\u00e0; ha infatti preso parte ai campionati nazionali assoluti del 1969, disputando la finale del lungo; nel 1968 aveva invece partecipato ai campionati nazionali juniores, avendo raggiunto la finale nella staffetta 4x100.\nAttivo come bobbista nella seconda met\u00e0 degli anni settanta, ha gareggiato nel ruolo di frenatore per la squadra nazionale austriaca. \nPrese parte ad almeno tre edizioni dei campionati mondiali, conquistando in totale una medaglia. Nel dettaglio i suoi risultati nelle prove iridate sono stati, nel bob a quattro: medaglia di bronzo a Breuil-Cervinia 1975 insieme a Manfred Stengl, Gert Krenn e Armin Vilas, settimo a Sankt Moritz 1977 e quarto a Lake Placid 1978."}
{"id": "3329821", "revid": "1543377", "url": "https://it.wikipedia.org/wiki?curid=3329821", "title": "Armin Vilas", "text": "Biografia.\nDurante la sua attivit\u00e0 sportiva \u00e8 stato anche un ostacolista di buon livello nell'atletica leggera; ha infatti preso parte ai campionati europei juniores di Duisburg 1973, fermandosi in semifinale nei 110 metri ostacoli. Ha inoltre vinto quattro titoli nazionali assoluti nei 110 ostacoli: nel 1973, nel 1975, nel 1976 e nel 1977.\nParallelamente alla sua attivit\u00e0 nell'atletica, Vilas ha gareggiato anche nel bob nel ruolo di frenatore per la squadra nazionale austriaca. Prese parte ad almeno una edizione dei campionati mondiali, conquistando la medaglia di bronzo nel bob a quattro a Breuil-Cervinia 1975 insieme a Manfred Stengl, Gert Krenn e Franz Jakob."}
{"id": "3329823", "revid": "184755", "url": "https://it.wikipedia.org/wiki?curid=3329823", "title": "Matrimonio mistico di santa Caterina d'Alessandria (Lotto Bergamo)", "text": "Il Matrimonio mistico di santa Caterina d'Alessandria \u00e8 un dipinto a olio su tela (189,3x134,3 cm) di Lorenzo Lotto, datato 1523 e conservato nell'Accademia Carrara a Bergamo. L'opera \u00e8 firmata e datata \"Laurentius Lotus / 1523\".\nStoria.\nPoco prima di lasciare Bergamo per Trescore, il 22 giugno 1523 Lotto sald\u00f2 il conto col proprietario dell'abitazione in cui aveva vissuto, lasciandogli il presente dipinto come pagamento per un anno di affitto. Stimato da altri pittori, venne prezzato una cifra superiore all'importo dovuto, per cui il padrone di casa, Niccol\u00f2 Bonghi, dovette lasciare un conguaglio in denaro all'artista. \nL'opera, nonostante le dimensioni \"da altare\", era destinata alla devozione privata nel palazzo familiare. Dorotea Bonghi, nel 1528, preoccupata di possibili saccheggi delle truppe francesi che minacciavano Bergamo, decise di trasferire il dipinto nella chiesa di San Michele al Pozzo Bianco, che riteneva pi\u00f9 sicura in quanto luogo consacrato. La precauzione non fu per\u00f2 sufficiente, infatti un mercenario tagli\u00f2 via il paesaggio che si vedeva da una finestra, raffigurante, secondo le testimonianze, una veduta ideale del monte Sinai.\nIl Lotto dipinse una precedente quadro raffigurante il matrimonio mistico di santa Caterina d'Alessadria ora conservato all'Alte Pinakothek di Monaco datato 1506, dove viene raffigurata la ruota, attributo iconografico della santa d'Alessandria, probabilmente eseguito nel periodi in cui il pittore si trovava a Recanati.\nDescrizione e stile.\nNonostante la mutilazione l'opera \u00e8 ancora tra le pi\u00f9 significative del soggiorno bergamasco dell'artista, ricca di invenzioni iconografiche e intonata a colori corposi e squillanti, con effetti di grande preziosit\u00e0. In una lussuosa ambientazione domestica, come testimoniano il tappeto orientale al davanzale, e la sedia coi corami (cuoi decorati) e le borchie, avviene il matrimonio mistico di santa Caterina, alla quale il Bambino, retto da Maria in una sfolgorante veste rossa con risvolti blu, sta inserendo l'anello nuziale. Lo status di sposa di Ges\u00f9 di Caterina \u00e8 testimoniato dall'abito sontuoso, con le enormi maniche a sbuffo, e dalla magnificenza dei gioielli indossati, tra cui una corona che si annoda a una complessa acconciatura, un filo di perle con pendente con rubino e orecchini di perla a goccia. \nAssistono alla scena un angelo e il Bonghi, del quale Lotto fece un penetrante ritratto frontale, con un espressivo uso delle mani. Si tratta di un omaggio dell'artista all'uomo per personalizzare e impreziosire l'opera, e non un autoritratto del Lotto stesso, come gi\u00e0 ipotizzato.\nLo stile \u00e8 quello pi\u00f9 felice dell'artista, con ampi piani di colore intenso, rapporti spaziali complessi, panneggi sovrabbondanti e atmosfere serene, accompagnate da un gusto ricercato per il dettaglio.\nAnche se il Lotto lascer\u00e0 Bergamo con qualche rammarico e qualche incomprensione, dovuta forse all'assegnazione delle tarsie del coro della basilica di Santa Maria Maggiore al Capoferri, e non al suo maestro Fra Damiano da Bergamo, questa sua opera manifesta nei volumi, e nei colori, la felicit\u00e0 vissuta nel lungo periodo bergamasco."}
{"id": "3329824", "revid": "36426", "url": "https://it.wikipedia.org/wiki?curid=3329824", "title": "Nozze mistiche di santa Caterina d'Alessandria (Lotto Bergamo)", "text": ""}
{"id": "3329832", "revid": "1934238", "url": "https://it.wikipedia.org/wiki?curid=3329832", "title": "Campionati europei di nuoto di fondo", "text": "I Campionati europei di nuoto di fondo (\"LEN European Open Water Swimming Championships\") sono una manifestazione organizzata dalla LEN dedicata alle gare di nuoto in acque libere.\nLa manifestazione \u00e8 stata disputata biennalmente dal 1989 al 1993; a partire dal 1995 il nuoto in acque libere \u00e8 stato inserito all'interno del programma dei Campionati europei di nuoto.\nNel 2008 il titolo europeo della specialit\u00e0 \u00e8 tornato ad essere assegnato in un'edizione indipendente.\nNel 2010 la LEN ha stabilito che il campionato europeo di nuoto di fondo si terr\u00e0 biennalmente negli anni dispari, perci\u00f2 la disciplina vedr\u00e0 l'assegnazione del titolo continentale ogni anno, in alternanza con i Campionati europei di nuoto, come avviene per i tuffi.\nMedagliere.\n\"Aggiornato a Hoorn 2016\""}
{"id": "3329834", "revid": "36426", "url": "https://it.wikipedia.org/wiki?curid=3329834", "title": "San Marco tra San Leonardo e Santa Caterina d'Alessandria", "text": ""}
{"id": "3329835", "revid": "287204", "url": "https://it.wikipedia.org/wiki?curid=3329835", "title": "Peter Kienast", "text": "Biografia.\nInizi\u00f2 la sua carriera nello skeleton e nel 1978 partecip\u00f2 ai campionati nazionali tedeschi di Sch\u00f6nau am K\u00f6nigssee, vincendo la medaglia di bronzo.\nAll'inizio degli anni ottanta pass\u00f2 al bob come pilota per la squadra nazionale austriaca. Ha vinto un trofeo di Coppa del Mondo, trionfando nel bob a quattro nel 1987/88 a pari punti con il connazionale Ingo Appelt, mentre giunse al terzo posto finale sia nel 1986/87 che nel 1988/89, sempre nella disciplina a quattro.\nPrese parte a due edizioni dei Giochi olimpici invernali: a si classific\u00f2 al tredicesimo posto nel bob a due e all'undicesimo nel bob a quattro. Quattro anni dopo, a , fu invece ottavo nella gara a due e sesto in quella a quattro.\nHa inoltre partecipato ad alcune edizioni dei campionati mondiali, conquistando in totale una medaglia d'argento. Nel dettaglio i suoi risultati nelle prove iridate sono stati, nel bob a quattro: sesto a Breuil-Cervinia 1985, medaglia d'argento a Sch\u00f6nau am K\u00f6nigssee 1986 con Franz Siegl, Gerhard Redl e Christian Mark e quinto a Sankt Moritz 1987.\nAgli europei ha invece conquistato tre medaglie nel bob a quattro, di cui un oro vinto a Igls 1990, e due bronzi."}
{"id": "3329838", "revid": "1305772", "url": "https://it.wikipedia.org/wiki?curid=3329838", "title": "Ressi", "text": ""}
{"id": "3329839", "revid": "1577172", "url": "https://it.wikipedia.org/wiki?curid=3329839", "title": "Leontopodium alpinum", "text": "La stella alpina (Leontopodium alpinum ) \u00e8 una pianta erbacea perenne dall'aspetto cespitoso delle alte quote alpine appartenente alla famiglia delle Asteraceae.\nEtimologia.\nIl termine generico (\"Leontopodium\") significa letteralmente \u201cpiede leonino\u201d, ed \u00e8 un adattamento latino del greco \u201cleontop\u00f3dion\u201d (\u03bb\u03b5\u03bf\u03bd\u03c4\u03bf\u03c0\u03cc\u03b4\u03b9\u03bf\u03bd) da \u201cl\u00e9on\u201d (= leone) e \u201cp\u00f3dion\u201d (= piede), ed \u00e8 stato introdotto nella nomenclatura floristica dal botanico Robert Brown (1817) facendo riferimento (non troppo felice) alla forma dei capolini fiorali simili ad una zampa di leone. Il termine specifico (\"alpinum\") \u00e8 latino e si riferisce alle zone di crescita della pianta.\nIl binomio scientifico attualmente accettato (\"Leontopodium alpinum\") \u00e8 stato proposto dal botanico e naturalista francese Alexandre Henri Gabriel de Cassini (1781 \u2013 1832) in una pubblicazione (\"\u201dDictionnaire des Sciences Naturelles\u201d\", Strasburgo - Edizione 2) del 1822. Precedentemente questa pianta era stata denominata da Carolus Linnaeus con il nome di \"Gnaphalium leontopodium\" ed erroneamente posta nel genere \"Gnaphalium\".\nDescrizione.\nSi tratta di una pianta di bassa statura (8 \u2013 15\u00a0cm, massimo 30\u00a0cm). La forma biologica \u00e8 emicriptofita scaposa (H scap), ossia sono piante erbacee perenni, con gemme svernanti al livello del suolo e protette generalmente dalla neve, dotate di un asse fiorale eretto e spesso con poche foglie. Tutta la pianta \u00e8 lanosa (o tomentosa-fioccosa) per limitare l'eccessiva traspirazione in quanto \u00e8 originaria di habitat aridi (vedi il paragrafo \u201cCorologia\u201d).\nRadici.\nLe radici sono secondarie da rizoma.\nInfiorescenza.\nLe infiorescenze sono composte da alcuni capolini (3 \u2013 7) raccolti in glomeruli corimbosi terminali circondati da alcune brattee (o foglie fiorali). Il capolino centrale \u00e8 quasi sessile e pi\u00f9 grande, mentre quelli periferici sono brevemente peduncolati. La struttura dei capolini \u00e8 quella tipica delle Asteraceae: esternamente si ha un involucro emisferico o ovoide composto da diverse squame che fanno da protezione al ricettacolo sul quale s'inseriscono due tipi di fiori: i fiori esterni ligulati (assenti in questo genere), e i fiori del disco centrale tubulosi. Questi ultimi si dividono in due tipi: quelli pi\u00f9 periferici sono filiformi e femminili, colorati di giallo verdognolo; quelli pi\u00f9 interni (centrali) sono maschili (in realt\u00e0 sono ermafroditi, ma maschili per aborto degli organi del gineceo) e pi\u00f9 tubulosi. L'involucro dell'infiorescenza si compone di 9 \u2013 15 foglie bratteali lanceolate, patenti, disposte a stella; la superficie \u00e8 bianco-lanosa e sono molto pi\u00f9 lunghe del diametro del glomerulo di capolini: in effetti \u00e8 la parte pi\u00f9 caratteristica della pianta (assolve alla funzione vessilifera rispetto agli insetti impollinatori). Le squame interne dei capolini hanno una forma lanceolato-acuta con apice scarioso ma glabro; la colorazione \u00e8 ferruginoso-scura. Diametro del glomerulo: 3 \u2013 6\u00a0cm. Dimensione dell'involucro dei capolini: larghezza 4\u00a0mm; lunghezza 5\u00a0mm.\nFiore.\nI fiori sono attinomorfi. Sono tetra-ciclici (formati cio\u00e8 da 4 verticilli: calice \u2013 corolla \u2013 androceo \u2013 gineceo) e pentameri (calice e corolla formati da 5 elementi).\nFrutti.\nI frutti sono degli acheni granulosi con pappo. Il pappo di colore paglierino si differenzia in setole capillari nei fiori femminili e setole clavate in quelli maschili. Dimensione dell'achenio: 1,3\u00a0mm. Lunghezza del pappo: 4 \u2013 6\u00a0mm.\nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nSistematica.\nLa famiglia di appartenenza del \"Leontopodium alpinum\" (Asteraceae o Compositae, \"nomen conservandum\") \u00e8 la pi\u00f9 numerosa del mondo vegetale, comprende oltre 23000 specie distribuite su 1535 generi (22750 specie e 1530 generi secondo altre fonti). Il genere di questa specie non \u00e8 molto numeroso: una trentina di specie circa originarie soprattutto dell'Asia Centrale.\nIl numero cromosomico di \"L. alpinum\" \u00e8: 2n = 52.\nVariabilit\u00e0.\nAlle quote pi\u00f9 alte (al limite inferiore dei nevai perenni) \u00e8 presente una variet\u00e0 a statura pi\u00f9 bassa (2 \u2013 5\u00a0cm), ricoperta da una peluria lanosa bianco-argentina; le foglie sono tomentose anche sulla parte superiore della superficie. A quote pi\u00f9 basse (fuori dal loro habitat alpino) queste piante perdono la caratteristica tomentosit\u00e0, ma anche si modificano nella stessa struttura esteriore.\nNella checklist dei Royal Botanic Garden Edinburgh \u00e8 segnalata la seguente sottospecie (nella stessa lista non \u00e8 indicata invece la specie appenninica \u2013 vedi pi\u00f9 avanti):\nSinonimi.\nQuesta entit\u00e0 ha avuto nel tempo diverse nomenclature. L'elenco che segue indica alcuni tra i sinonimi pi\u00f9 frequenti:\nSpecie simili.\nIn Italia \u00e8 presenta solamente un'altra specie del genere \"Leontopodium\": \"Leontopodium nivale\" - Stella alpina dell'Appennino: si distingue per le dimensioni minori (5\u00a0cm), per una pelosit\u00e0 maggiore e per le foglie basali maggiormente spatolate. \u00c8 distribuita negli Appennini centrali, in particolare sulle cime abruzzesi (gruppo del Gran Sasso e della Majella).\nUsi.\nFarmacia.\nIn passato, secondo la medicina popolare si riteneva che questa pianta avesse delle propriet\u00e0 astringenti (limita la secrezione dei liquidi) e antitosse.\nGiardinaggio.\nL'unico impiego che attualmente ha questa pianta \u00e8 nel giardinaggio roccioso e alpino. In effetti non si incontrano grandi difficolt\u00e0 a coltivarla, basta piantarla sempre a settentrione su substrati leggeri (calcarei), ghiaiosi e ben drenati."}
{"id": "3329845", "revid": "155634", "url": "https://it.wikipedia.org/wiki?curid=3329845", "title": "Thomas Frey", "text": "Biografia.\nEsord\u00ec in gare riconosciute dalla FIS il 25 novembre 1999 giungendo 78\u00ba in uno slalom speciale a Tignes valido come gara FIS. Esord\u00ec in Coppa Europa il 10 dicembre 2002 a San Vigilio in slalom gigante e in Coppa del Mondo il 7 febbraio 2004 ad Adelboden nella medesima specialit\u00e0, in entrambi i casi senza completare la gara. Il 27 novembre 2007 conquist\u00f2 il suo unico podio in Nor-Am Cup, piazzandosi 3\u00ba nello slalom gigante disputato a Keystone.\nIl 5 febbraio 2011 conquist\u00f2 a Hinterstoder il suo miglior piazzamento in Coppa del Mondo: 10\u00ba in supergigante. I successivi Mondiali di Garmisch-Partenkirchen 2011 furono la sua unica partecipazione iridata; si classific\u00f2 25\u00ba nel supergigante e 33\u00ba nello slalom gigante. Il 21 novembre 2012 ottenne la sua prima vittoria in Coppa Europa, nonch\u00e9 primo podio, nello slalom gigante d'apertura della stagione tenutosi a Levi; un mese dopo, il 19 dicembre, colse a Zuoz/Sankt Moritz nella medesima specialit\u00e0 la seconda e ultima vittoria, nonch\u00e9 ultimo podio, nel circuito,\nL'8 marzo 2014 prese per l'ultima volta il via in Coppa del Mondo, a Kranjska Gora in slalom gigante senza completare la gara, e al termine di quella stessa stagione 2013-2014 annunci\u00f2 il proprio ritiro dalle competizioni agonistiche; continu\u00f2 tuttavia a prendere parte a prove minori (gare FIS, Campionati nazionali) in Francia fino al definitivo ritiro avvenuto nel 2016, in occasione di un supergigante FIS disputato il 30 marzo a Val Thorens e chiuso da Frey al 10\u00ba posto.\nPalmar\u00e8s.\nCoppa Europa.\nCoppa Europa - vittorie.\nLegenda:\nGS = slalom gigante"}
{"id": "3329851", "revid": "122301851", "url": "https://it.wikipedia.org/wiki?curid=3329851", "title": "Ezio Cartotto", "text": "Biografia.\nPer anni democristiano, fu un esponente di punta della corrente La Base, orientata a sinistra. Si \u00e8 occupato, su incarico di Giovanni Marcora - che ha sempre considerato il suo padre politico - della formazione dei giovani del partito e per diversi anni ha diretto il settimanale della DC milanese \"Il popolo lombardo\". In seguito divenne dipendente di Publitalia e nel corso della sua carriera svolse incarichi per la Fininvest e l'ENI. Fu consulente politico di Silvio Berlusconi e collabor\u00f2 con il Cavaliere e Marcello Dell'Utri alla fondazione di Forza Italia (come rivelato per la prima volta sul Corriere della Sera da Francesco Battistini e successivamente in altre sedi).\nNel 1992 infatti Cartotto venne incaricato da Marcello Dell'Utri di lavorare all'\"Operazione Botticelli\", un piano di lavoro teso alla nascita di un nuovo partito politico legato alla Fininvest: Forza Italia. Sull'origine dei finanziamenti di tale operazione, fu sentito come testimone nel 1996. \nMor\u00ec il 26 marzo 2021 all'Ospedale Sacco di Milano a causa del COVID-19."}
{"id": "3329852", "revid": "287204", "url": "https://it.wikipedia.org/wiki?curid=3329852", "title": "Fawzi Maluf", "text": "Esponente della scuola siro-americana in Brasile (la cosiddetta scuola del Mahjar), Fawzi Maluf, il cuo nome \u00e8 trascritto anche Fawzi al-Ma'luf o Fauzi Maluf, \u00e8 poeta d'espressione araba e di origine libanese (nasce a Zahle, capoluogo del Governatorato della Beq\u0101, a est di Beirut). Emigrato in Brasile, comincia a comporre testi dal gusto romantico e simbolista. Il suo dramma pi\u00f9 celebre \u00e8 \"Ibn Hamid aw sukut Gharnata\", di gusto romantico, dedicato alla caduta del regno di Granata. Il suo poema \"Ala bisat ar-rih\", pubblicato nel 1929, dipinge il mondo del migrante, sperduto in una selvaggia immensit\u00e0. Fauzi Maluf \u00e8 discendente della famiglia arabo cristiana dei Ma'luf di Zahle in Libano, che rivendica discendenza dai Ghassanidi e che ha espresso numerosi rilevanti letterati. Scrive Louis Massignon (\"Ecrits m\u00e9morables\", 2009, t. I p.\u00a0663): \"des innovations m\u00e9triques surgies dans l'\u00e9cole arabe dite andalouse de Sao Paulo (Br\u00e9sil: Fawzi Ma'luf) relient le surr\u00e9alisme au zajal m\u00e9dieval\"."}
{"id": "3329853", "revid": "38221399", "url": "https://it.wikipedia.org/wiki?curid=3329853", "title": "Maschi contro femmine/Femmine contro maschi", "text": ""}
{"id": "3329857", "revid": "1305772", "url": "https://it.wikipedia.org/wiki?curid=3329857", "title": "Restelli", "text": ""}
{"id": "3329862", "revid": "830939", "url": "https://it.wikipedia.org/wiki?curid=3329862", "title": "Ilija Trojanow", "text": "Vive attualmente a Citt\u00e0 del Capo, Sudafrica dal 2003. La sua famiglia fugg\u00ec dalla Bulgaria nel 1971.\nNato in Bulgaria, \u00e8 cresciuto in Kenya. Ha vissuto anche a Bombay da dove ha viaggiato per l'India.\nIl suo libro pi\u00f9 famoso \u00e8 \"Il collezionista di mondi\", primo libro tradotto in Italia (Ponte alle Grazie, 2007)."}
{"id": "3329864", "revid": "1305772", "url": "https://it.wikipedia.org/wiki?curid=3329864", "title": "Salvagnoli", "text": ""}
{"id": "3329866", "revid": "253269", "url": "https://it.wikipedia.org/wiki?curid=3329866", "title": "Norman Fell", "text": "Biografia.\nStudi\u00f2 al Central High School di Filadelfia e al Temple University.\nNel 1979 fu premiato con il Golden Globe per il miglior attore non protagonista in una serie per \"Tre cuori in affitto\", dove interpretava il ruolo di Stanley Roper, il padrone di casa scorbutico (ruolo vagamente simile a quello da lui gi\u00e0 ricoperto nel film \"Il laureato\").\nIl successo della serie port\u00f2 alla creazione di uno spinoff, \"I Roper\", dove Fell continu\u00f2 a recitare, questa volta come protagonista, nel ruolo di Stanley Roper, accanto ad Audra Lindley nel ruolo della moglie Helen. Lavor\u00f2 anche in molte altre serie televisive come \"87\u00aa squadra\", \"Dottor Kildare\", \"Vita da strega\", \"Ironside\" e \"Cari professori\".\nScomparso nel 1998, \u00e8 sepolto al Mount Sinai Memorial Park Cemetery."}
{"id": "3329879", "revid": "486946", "url": "https://it.wikipedia.org/wiki?curid=3329879", "title": "Alfonso di Nola", "text": ""}
{"id": "3329880", "revid": "273792", "url": "https://it.wikipedia.org/wiki?curid=3329880", "title": "Aldo Borel I", "text": ""}
{"id": "3329884", "revid": "3535", "url": "https://it.wikipedia.org/wiki?curid=3329884", "title": "Dimetiletere del glicole etilenico", "text": ""}
{"id": "3329885", "revid": "3535", "url": "https://it.wikipedia.org/wiki?curid=3329885", "title": "Glicol dietil dimetiletere", "text": ""}
{"id": "3329887", "revid": "26630", "url": "https://it.wikipedia.org/wiki?curid=3329887", "title": "Salvini", "text": ""}
{"id": "3329888", "revid": "38221973", "url": "https://it.wikipedia.org/wiki?curid=3329888", "title": "Aphyocypris pooni", "text": ""}
{"id": "3329891", "revid": "486946", "url": "https://it.wikipedia.org/wiki?curid=3329891", "title": "Danio malarbaricus", "text": ""}
{"id": "3329896", "revid": "1305772", "url": "https://it.wikipedia.org/wiki?curid=3329896", "title": "Borel", "text": ""}
{"id": "3329898", "revid": "767487", "url": "https://it.wikipedia.org/wiki?curid=3329898", "title": "Hogine\u0219ti", "text": "Hogine\u0219ti \u00e8 un comune della Moldavia situato nel distretto di C\u0103l\u0103ra\u0219i di 1.830 abitanti al censimento del 2004"}
{"id": "3329902", "revid": "118519170", "url": "https://it.wikipedia.org/wiki?curid=3329902", "title": "Pierre A. Riffard", "text": "Nato a Tolosa (Francia), \u00e8 professore di pedagogia e filosofia all'Universit\u00e0 Antille Francesi-Guyana Francese.\nInsegnante all'estero o oltre-oceano: Asia, Oceania, Africa, America del Sud.\nEsoterismo.\nSecondo Pierre A. Riffard l'esoterismo sarebbe \u201cun insegnamento occulto, una dottrina o teoria, una tecnica o procedimento, d'espressione simbolica, di ordine meta-fisico, con intenzionali\u00e0 iniziatica. Il druidismo, il Compagnonaggio (storica branca del movimento operaio in Francia), e l'alchimia sono degli esoterismi.\u201d \nPierre A. Riffard ha sostenuto una tesi di terzo ciclo in filosofia sulla formula greca \u0388\u03bd \u03ba\u03b1\u00ec \u03a0\u00e3\u03bd (\u201cL'Uno e il Tutto\u201d), seguita poi da una tesi di Stato in lettere su \"L'Id\u00e9e d'\u00e9sot\u00e9risme\" (\u201cL'idea di esoterismo\u201d, 1987, Parigi 1 Sorbona), dopo aver condotto diverse ricerche sull'occultismo. \nAutore di un \"Dictionnaire de l'\u00e9sot\u00e9risme\" (1983: \"Dizionario di Esoterismo\", 1987) che \u00e8 divenuto un punto di riferimento in questa disciplina, ha scritto anche due grossi volumi per la collezione \u201cBouquins\u201d delle edizioni Robert Laffont. Uno di questi consacrato all'esoterismo in generale (\"L'\u00e9sot\u00e9risme. Qu'est-ce que l'\u00e9sot\u00e9risme ?\", 1990: \"L'esoterismo. Che cos'\u00e8 l'esoterismo?\", 1996) e l'altro agli esoterismi non occidentali (titolo originale: \"\u00c9sot\u00e9rismes d'ailleurs\" [\u201cAltri Esoterismi\u201d], 1997). Propone quindi nove variabili per definire un esoterismo:\nIn altre parole, \nSulla forma, un esoterista ha il proprio segreto: la preterizione. Sostenendo di non dir nulla, come se nulla fosse, egli sta invece rivelando (\u201cnon dir\u00f2 nulla della natura sacra della sessualit\u00e0\u201d: \u00e8 gi\u00e0 detto). Per esempio, simboli come la mela o il serpente arrotolato sono pieni di indici e chiavi sulla sessualit\u00e0, anche se sembrerebbero soltanto offuscare il discorso o l'immagine.\nSul fondo, l'esoterista ha il proprio segreto: la reversione. Egli ribalta le idee ordinarie, rigira i comportamenti banali, capovolge le emozioni comuni, per ritornare all'origine. Per esempio, il kundalin\u00ee yoga fa risalire l'energia sessuale al cervello, l'alchimista ritorna alla materia primordiale, quando tutto ridiventa possibile e potente.\nSul senso, l'esoterista non ha segreti, adotta giusto uno stile di vita, quello che privilegia la parte pi\u00f9 interna delle cose. Per esempio, in amore preferisce uno stato di coscienza superiore al piacere sessuale, in alchimia si attacca all'immagine solare dell'oro piuttosto che al suo valore commerciale.\n\u201c\"Riffard's approach may thus be characterized as universalist, religionistic, and trans-historical\"\u201d (\u201cL'approccio di Riffard pu\u00f2 essere caratterizzato quale universalista, religionista e trans-storico\u201d) -Wouter J. Hanegraaff.\nFilosofia.\nPierre A. Riffard ha recentemente pubblicato alcuni saggi (\"Les philosophes : vie intime\", 2004: \"I filosofi: vita intima\", 2005; \"Philosophie matin, midi et soir\" (Parigi, Presses Universitaires de France),[\u201cFilosofia mezzogiorno mattina e sera\u201d], 2006) focalizzati sullo stile di vita dei filosofi dal punto di vista psicologico e sociologico. Nel saggio \"I filosofi: vita intima\" si sofferma su alcuni tratti umani del filosofo, che solitamente passano inosservati, da Talete fino a Sartre:\n\u201cLa visione che Pierre Riffard ha del filosofo \u00e8 quella di un essere conteso da sollecitazioni contrarie: analisi e sintesi, il singolare e l'universale, certezza e dubbio'\u201d (\u201c\"La vision qu'a Pierre Riffard du philosophe est celle d'un \u00eatre tiraill\u00e9 par des sollicitations contraires : analyse et synth\u00e8se, le singulier et l'universel, certitude et doute\"\u201d) -Thomas R\u00e9gnier.\nTanatologia.\nLa tanatologia \u00e8 la scienza che studia la morte."}
{"id": "3329904", "revid": "767487", "url": "https://it.wikipedia.org/wiki?curid=3329904", "title": "Horodi\u0219te (C\u0103l\u0103ra\u0219i)", "text": "Horodi\u015fte \u00e8 un comune della Moldavia situato nel distretto di C\u0103l\u0103ra\u0219i di 2.794 abitanti al censimento del 2004"}
{"id": "3329905", "revid": "110157", "url": "https://it.wikipedia.org/wiki?curid=3329905", "title": "Mele\u0219eni", "text": "Mele\u0219eni \u00e8 un comune della Moldavia situato nel distretto di C\u0103l\u0103ra\u0219i di 1.592 abitanti al censimento del 2004"}
{"id": "3329906", "revid": "196390", "url": "https://it.wikipedia.org/wiki?curid=3329906", "title": "Dos Caras jr.", "text": ""}
{"id": "3329908", "revid": "767487", "url": "https://it.wikipedia.org/wiki?curid=3329908", "title": "Ni\u0219cani", "text": "Ni\u0219cani \u00e8 un comune della Moldavia situato nel distretto di C\u0103l\u0103ra\u0219i di 1.854 abitanti al censimento del 2004"}
{"id": "3329909", "revid": "196390", "url": "https://it.wikipedia.org/wiki?curid=3329909", "title": "Dos Caras Jr.", "text": ""}
{"id": "3329911", "revid": "288704", "url": "https://it.wikipedia.org/wiki?curid=3329911", "title": "Dyalma stultus", "text": ""}
{"id": "3329912", "revid": "110157", "url": "https://it.wikipedia.org/wiki?curid=3329912", "title": "P\u0103ule\u0219ti (C\u0103l\u0103ra\u0219i)", "text": "P\u0103ule\u015fti \u00e8 un comune della Moldavia situato nel distretto di C\u0103l\u0103ra\u0219i di 1.015 abitanti al censimento del 2004"}
{"id": "3329914", "revid": "1305772", "url": "https://it.wikipedia.org/wiki?curid=3329914", "title": "Sammartini", "text": ""}
{"id": "3329922", "revid": "767487", "url": "https://it.wikipedia.org/wiki?curid=3329922", "title": "Pitu\u0219ca", "text": "Pitu\u0219ca \u00e8 un comune della Moldavia situato nel distretto di C\u0103l\u0103ra\u0219i di 3.212 abitanti al censimento del 2004"}
{"id": "3329924", "revid": "767487", "url": "https://it.wikipedia.org/wiki?curid=3329924", "title": "P\u00eerjolteni", "text": "P\u00eerjolteni \u00e8 un comune della Moldavia situato nel distretto di C\u0103l\u0103ra\u0219i di 1.786 abitanti al censimento del 2004"}
{"id": "3329925", "revid": "287204", "url": "https://it.wikipedia.org/wiki?curid=3329925", "title": "Yorterry", "text": ""}
{"id": "3329927", "revid": "110157", "url": "https://it.wikipedia.org/wiki?curid=3329927", "title": "R\u0103deni (C\u0103l\u0103ra\u0219i)", "text": "R\u0103deni \u00e8 un comune della Moldavia situato nel distretto di C\u0103l\u0103ra\u0219i di 1.741 abitanti al censimento del 2004"}
{"id": "3329930", "revid": "481349", "url": "https://it.wikipedia.org/wiki?curid=3329930", "title": "Dribbling (calcio)", "text": ""}
{"id": "3329932", "revid": "767487", "url": "https://it.wikipedia.org/wiki?curid=3329932", "title": "Sadova (C\u0103l\u0103ra\u0219i)", "text": "Sadova \u00e8 un comune della Moldavia situato nel distretto di C\u0103l\u0103ra\u0219i di 2.730 abitanti al censimento del 2004"}
{"id": "3329933", "revid": "438678", "url": "https://it.wikipedia.org/wiki?curid=3329933", "title": "Temeleu\u021bi (C\u0103l\u0103ra\u0219i)", "text": "Temeleu\u0163i \u00e8 un comune della Moldavia situato nel distretto di C\u0103l\u0103ra\u0219i di 1.412 abitanti al censimento del 2004"}
{"id": "3329936", "revid": "110157", "url": "https://it.wikipedia.org/wiki?curid=3329936", "title": "Peticeni", "text": "Peticeni \u00e8 un comune della Moldavia situato nel distretto di C\u0103l\u0103ra\u0219i di 1.211 abitanti al censimento del 2004"}
{"id": "3329937", "revid": "767487", "url": "https://it.wikipedia.org/wiki?curid=3329937", "title": "Pierre Dani\u00ebl Chantepie de la Saussaye", "text": "Laureatosi in Teologia all'Universit\u00e0 di Utrecht Chantepie de la Saussaye si specializz\u00f2 successivamente a Tubinga e Bonn interessandosi prevalentemente al tema delle origini delle religioni.\nPastore della Chiesa riformata olandese viene nominato, nel 1878, titolare della cattedra di Storia delle religioni all'Universit\u00e0 di Amsterdam, trasferendosi, nel 1899, all'Universit\u00e0 di Leida dove si interess\u00f2, fino al 1916, del pensiero religioso dei germani.\nLa figura di Chantepie de la Saussaye \u00e8 legata alla nascita della disciplina e del metodo della Fenomenologia della religione.\nNel biennio 1878-9 Chantepie de la Saussaye ha infatti pubblicato i due volumi di \"Lehrbuch der Religionsgeschichte\" (Manuale di Storia delle religioni) aventi lo scopo di dimostrare la fede religiosa cristiana attraverso lo studio e la presentazione delle religioni non cristiane, ma delineanti una ripartizione nello studio delle scienze religiose negli ambiti della:\nCos\u00ec Julien Ries riassume il contributo di Pierre Dani\u00ebl Chantepie de la Saussaye allo sviluppo della Scienza delle religioni:"}
{"id": "3329944", "revid": "287204", "url": "https://it.wikipedia.org/wiki?curid=3329944", "title": "Pierre Daniel Chantepie de la Saussaye", "text": ""}
{"id": "3329945", "revid": "408977", "url": "https://it.wikipedia.org/wiki?curid=3329945", "title": "Mi ritrovai per una selva oscura", "text": ""}
{"id": "3329946", "revid": "408977", "url": "https://it.wikipedia.org/wiki?curid=3329946", "title": "Che la diritta via era smarrita", "text": ""}
{"id": "3329952", "revid": "131011", "url": "https://it.wikipedia.org/wiki?curid=3329952", "title": "DuckDuckGo", "text": "DuckDuckGo (abbreviato in DDG) \u00e8 un motore di ricerca la cui omonima azienda ha sede a Paoli in Pennsylvania negli Stati Uniti che utilizza le informazioni di crowdsourcing provenienti da altri siti, ad esempio Wikipedia, con lo scopo di aumentare i risultati tradizionali e di migliorare la pertinenza della ricerca.\nLa filosofia di questo motore di ricerca \u00e8 principalmente improntata sulla privacy: esso dichiara di non immagazzinare informazioni sulle ricerche degli utenti. \nNon \u00e8 richiesta la registrazione di un profilo utente, per poter accedere alle funzionalit\u00e0 del sito. Per quanto riguarda i contenuti presenti su YouTube, DuckDuckGo dispone di una visualizzazione in anteprima delle immagini (\"snapshot\") e indirizzo locale del video ricercato.\nL'azienda ha 116 dipendenti a novembre 2020.\nIl nome della societ\u00e0 (e del motore di ricerca) \u00e8 una sorta di citazione del gioco per bambini duck, duck, goose.\nStoria.\nDuckDuckGo fu fondato da Gabriel Weinberg, un imprenditore la cui ultima attivit\u00e0 imprenditoriale, The Names Database, fu acquisita da United Online nel 2006 per 10 milioni di $. Weinberg ha una laurea in fisica e un master in tecnologia e politica al MIT. Il progetto era inizialmente autofinanziato e occasionalmente era supportato dalla pubblicit\u00e0. Il motore di ricerca \u00e8 scritto in Perl e lavora su nginx e FreeBSD. Weinberg \u00e8 anche un angel investor.\nNell'agosto 2010 DuckDuckGo ha introdotto un indirizzo nascosto con un nodo di uscita per la ricerca anonima attraverso Tor. Questo consente di restare anonimi smistando il traffico attraverso una serie di relay criptati. Weinberg ha dichiarato: \"Credo che questo si addica perfettamente alla nostra politica sulla privacy. Usando Tor e DDG, ora puoi rimanere anonimo in modo end-to-end nelle tue ricerche. E se decidi di usare la nostra homepage criptata, sarai crittografato ugualmente end-to-end.\"\nNel 2011, DuckDuckGo ha introdotto la ricerca vocale per gli utenti che utilizzano l'estensione \"Voice Search\" di Google Chrome.\nIl 19 maggio 2014 viene resa pubblica la nuova versione del sito, in gran parte ridisegnata e riorganizzata. Sono state introdotte nuove funzioni tra cui la ricerca di immagini e video.\nNel giugno 2014, durante la presentazione di iOS 8, \u00e8 emerso che i nuovi dispositivi mobili Apple potranno adottare su Safari DuckDuckGo in alternativa a Google. Sempre nello stesso anno, Mozilla annuncia di aver inserito DuckDuckGo di default tra le opzioni di ricerca nel browser Firefox.\nDescrizione.\nI risultati di DuckDuckGo nascono da una combinazione di varie fonti, incluse DuckDuckBot (il proprio crawler), Yahoo! Search BOSS, Bing e Yandex. Utilizza anche dati da siti di crowdsourcing, da pi\u00f9 di 500 fonti tra cui anche Wikipedia, per completare il riquadro \"Instant Answers\", una casella in cima ai risultati che mostra brevemente una risposta diretta o vari termini correlati alla ricerca.\nDuckDuckGo si definisce come un motore di ricerca che mette in primo piano la privacy e per farlo non memorizza alcun indirizzo IP, non registra informazioni sull'utente, usa i cookie solo quando strettamente necessario (per le impostazioni), libera l'utente dalla bolla di filtraggio e dal tracciamento. Weinberg dichiara che \"DuckDuckGo non raccoglie o condivide informazioni personali. Questa \u00e8 la nostra politica sulla privacy in poche parole\".\nWeinberg ha rifinito la qualit\u00e0 dei risultati del suo motore di ricerca eliminando i risultati di quelle aziende che pensa siano produttori spudorati di contenuti, come eHow di Demand Media, dove utenti freelance vengono pagati per pubblicare articoli al giorno, i quali Weinberg ritiene che siano, \"... contenuti di bassa qualit\u00e0 progettati specificatamente per migliorare la propria posizione nell'indice di ricerca di Google.\" DuckDuckGo filtra anche le pagine con una quantit\u00e0 eccessiva di pubblicit\u00e0.\nUna delle caratteristiche peculiari di DuckDuckGo \u00e8 la possibilit\u00e0 di usare i comandi \"!Bang\", che consentono all'utente di reindirizzare la propria ricerca su un sito specifico direttamente da DuckDuckGo. Ad esempio la stringa \"!w DuckDuckGo\" lancia la ricerca della parola chiave \"DuckDuckGo \" all'interno di MediaWiki, il motore di ricerca predefinito di Wikipedia. \nModello di business.\nDuckDuckGo fa ricavi pubblicando annunci della rete Yahoo-Bing e attraverso rapporti di affiliazione con Amazon ed eBay.\nTraffico.\nNel gennaio 2019 DuckDuckGo ha raggiunto il record di 1 miliardo di ricerche in un mese, che \u00e8 successivamente diventato 2 miliardi durante agosto 2020. Nel mese di gennaio 2021 il numero di ricerche giornaliere ha superato per la prima volta il valore di 100 milioni, con una media di 95.275.910 ricerche al giorno."}
{"id": "3329954", "revid": "287204", "url": "https://it.wikipedia.org/wiki?curid=3329954", "title": "ATP Lussemburgo 1984 - Singolare", "text": "Il singolare del torneo di tennis ATP Lussemburgo 1984, facente parte della categoria Grand Prix, ha avuto come vincitore Ivan Lendl che ha battuto in finale Tom\u00e1\u0161 \u0160m\u00edd 6-4, 6-4."}
{"id": "3329955", "revid": "131358", "url": "https://it.wikipedia.org/wiki?curid=3329955", "title": "Aleksandr Chivadze", "text": ""}
{"id": "3329959", "revid": "643662", "url": "https://it.wikipedia.org/wiki?curid=3329959", "title": "Vladimir Muntyan", "text": ""}
{"id": "3329960", "revid": "92723", "url": "https://it.wikipedia.org/wiki?curid=3329960", "title": "Beethoven-Haus", "text": "La Beethoven-Haus \u00e8 un museo di musica che si trova a Bonn, in Germania, dedicato al compositore Ludwig van Beethoven. Si trova in Bonngasse 20, il luogo di nascita del compositore. Nelle sue sale e nelle stanze della casa vicina \"Im Mohren\" - Bonngasse 18 - \u00e8 conservata la pi\u00f9 grande collezione al mondo di documenti, materiale e oggetti di Beethoven.\nLa famiglia Beethoven.\nNel novembre 1767 - poco dopo il loro matrimonio - Johann van Beethoven, tenore alla corte del Principe elettore di Colonia e Maria Magdalena, nata Keverich, presero come residenza l'ala dell'edificio alla sinistra del giardino, in Bonngasse 20, che insieme al resto dell'abitato fa parte dell'odierno museo.\nAl piano terra vi era un ripostiglio dotato di una cantina e una cucina. Al primo piano la famiglia viveva in due piccole stanze e in una camera leggermente pi\u00f9 grande. Durante la notte tra 16 e il 17 dicembre 1770, in una delle piccole camere in mansarda venne al mondo il loro figlio Ludwig. Il suo battesimo ebbe luogo presso il fonte battesimale della \"Remigiuskirche\" di Bonn (Chiesa di San Remigio). Negli anni successivi, la famiglia Beethoven si trasfer\u00ec diverse volte, ma solo la sua casa natale \u00e8 rimasta conservata fino ad oggi.\nLa storia successiva.\nIn un primo tempo, nel 1836, la porta d'ingresso che d\u00e0 sulla via Bonngasse \u00e8 stata ampliata per farne un grande portone d'ingresso.\nQuasi 40 anni dopo, nel 1873, al piano terra \u00e8 stato aperto un ristorante chiamato \"Beethoven's Geburtshaus\" (Casa natale di Beethoven). Nel 1887 nel cortile \u00e8 stato aggiunto un nuovo locale, una birreria dal nome \"Beer &amp; Concerthall\". Un anno pi\u00f9 tardi un commerciante di prodotti e materie prime acquist\u00f2 la casa. Quando sempre un anno dopo mise di nuovo in vendita l'edificio, venne costituita la \"Beethoven House Society\" con l'obiettivo di acquisire la casa e preservarla in memoria del compositore.\nAl fine di ottenerne sale adatte al museo, venne modificata la pianta dell'edificio precedente. Modifiche al retro dell'edificio vennero limitate alle scale e ai passaggi che portano alla costruzione anteriore.\nInoltre le ristrutturazioni portarono il cortile interno alla sua forma attuale, con la pavimentazione in pietra arenaria e tralicci e con un giardino al posto della birreria (\"beer hall\").\nUn primo ampio rinnovamento, eccezion fatta per i lavori di manutenzione continua, si \u00e8 reso necessario intorno al 1935, quando il vicino locale \"Im Mohren\" che ospita l'archivio di Beethoven, fu annesso al complesso del museo. \nI non gravi danni subiti durante la guerra furono riparati in un breve periodo a partire dal 1950. \nUn secondo importante restauro arriv\u00f2 prima del 1970 ed un terzo fu eseguito dal 1994 al 1996. Oggi il museo si sviluppa su entrambe le case.\nIl pubblico pu\u00f2 visitare una raccolta di oltre 150 reperti originali che mostrano il lavoro di Beethoven e le sue realizzazioni. Non esistono pi\u00f9 gli arredi originali.\nNelle immediate vicinanze della Beethoven-Haus, sempre nella Bonngasse, c'\u00e8 la \"Kammermusiksaal\" - sala per la musica da camera - che viene utilizzata per organizzare concerti, conferenze e alcune cerimonie.\nArchivio Beethoven.\nIl \"Beethoven-Archiv\" o \"Archivio Beethoven\", che appartiene al Beethoven-Haus, \u00e8 stato fondato il 26 marzo 1927, in occasione del 100\u00ba anniversario della morte di Beethoven, dal musicologo Ludwig Schiedermair, che ne fu anche il primo direttore fino al 1945. \u00c8 l'istituto di ricerca della Beethoven-Haus e pubblica letteratura di ricerca sulla vita e le opere del compositore.\nNel 2009 la Beethoven-Haus ha acquisito i manoscritti originali delle Variazioni Diabelli op.120 di Beethoven. Attualmente una versione digitalizzata \u00e8 disponibile sul sito internet del museo.\nIl giardino.\nNel giardino della Beethoven-Haus c'\u00e8 una collezione di busti di Beethoven, risalenti agli inizi del XX secolo:"}
{"id": "3329962", "revid": "287204", "url": "https://it.wikipedia.org/wiki?curid=3329962", "title": "Ake Johansson", "text": ""}
{"id": "3329966", "revid": "1442080", "url": "https://it.wikipedia.org/wiki?curid=3329966", "title": "ATP Nizza 1984 - Singolare", "text": "Il singolare del torneo di tennis ATP Nizza 1984, facente parte della categoria Grand Prix, ha avuto come vincitore Andr\u00e9s G\u00f3mez che ha battuto in finale Henrik Sundstr\u00f6m 6-1, 6-4."}
{"id": "3329967", "revid": "38223344", "url": "https://it.wikipedia.org/wiki?curid=3329967", "title": "Bajdoff Johansson", "text": ""}
{"id": "3329968", "revid": "88740", "url": "https://it.wikipedia.org/wiki?curid=3329968", "title": "Tomica", "text": "Tomica \u00e8 una serie di miniature d'automobili e veicoli in metallo prodotte dalla ditta giapponese Takara Tomy Co. (precedentemente nota come Tomy Co.).\nCaratteristiche.\nNon la si deve confondere con la serie Tomica World, nome dato ad una collezione di miniature ferroviarie (note in Giappone e Asia con il nome Plarail) introdotte dalla controllata inglese Tomy Co. of UK a partire dalla fine degli anni '90.\nTuttavia, i veicoli motorizzati di entrambe le serie condividono lo stesso tipo di motorizzazione.\nStoria.\nLa storia della Tomica inizia nel 1970, iniziando a riprodurre in scala modelli di auto giapponesi ed estere in scala 1/64 e 1/43 da collezione. Fu in seguito a queste prime produzioni che poi la direzione aziendale decise di puntare i suoi prodotti nella realizzazione di modelli rivolti soprattutto ai bambini, cercando di mantenere inalterati gli standard qualitativi. Rispetto ad altri, i modelli Tomica hanno riscosso particolare popolarit\u00e0 grazie a due caratteristiche uniche:\nCon questi ed altri dettagli come la simulazione delle sospensioni e la fluidit\u00e0 del movimento, queste piccole e precise riproduzioni in scala hanno acquisito nel tempo sempre pi\u00f9 popolarit\u00e0, anche grazie al fatto che i loro prezzi sono stati sempre molto ragionevoli. I modellini Tomica ovviamente sono molto conosciuti soprattutto in Giappone, tant'\u00e8 che si stima che almeno un bambino su quattro abbia avuto almeno un modellino Tomica durante la sua infanzia. Molto \u00e8 cambiato da quando furono prodotti i primi modelli, e nel tempo l'azienda \u00e8 cresciuta sempre di pi\u00f9 potendo contare oggi di un'ampia produzione di modelli, la quale si accresce di volta in volta aggiungendo qualche modellino nuovo, infatti ogni terzo sabato di ogni mese, la lista dei modelli viene aggiornata. Spesso questi modellini sono oggetto di collezione da parte degli adulti, proprio perch\u00e9 date le loro fattezze, vengono apprezzate anche dai pi\u00f9 grandi.\nCollegamenti esterni.\nhttps://web.archive.org/web/20180412020714/http://www.takaratomy.co.jp/products/tomica-en/- Sito ufficiale della Tomica"}
{"id": "3329972", "revid": "125355964", "url": "https://it.wikipedia.org/wiki?curid=3329972", "title": "Ordinariato militare in Bosnia ed Erzegovina", "text": "Lordinariato militare in Bosnia ed Erzegovina \u00e8 un ordinariato militare della Chiesa cattolica per la Bosnia ed Erzegovina. La sede \u00e8 vacante.\nStoria.\nL'ordinariato militare \u00e8 stato eretto il 1\u00ba febbraio 2011 con la costituzione apostolica \"Magni aestimamus\" di papa Benedetto XVI, in attuazione dell'art. 15 dell\"Accordo di base tra la Santa Sede e la Bosnia ed Erzegovina\", firmato a Sarajevo il 19 aprile 2006 (strumenti di ratifica scambiati in Vaticano il 25 ottobre 2007), e dell\"Accordo tra la Santa Sede e la Bosnia ed Erzegovina circa l'assistenza religiosa ai fedeli cattolici, membri delle forze armate di Bosnia ed Erzegovina\", anch'esso firmato a Sarajevo l'8 aprile 2010 (strumenti di ratifica scambiati in Vaticano il 14 settembre 2010).\nLo stesso ordinariato militare rappresenta l'assetto canonico stabile dato alla cura pastorale degli appartenenti cattolici delle Forze Armate della Bosnia ed Erzegovina e loro familiari, concordato insieme dalla Santa Sede e dallo Stato bosniaco-erzegovinese, esistente per\u00f2 sin dal 1992.\nNorme e struttura.\nL'ordinariato militare \u00e8 retto dal diritto canonico e da uno statuto proprio (\"Statuto dell'Ordinariato Militare in Bosnia ed Erzegovina\"), approvato da papa Benedetto XVI il 27 gennaio 2012 e confermato con il decreto della Congregazione per i vescovi il 30 gennaio 2012.\nA capo si trova un vescovo, con il titolo di ordinario militare, coadiuvato da un vicario generale e da cappellani militari. Questi ultimi si trovano a capo di cappellanie militari in cui \u00e8 diviso amministrativamente l'ordinariato militare.\nL'ordinario militare fa parte di diritto della Conferenza episcopale della Bosnia ed Erzegovina.\nCronotassi dei vescovi.\nSi omettono i periodi di sede vacante non superiori ai 2 anni o non storicamente accertati."}
{"id": "3329973", "revid": "1442080", "url": "https://it.wikipedia.org/wiki?curid=3329973", "title": "Monte Carlo Open 1984 - Singolare", "text": "Il singolare del torneo di tennis Monte Carlo Open 1984, facente parte della categoria Grand Prix, ha avuto come vincitore Henrik Sundstr\u00f6m che ha battuto in finale Mats Wilander 6-3, 7-5, 6-2."}
{"id": "3329976", "revid": "161273", "url": "https://it.wikipedia.org/wiki?curid=3329976", "title": "Arcipelago Ponziano", "text": ""}
{"id": "3329981", "revid": "1442080", "url": "https://it.wikipedia.org/wiki?curid=3329981", "title": "Aix-en-Provence Open 1984 - Singolare", "text": "Il singolare del torneo di tennis Aix-en-Provence Open 1984, facente parte della categoria Grand Prix, ha avuto come vincitore Juan Aguilera che ha battuto in finale Fernando Luna 6-4, 7-5."}
{"id": "3329982", "revid": "1983214", "url": "https://it.wikipedia.org/wiki?curid=3329982", "title": "Araks (Armavir)", "text": "Araks (in armeno \u0531\u0580\u0561\u0584\u057d) \u00e8 un comune dell'Armenia di 1652 abitanti (2010) della provincia di Armavir. Il paese fu fondato come fattoria statale nel 1940; l\u00ec vicino fu combattuta la battaglia di Sardarapat (maggio 1918), sul cui sito fu eretto il memoriale di Sardarapat."}
{"id": "3329986", "revid": "1494169", "url": "https://it.wikipedia.org/wiki?curid=3329986", "title": "Serrani", "text": ""}
{"id": "3329987", "revid": "39884", "url": "https://it.wikipedia.org/wiki?curid=3329987", "title": "Lodovico Settala", "text": ""}
{"id": "3329988", "revid": "33689", "url": "https://it.wikipedia.org/wiki?curid=3329988", "title": "Livello (videogiochi)", "text": "Un livello di un videogioco \u00e8 una delle parti in cui il gioco \u00e8 stato suddiviso per motivi di organizzazione o tecnici. Corrisponde a una singola area isolata, sequenza di eventi o scenario. Dal punto di vista della programmazione i livelli vengono solitamente caricati in memoria uno alla volta.\nOgni specifico gioco pu\u00f2 utilizzare altri termini al suo interno per definire i livelli, come mondo, stadio (stage), fase, missione, area, muro, quadro.\nSpesso i livelli si presentano in sequenza lineare, con difficolt\u00e0 crescente, e sono numerati. Solo dopo aver completato il primo livello si ha accesso al secondo e cos\u00ec via. Per completare un livello il giocatore deve raggiungere un obiettivo, che pu\u00f2 essere anche la semplice sopravvivenza fino alla fine; molti giochi, prima di terminare un livello, prevedono che si sconfigga un boss. A seconda di come \u00e8 strutturato il gioco, in caso di perdita di una vita pu\u00f2 essere necessario ricominciare da capo il livello che si stava affrontando. Non tutti i giochi comunque hanno livelli sequenziali, possono anche essere interconnessi in vario modo o direttamente selezionabili dal giocatore.\nQuesto significato non va confuso con un altro, indipendente da questo, utilizzato sempre nell'ambito dei videogiochi per indicare i progressi nelle abilit\u00e0 di un particolare personaggio, riprendendo il concetto di livello tipico dei giochi di ruolo, che viene applicato ad esempio ai videogiochi di ruolo. Per distinguere si parla di livello del gioco e livello del personaggio. Un ulteriore significato pu\u00f2 essere il livello di difficolt\u00e0, che in alcuni giochi \u00e8 impostabile globalmente prima dell'inizio della partita, e influenza tutti gli eventuali livelli del gioco."}
{"id": "3329989", "revid": "1869172", "url": "https://it.wikipedia.org/wiki?curid=3329989", "title": "SpagoBI", "text": "SpagoBI (ora Knowage) \u00e8 la suite per la Business Intelligence interamente open source, supportata dall'iniziativa di software libero/open source SpagoWorld, la quale \u00e8 sviluppata e gestita da Engineering Ingegneria Informatica.\nSpagoBI supporta i processi decisionali di business quotidiani e strategici, sia a livello direzionale che operativo. SpagoBI \u00e8 una \"suite di BI\" in quanto copre tutte le aree analitiche della Business Intelligence, a supporto di sviluppatori e amministratori nello svolgimento delle loro attivit\u00e0 quotidiane.\nSpagoBI \u00e8 open source in quanto distribuito sotto licenza Mozilla Public License, la quale protegge la libert\u00e0 di utilizzare, copiare, modificare, distribuire, studiare, cambiare e migliorare il software, consentendone anche l'utilizzo commerciale.\nSpagoBI \u00e8 ospitato all'interno del Forge del Consorzio OW2, che contribuisce allo sviluppo collaborativo di un ecosistema di lunga durata. OW2, un'organizzazione no-profit indipendente, garantisce la disponibilit\u00e0 del codice open source nel tempo.\nLe versioni successive a SpagoBI 5.2 sono rilasciate sotto il nuovo brand Knowage.\nArchitettura.\nSpagoBI Server.\nSpagoBI Server \u00e8 il modulo principale della suite e comprende le funzionalit\u00e0 centrali e analitiche della stessa. \u00c8 basato su due modelli concettuali (modello analitico, modello di business) e fornisce una vasta gamma di servizi amministrativi e trasversali alla piattaforma.\nIl modello Analitico costituisce il cuore di SpagoBI Server ed offre diverse soluzioni per le varie aree analitiche:\nIl Modello Comportamentale regola la visibilit\u00e0 sui documenti e sui dati, in relazione al ruolo dell'utente finale. Il Modello Comportamentale permette di ridurre il numero di documenti analitici da sviluppare e mantenere, garantendo la crescita armonica del progetto nel tempo, nel rispetto delle regole di visibilit\u00e0.\nI Tool di Amministrazione supportano gli sviluppatori, le persone dedicate ai test e gli amministratori attraverso varie funzionalit\u00e0, quali: schedulatore, import/export, sincronizzazione dei ruoli, gestione dei men\u00f9, audit &amp; monitoring, gestione delle sottoscrizioni e delle interfacce grafiche per ogni tipo di configurazione.\nI Servizi Trasversali comprendono le funzionalit\u00e0 della piattaforma utilizzabili su tutte le aree analitiche, quali il Single Sing On, alert e notifiche, workflow, motore di ricerca, strumenti collaborativi, motore di regole, invio mail, ranking, export multiformato, cartelle personali, navigazione trasversale e gestione dei metadati.\nSpagoBI Studio.\nSpagoBI Studio \u00e8 l'ambiente di sviluppo integrato, basato su Eclipse, che supporta lo sviluppatore nella fase di progettazione del documento e nella fase di installazione e test, eseguibile direttamente su SpagoBI Server. L'interazione tra questi componenti avviene attraverso il modulo SpagoBI SDK.\nSpagoBI Meta.\nSpagoBI Meta consente la gestione ed interrogazione dei metadati. La piattaforma gestisce metadati tecnici e di business, permettendo all'utente di modificarli o importarli da tool esterni, quali l'ETL.\nSpagoBI SDK.\nSpagoBI SDK \u00e8 lo strumento a supporto dell'interrogazione dei servizi forniti dal server. \u00c8 utilizzato da SpagoBI Studio per eseguire operazioni che permettono all'utente di scaricare e caricare i documenti analitici sul Server. SpagoBI SDK ha il doppio obiettivo di integrare (attraverso servizi fruibili via Web service) e pubblicare i documenti di SpagoBI direttamente all'interno di un portale esterno."}
{"id": "3329991", "revid": "1442080", "url": "https://it.wikipedia.org/wiki?curid=3329991", "title": "ATP Firenze 1984 - Singolare", "text": "Il singolare del torneo di tennis ATP Firenze 1984, facente parte della categoria Grand Prix, ha avuto come vincitore Francesco Cancellotti che ha battuto in finale Jimmy Brown 6-1, 6-4."}
{"id": "3329993", "revid": "3115", "url": "https://it.wikipedia.org/wiki?curid=3329993", "title": "Araks (Echmiadzin)", "text": "Araks (in armeno \u0531\u0580\u0561\u0584\u057d, anche chiamato \"Arak's\"; fino al 1946 \"Sharifabad\", \"Nerkin Karkhun\", \"Nerkin Gharkun\" e \"Nizhniy Karkhun\") \u00e8 un comune dell'Armenia di 1577 abitanti (2010) della provincia di Armavir."}
{"id": "3329994", "revid": "92723", "url": "https://it.wikipedia.org/wiki?curid=3329994", "title": "Storia dell'isteria", "text": "Il termine isteria denota una psiconevrosi caratterizzata da stati emozionali molto intensi e da attacchi parossistici particolarmente teatrali. Nell'immaginario collettivo \u00e8 sempre stata considerata una malattia appartenente all'universo femminile: il termine stesso deriva dal greco (\"hystera\"), cio\u00e8 utero. Tracce di simile correlazione sono ravvisabili anche in iscrizioni risalenti all'antico Egitto, ma pi\u00f9 in generale appare chiaro come disordini in qualche modo legati all'apparato genitale femminile, inficiando la capacit\u00e0 di procreazione, spaventassero gi\u00e0 le popolazioni primitive.\nL'isteria nell'antico Egitto.\nSono stati diversi i papiri ritrovati che trattano di scienza medica egizia: fra questi, il papiro Kahun, risalente al XX secolo a.C., che ha come oggetto specifico l'isteria, e il pi\u00f9 generico papiro Ebers (XVI secolo a.C.). L'idea dominante era che ogni tipo di alterazione psichica e fisica nella donna derivasse dallo spostamento dell'utero nel corpo. Compito del medico, quasi sempre appartenente alla casta sacerdotale, era quello di far tornare l'utero nella sua posizione originaria, mai tramite manipolazione diretta ma sempre cercando di attrarre o di respingere l'utero con fumigazioni o con l'applicazione di oli benefici e pozioni. In ogni caso, si pensava all'utero come un'entit\u00e0 distinta e indipendente, talvolta maligna, altre benefica. La presenza, nelle terapie, di molti simboli del dio Thot, dio della saggezza e della medicina, conferma l'inscindibilit\u00e0 della pratica medica con le credenze religiose. A questo proposito sono stati ritrovate, in varie parti d'Egitto, alcune statuette di cera raffiguranti l'ibis, il volatile sacro al dio, utilizzate come statuette votive o nelle insufflazioni.\nIl mondo classico.\nIl termine isteria appare per la prima volta nel trentacinquesimo aforisma del \"Corpus Hippocraticum\": \u201cSe una donna soffre di isteria, sternutire \u00e8 di beneficio\u201d. Fra le manifestazioni pi\u00f9 comuni erano riportati casi di donne affette da alcune difficolt\u00e0 respiratorie, senso di soffocamento o da attacchi epilettici, tutti attribuibili alla posizione dell'utero e, indirettamente, all'astinenza sessuale. Dalla sua posizione originaria, si credeva che l'utero potesse raggiungere il cuore e, nei casi pi\u00f9 gravi, la testa.\nI metodi di cura pi\u00f9 comuni sono trattati nel \u201cNatura della donna\u201d di Ippocrate: il medico doveva dapprima capire la posizione dell'utero e poi applicare fumigazioni aromatiche o maleodoranti sul basso ventre e sulla testa delle pazienti. Veniva anche data una purga, consigliati bagni bollenti e non raramente erano utilizzati pessari intrisi di vari aromi; la cura variava sulla base dei casi e soprattutto si differenziava fra vergini e vedove, ma il rimedio migliore rimaneva comunque il matrimonio.\nNel corpus sono anche comprese casistiche dettagliate come mutismo, paralisi artificiali, nevralgie e convulsioni tutte comunque incluse nella categoria \u201cSoffocamento dell'utero\u201d. A Ippocrate va anche il merito di aver distinto epilessia e isteria e aver parlato per la prima volta di cause organiche anche per queste malattie, togliendone cos\u00ec l'etichetta di \u201csacralit\u00e0\u201d.\n Alcune iscrizioni del Tempio di Asclepio a Epidauro riportano casi di isteria ben documentati e certamente significativi: in questo caso la cura si basava sui sogni ristoratori e su offerte votive al dio.\nIl modus operandi della medicina greca si trasmise intatto nel mondo romano: Celso, nel suo \"De Medicina\" (probabilmente non totalmente intatto) definisce l'isteria \u201cla malattia dell'utero\u201d per eccellenza e, alle tradizionali modalit\u00e0 di cura aggiunge solo il consiglio di prolungare la terapia per un anno al fine di evitare ricadute. \nAreteo di Cappadocia, famoso per la sua divisione delle malattie fra croniche e acute, pone il \u201csoffocamento isterico\u201d fra le ultime; definisce inoltre l'utero \u201cerratico\u201d, pi\u00f9 precisamente \u201cun animale nell'animale\u201d (secondo una definizione gi\u00e0 presente nel Timeo di Platone), responsabile dei prolassi degli organi interni e dunque dei disturbi normalmente associati. \nNel trattato di ginecologia di Sorano d'Efeso del II sec d.C., fra i pi\u00f9 famosi medici dell'antichit\u00e0 e il pi\u00f9 noto dei metodisti, viene proposta una descrizione dell'apparato genitale femminile fra le migliori dell'et\u00e0 classica. Sorano rigett\u00f2 platealmente l'idea di un utero in movimento, attribuendogli comunque l'isteria come \u201cmalattia di restrizione\u201d. Essa era principalmente riscontrabile in donne che avevano dato alla luce bambini prematuri, vedove, adolescenti alla fine della pubert\u00e0 e coloro che erano affette da disordini mestruali.\nLa terapia consisteva nel porre la paziente in un ambiente tiepido e con luci soffuse durante l'attacco, per poi applicare olio d'oliva sul ventre e massaggiare dolcemente, cercando quindi di indurre rilassamento. Nei casi di isteria cronica le pazienti andavano curate con passeggiate, esercizi vocali, bagni ed esercizi ginnici. \nDello stesso avviso anche Galeno, che rigett\u00f2 fermamente l'idea di migrazione elaborando la propria teoria eziologica. Avendo gi\u00e0 evidenziato la stretta e reciproca relazione fra mente e corpo, defin\u00ec l'isteria una manifestazione di squilibri somatici, secondo la sua ben nota teoria degli umori: cos\u00ec la causa dei disturbi era la ritenzione delle secrezioni dell'utero (assimilabili al seme maschile), che, corrompendo il sangue, inevitabilmente portava all'irritazione dei nervi. Divideva la sintomatologia in tre gruppi: attacchi con perdita di conoscenza e con pulsazioni molto basse; attacchi con problemi respiratori, e quindi i casi di contrazione delle membra. In tutti e tre i casi comunque rimaneva inoppugnabile la presenza di affezioni uterine.\nSignificativo sottolineare che Galeno identific\u00f2 anche una serie di disturbi omologhi nel maschio, dovuti alla ritenzione dello sperma e che avevano conseguenze decisamente pi\u00f9 gravi dell'isteria femminile. Utilizzando le sue parole: \u201cLa passione isterica \u00e8 solo un nome; in ogni caso, varie e innumerabili sono le forme in cui si presenta\u201d.\nIl Medioevo.\nCon l'affermarsi del Cristianesimo, e la sempre maggiore importanza data alla castit\u00e0 come virt\u00f9, l'isteria inizi\u00f2 a essere trattata come manifestazione demoniaca, il risultato della nefasta alleanza della paziente (si escludeva un'incidenza maschile) con le forze maligne. Come evidenziato da Sant'Agostino i piaceri carnali sono intrinsecamente legati al male, sebbene sia sempre la volont\u00e0 personale dell'individuo che sceglie il proprio orientamento. Agostino realizz\u00f2 (e descrisse) una serie di esorcismi, che probabilmente coinvolsero molti malati mentali: nei suoi scritti, tuttavia, l'isteria non viene mai nominata.\nLe teorie galeniche rimasero in vigore fino a Rinascimento inoltrato, ma le isteriche divennero l'emblema stesso della stregoneria e come tale iniziarono a essere perseguitate e accusate delle peggiori nefandezze, spesso vittime della furia popolare. A seguito delle torture pi\u00f9 crudeli inflitte dall'Inquisizione o da improvvisati giudizi popolari, spesso arrivavano ad ammettere rapporti con il diavolo o patti segreti per diffondere epidemie, morte e carestie.\nCon la bolla imperiale di Carlo Magno la \u201cstregoneria e l'evocazione del maligno\u201d vennero ufficialmente punite: nei secoli stragi, torture e sevizie colpirono migliaia di innocenti; qualsiasi cosa accadesse la colpa ricadeva inevitabilmente sui soggetti pi\u00f9 deboli. A peggiorare la situazione anche la diffusa misoginia che pervadeva la societ\u00e0.\nAll'inizio del Quattrocento fu promulgato il \u201cMalleus Maleficarum\u201d da parte di due monaci domenicani, tali Kramer e Sprenger, incaricati da papa Innocenzo VII di estirpare il male portato da uomini e donne \u201cabbandonati al diavolo, \"incubi e succubi\".\u201d. Immediatamente divenne causa di un'infinit\u00e0 di persecuzioni e ingiustizie, diffondendosi rapidamente in tutta Europa. Dalla descrizione delle vittime ricavate dai verbali (giovani donne, vedove, persino suore), emerge come gran parte delle vittime soffrisse di manifestazioni isteriche (cecit\u00e0 e paralisi artificiale, convulsioni).\nSecondo il \u201cMalleus Maleficarum\u201d, le donne sono molto pi\u00f9 inclini a essere possedute per loro stessa natura, un \u201canimale imperfetto che inganna sempre\u201d; \nDurante i processi si effettuavano test veri e propri alla ricerca di aree del corpo insensibili al dolore: queste mancanze di sensazioni cutanee, tipiche delle manifestazioni isteriche, venivano considerate come uno segno di Satana, sufficienti per una condanna a morte per annegamento, o pi\u00f9 probabilmente tramite rogo.\nIl confinamento dell'isteria, come di altre patologie, nel campo d'azione dell'esorcismo e delle manifestazioni sovrannaturali, non imped\u00ec ad alcuni medici medievali di rimanere ancorati all'antica visione organicistica: Arnaldo da Villanova, medico del XIII secolo, ferma restando la natura soprannaturale di alcune patologie, cerc\u00f2 di definire l'origine organica di molti disturbi. L'isteria, comunque, continu\u00f2 a essere considerata un disturbo parossistico del genere femminile, e le sue uniche raccomandazioni prevedevano l'uso di ovuli inseriti nella vagina.\nLa fine del Medioevo e la rivoluzione scientifica.\nSull'onda del cambiamento che da l\u00ec a poco avrebbe travolto la medicina, Paracelso (1493-1541), nella sua aspra critica contro la medicina araba e galenica, pone per la prima volta l'isteria fra le malattie mentali. Nel trattato \u201cSulle ragioni che privano l'uomo della ragione\u201d egli rigetta l'idea di malattie provenienti da presenze infernali, ma nel tentativo di staccarsi dall'eziologia greca, elabora un proprio modello mancante di chiarezza e pragmatismo: l'utero \u201cviene internamento alimentato\u201d e in mancanza delle sostanze necessarie alla sua sopravvivenza \u201cperde la sua vera natura e diviene freddo\u201d producendo un violento spasmo. L'eccessiva freddezza provoca acido e inevitabilmente si producono vapori e fumi che infettano tutti gli altri organi, causando un attacco epilettico.\nInteressante notare che Paracelso sia stato il primo a intuire una componente inconscia della malattia, da lui definita Chorea Lasciva, anticipando cos\u00ec una delle fondamenta della psicoanalisi.\nFran\u00e7ois Rabelais, medico oltre che famoso letterato, \u00e8 ricordato per le sue mordenti descrizioni di donne affette da isteria, ma ebbe anche un ruolo nell'intuizione dell'importanza del controllo dell'intelletto volontario nella malattia. Sosteneva altres\u00ec che la miglior cura consistesse nell'agire sulla volont\u00e0 delle donne occupandole in altre faccende che distraessero da altre pulsioni: \u201cDiana che \u00e8 costantemente occupata nella caccia, \u00e8 chiamata infatti la casta\u201d.\nAmbroise Par\u00e9 \u00e8 ricordato come colui che diede nuovo lustro alla professione chirurgica, ma nel trattamento dell'isteria effettua un singolare recupero delle teorie galeniche e ippocratiche. Consider\u00f2 la malattia come pazzia: \u201clo strangolamento dell'utero, \u00e8 un blocco o un'ostruzione nella capacit\u00e0 di prendere fiato e spazio, che l'utero, pressato a causa dell'eccesso di vapori e umori l\u00ec contenuti, cerca di svicolare come se fosse mosso da una convulsione.\u201d Per alcune ragioni, come la \u201ccorruzione del seme\u201d, all'utero \u201c\u00e8 portata secchezza, che viene trasmessa su fino al cervello, da dove la donna cade come in catalessi, senza muoversi\u201d. Con tali dinamiche possono manifestarsi collassi, paralisi, convulsioni o pazzia, significativamente definita come furor uterinus. \nI suoi metodi di cura non divergevano eccessivamente da quelli delle epoche precedenti: faceva porre la paziente sulla schiena, gridava il suo nome pi\u00f9 volte e ne afferrava violentemente i peli pubici (sia per provarne l'insensibilit\u00e0 cutanea sia \u201caffinch\u00e9 il pungente e maligno vapore che sale possa essere riportato verso il basso\u201d). Tramite uno speciale pessario, da lui inventato e da produrre in oro e argento, venivano poi applicate fumigazioni.\nIl Settecento.\nDal XVIII secolo, con l'avvento di una medicina sempre pi\u00f9 organicistica, prevalse la lettura neurologica dei disturbi isterici. Esempio lampante \u00e8 il libro: \u201cThe english malady or a treatise of nervous diseases of all kinds as Spleen, Vapours, Lowness of Spirit; Hypochondrial and hysterical distempers\u201d di George Cheyne.\nSebbene l'interesse scientifico sia marginale, emerge un quadro sociale nuovo, in cui lo stesso autore afferma di essere affetto da isteria, malattia causata dalla sempre maggiore complessit\u00e0 del mondo, dagli \u201ceffetti deleteri della lussuria\u201d e soprattutto dai nuovi, esotici prodotti coloniali quali t\u00e8, caff\u00e8, cioccolata e tabacco.\nDecisamente pi\u00f9 profondo fu l'apporto di Robert Whytt, (1714-1766) medico scozzese famoso per le sue indagini neurologiche. Nel trattato \u201cNervous, Hypochondriac or Hysterical disorder\u201d per primo imputa alcune malattie mentali, quali l'isteria, a malfunzionamenti nervosi; immagina inoltre la profonda compenetrazione fra \u201cmente e anima\u201d, come, cio\u00e8, alcuni stati d'animo possano dare origine a involontarie risposte corporee (anche se spesso esse sono contro il principio di autoconservazione). Riprendendo un'idea di Thomas Sydenham di qualche anno prima, e cio\u00e8 che i disturbi isterici possono colpire sia il genere maschile (in questo caso definiti ipocondriaci) che, con maggior violenza, quello femminile, descrisse accuratamente l'eziologia: parossismi, senso di soffocamento, tremore, paralisi locali, fames canina spesso dovuti a \u201cwind, a tough phlegm, worms in stomach, improper quantity of food, schirrhous obstruction of the viscera of the lower abdomen\u201d.\nEgli parlava di \u201csolidariet\u00e0\u201d fra i sistemi nervosi di differenti persone (la mente come sensorium commune). I suoi studi sulla regolarit\u00e0 di certe crisi (quali emicranie o febbri ricorrenti spesso presenti nella sintomatologia isterica) furono molto avanzati, e giunsero a un nulla di fatto solo perch\u00e9 egli si dovette arrendere \u201call'oscurit\u00e0 della natura\u201d.\nI rimedi consigliati prevedevano dieta, movimento e distrazione: \u201cThe mind ought to be diverted and keep as easy as possible\u201d. Inoltre era molto comune prescrivesse oppio (causando altrettanto comunemente dipendenze) alle sue pazienti.\nPi\u00f9 incisivo il contributo di Philippe Pinel, fra i primi a utilizzare il \u201ctrattamento morale\u201d per i malati mentali e grande innovatore della medicina \u201cpsichiatrica\u201d francese post-rivoluzione. \nLavorando alla Salp\u00eatri\u00e8re di Parigi ebbe la possibilit\u00e0 di entrare in contatto con \u201cgli alienati mentali\u201d dimostrando, seppur con l'altissima probabilit\u00e0 di ricadute, che la guarigione fosse possibile. Nel suo \u201cTrait\u00e8 medico-philosophique sur l'alienation mentale\u201d del 1809 indica la strada alla successiva psichiatria: applica anche in questi campi un metodo scientifico basato sull'osservazione dei sintomi dei pazienti per cogliere \u201cle loro caratteristiche peculiarit\u00e0\u201d, introducendo la terapia occupazionale perch\u00e9 \"le fatiche del giorno preparano i lavoratori per dormire e riposare durante la notte\" e soprattutto intrattenendo lunghe conversazioni con i pazienti.\nNella sua \u201cNosographie\u201d divise le malattie della mente e del corpo in cinque classi: febbri, infiammazioni, malattie emorragiche, lesioni organiche e nevrosi. Queste ultime erano considerate espressione di \u201calienazione mentale\u201d, dovuta sia a elementi di natura morale che fisica (o come concatenazione di entrambi), ovvero a quelli che oggi definiamo malfunzionamenti funzionali o organici. La categoria includeva disordini nervosi e disturbi psiconevrotici e ne veniva menzionata anche l'isteria, discussa fra le \u201cNevrosi genitali femminili\u201d. Secondo Pinel si pu\u00f2 realizzare un parallelismo fra le nevrosi maschili o femminili, dato che episodi come sterilit\u00e0, frigidit\u00e0 e ninfomania (o \"furor uterinus\"; negli uomini satiriasi) sono episodi ricorrenti in entrambi.\nFu inoltre in grado di dimostrare che la sordit\u00e0 isterica, lungi dall'essere una disfunzione organica, conferiva una diversa sensibilit\u00e0 al paziente. Anch'egli correl\u00f2 i disturbi nelle pazienti a flussi mestruali irregolari, o alla componente sessuale applicando quindi uno specifico trattamento, l'\"evacuazione sexuelle\" e consigliando come cura migliore il matrimonio.\nLa svolta di Charcot.\nNella prima met\u00e0 dell'Ottocento, con il barone Ernst von Feuchtersleben, nasce la psicologia medica, mentre il medico britannico Robert Carter pubblica una serie di studi sull'isteria particolarmente degni di nota.\nMa \u00e8 quella portata da Jean-Martin Charcot, fra i pi\u00f9 importanti neuropsichiatri francesi, a essere una vera e propria rivoluzione nel trattamento delle malattie mentali. Dopo gli studi all'universit\u00e0 di Parigi, e un breve periodo come Chef de Clinique della facolt\u00e0, Charcot entr\u00f2 all'istituto Salp\u00eatri\u00e8re, l'ospedale parigino dove erano ricoverati centinaia di pazienti affetti da malattie mentali. \nGli studi sull'isteria nacquero quasi per caso quando nell'istituto, a causa dell'inagibilit\u00e0 di alcuni locali, i pazienti epilettici non-psicotici e isterici furono accorpati in un'unica sezione chiamata \"quartier des epileptiques simples\". Per quanto sembrasse una sistemazione assolutamente logica, nel giro di pochi giorni si manifest\u00f2, apparentemente senza alcuna spiegazione, un sensibile incremento di episodi epilettici fra i pazienti isterici. Charcot chiam\u00f2 la condizione come \"istero-epilessia\", nome successivamente corretto in \"isteria-epilettiforme\".\nIl medico francese comp\u00ec varie osservazioni, arrivando a definire l'isteria come una nevrosi sprovvista di un danno anatomico specifico, che si manifesta con periodici attacchi. Distingueva inoltre \"l'isteria maior\", i grandi parossismi che si ripetono sempre nella stessa maniera, e \"l'isteria minor\", caratterizzata da insensibilit\u00e0 cutanea, restringimento del campo visivo e emianestesia. Si scagli\u00f2 contro la definizione di isteria come disturbo tipicamente femminile, affermando che essa \"[...] non ha nulla a che fare con l'utero\". Va considerato che a quel tempo l'isteria veniva considerata un \"disturbo uterino\" curabile con l'ablazione del clitoride. Inoltre, si riteneva che l'utero \"sbarazzino\" potesse essere controllato anche con della valeriana. Nonostante tutto, lavorando in un ospedale esclusivamente femminile, Charcot dovette riconoscere la frequenza di alcuni sintomi prodromici caratteristici, come le fitte improvvise in varie parti del corpo, il senso di compressione delle ovaie o le palpitazioni: descrisse cos\u00ec le zone \"isterogene\", sedi di dolori spontanei.\nEbbe anche il merito di riconoscere l'uniformit\u00e0 delle crisi, descrivendo come, e con quale successione, avvenissero gli attacchi: \nla prima fase \u00e8 detta epilettoide, con contrazioni muscolari improvvise, spasmi violenti, arrossamenti, disturbi motori, rotazione dei bulbi oculari e protrusioni; la seconda: \"periodo delle contorsioni\", caratterizzato dall'assunzione di pose plastiche o atteggiamenti apparentemente inspiegabili; la terza:\n\"periodo degli atteggiamenti passionali\" (attitudes passionelles), in cui sopraggiunge una fase allucinatoria; infine, la fase terminale, quando l'attacco \u00e8 prossimo a terminare ma il paziente \u00e8 ancora in preda al delirio e alle allucinazioni.\nDel lavoro di Charcot si hanno ampi riscontri dal materiale fotografico (cos\u00ec come disegni) da lui stesso prodotto. Sono sorte alcune discussioni riguardo ai metodi utilizzati dal medico francese per tenere fermi i soggetti fino al termine della sessione fotografica, insinuando l'uso di metodi disumani o violenti.\nCharcot ebbe due intuizioni fondamentali, poi sviluppate dalla psicoanalisi, riguardanti il peso della sfera affettiva (un non specificato subconscio, mai apertamente nominato) e del significato dei traumi precedenti, rimossi o meno, negli attacchi.\nLe cure proposte rientravano tutte nell'ambito del trattamento morale, ma alla fine si riducevano alla rimozione del paziente dall'ambiente psicopatogeno (separazione anche dai familiari), evitando la possibilit\u00e0 che cadesse nella \"suggestione\", e inaugurando un nuovo regime di vita.\nLa parabola del \"Grande Charcot\", inizi\u00f2 a declinare implacabilmente dopo la pubblicazione dei suoi studi sull'ipnotismo. In un'epoca che aveva gi\u00e0 fermamente condannato il mesmerismo e ogni altra forma di \"magnetismo animale\", gli studi del pi\u00f9 famoso neuropsichiatra del tempo divennero oggetto di aspre critiche e bersaglio di feroci insulti.\nL'interesse di Charcot nei confronti dell'ipnotismo stava nella ricerca di nuovi metodi diagnostici. Gli studi condotti alla Salp\u00eatri\u00e8re con i suoi assistenti diedero inaspettatamente risultati eclatanti: l'ipnosi poteva essere indotta nei soli pazienti isterici ed era possibile trasferire zone di insensibilit\u00e0 cutanea tramite l'uso di un semplice magnete.\nLe ricerche del contemporaneo professore dell'Universit\u00e0 di Nancy, Hippolyte Bernheim confutarono radicalmente le teorie di Charcot, affermando che chiunque \u00e8 suscettibile all'ipnosi, i magneti non hanno alcun effetto, e che l'isteria consiste in una serie di attacchi (diatesi isterica), interpretabili come risposta esagerata o distorta a un trauma affettivo. I toni del confronto si fecero immediatamente violenti, tanto che Bernheim scrisse impietosamente su Le Temps: \"L'ipnosi della Salp\u00eatri\u00e8re \u00e8 un prodotto artificiale, il risultato di una preparazione\".\nLa stella di Charcot perse molta della sua aura e tuttavia tali vicende nulla tolgono ai suoi grandi e indiscutibili contributi alla neuropsichiatria; oltretutto, poco prima della sua morte, aveva iniziato a riconsiderare i suoi studi sull'isteria e sull'ipnosi, progettando una completa revisione del suo lavoro sulle patologie del sistema nervoso.\nTra i pi\u00f9 brillanti allievi di Charcot ricordiamo Pierre Janet, autore di un libro intitolato \"L'\u00c9tat mental des hysteriques\" (Lo stato mentale degli isterici, 1893-94), che riprese e ampli\u00f2 le idee di Paul Briquet, altro autore di una monumentale monografia sull'isteria. Il concetto di fondo che accomuna tali teorie \u00e8 che \"l'isteria \u00e8 una malattia generale che modifica l'intero organismo\", e che uno studio su tale patologia \u00e8 accettabile solo se investiga su come siano compenetrati i fenomeni psicologici e fisiologici.\nJanet riconosceva cinque classi fra i sintomi della malattia: anestesia, abulia, amnesia, disturbi motori e modificazioni del carattere (quest'ultimo diviso nelle due componenti intelligenza ed emozioni). Rigettando la teoria uterina, dimostr\u00f2, statistiche alla mano, che non vi era affatto una frequenza maggiore di ipereroticismo fra i pazienti isterici (\"Gli isterici, in generale, non hanno un temperamento pi\u00f9 erotico delle persone normali). Ma gran parte della fama di Janet deriva dall'identificazione dell'id\u00e9e fixe, l'idea fissa, la causa scatenante dell'isteria, situata al di fuori della coscienza, in quello che potremo definire il subconscio. Fu dunque il precursore di una delle basi della psicoanalisi, sebbene non svilupp\u00f2 mai completamente il concetto; si ricordano le violente dispute avute al riguardo con Freud, che lo accusava di aver considerato l'inconscio alla stregua di un espediente, una \"fa\u00e7on de parler\".\nDi minor portata i contributi in questo campo di un altro allievo di Charcot, Joseph Babinski. Egli propose di non parlare pi\u00f9 di isteria ma di \"pithiatisme\" (dal greco \"peith\u1f78\", persuado e \"iatos\", curabile) proponendo un metodo di cura basato totalmente sulla persuasione. Nonostante un discreto interesse della comunit\u00e0 scientifica, soprattutto statunitense, le idee di Babinski caddero presto in disgrazia.\nLa nascita della psicoanalisi e Freud.\nLe idee di Charcot fecero rapidamente proseliti nella comunit\u00e0 scientifica, tanto da ispirare ulteriori studi da autorit\u00e0 scientifiche quali Moebius, Tuck e C.G. Jung. Ma servirono anche da punto di partenza per un giovane neurologo austriaco, Sigmund Freud, che, terminati gli studi all'universit\u00e0 di Vienna, decise di completare il suo percorso con un tirocinio alla Salp\u00eatri\u00e8re. \nGi\u00e0 in contatto con Josef Breuer, famoso internista viennese, riguardo all'eziologia e al trattamento dell'isteria, Freud aveva collaborato al trattamento di uno dei casi pi\u00f9 famosi della patologia, quello di tale Anna O., che stravolse letteralmente le metodologie. Breuer aveva notato che la paziente, sotto ipnosi, se opportunamente stimolata poteva \u201craccontare\u201d le fantasie che provava al momento, dando cos\u00ec la possibilit\u00e0 di scoprire i traumi alla base delle manifestazioni isteriche.\nFreud si mise in luce traducendo in lingua tedesca gli scritti di Charcot, apprendendone i metodi e l'uso dell'ipnosi, ma sviluppando pure un certo scetticismo per le eclatanti dimostrazioni del maestro. Tanto che alla fine del periodo parigino, Freud era ormai pienamente convinto della validit\u00e0 universale delle teorie di Breuer. E fu proprio con l'internista che inizi\u00f2 le sperimentazioni, pubblicando \"Il meccanismo psichico del fenomeno isterico\", poi seguito dal pi\u00f9 ampio volume \"Studien \u00fcber Hysterie\" (1895). L'autore ribadiva l'opinione che nell'isteria il paziente sperimentava nuovamente l'originario trauma psichico, generalizzando il caso zero di Anna O. e descrivendone l'evoluzione: dalle sedute ipnotiche venne fuori che la donna aveva assistito con grande sollecitudine l'amato padre, colpito da una terribile malattia e che in breve tempo mor\u00ec. Lo stress emotivo fu tale da indurre uno squilibrio mentale in lei, poi corretto soltanto con il completo recupero di queste memorie soppresse.\nIl risultato raggiunto nel caso di Anna O. fu merito del metodo cosiddetto della catarsi di Breuer, ma dopo poco il sodalizio fra i due medici si incrin\u00f2. Freud inizi\u00f2 sempre pi\u00f9 a considerare come agente eziologico la sessualit\u00e0, mentre l'internista lo escludeva sdegnosamente, affermando che Anna O. avesse \"un aspetto sessuale straordinariamente sottosviluppato\".\nFreud prosegu\u00ec il suo cammino recandosi a Nancy ed entrando in contatto con gli studi sull'ipnosi di Bernheim e Li\u00e8beault; in particolare apprese il valore della suggestione, che poi utilizz\u00f2 diffusamente nella sua terapia psicoanalitica. I risultati ottenuti tuttavia non convinsero la conservatrice comunit\u00e0 medica viennese, i cui esponenti rimasero piuttosto freddi soprattutto nei confronti dell'idea di un'isteria maschile e di paralisi artificiali.\nFreud bas\u00f2 la propria psicoterapia su tre pilastri (poi apprezzati universalmente) : rimozione, inconscio e sessualit\u00e0 infantile. Quest'ultima era di fatto rivestita del ruolo primario fra le cause delle nevrosi e rappresentava il conflitto fra la pulsione libidica e la resistenza nei confronti dei contenuti inconsci, sin dagli stadi iniziali dell'infanzia. Tale conclusione scaten\u00f2 l'indignazione e la rivolta di gran parte del mondo scientifico e non solo, in quanto cancellava l'aura di innocenza tradizionalmente assegnata a un'et\u00e0 \"pura\"; dopo alcuni anni lo psicoanalista austriaco pens\u00f2 di aver commesso un errore: le memorie rimosse di molti dei suoi pazienti spesso non erano fatti realmente accaduti ma costruzioni mentali \"incubate\" nell'inconscio. Come scrive egli stesso nei suoi \u201cStudi Autobiografici\u201d quasi inconsapevolmente aveva descritto il \"complesso di Edipo\". \nRiconosceva, comunque il ruolo della sessualit\u00e0: \"Io sono fermamente convinto che la grande maggioranza di nevrosi nelle donne ha la propria origine nel talamo\".\nFreud conferm\u00f2 le quattro fasi dell'isteria elaborate da Charcot, aggiungendo per\u00f2 che le allucinazioni costituivano la riproduzione della memoria di un singolo trauma o di \"una serie di traumi interconnessi\": \nXX e XXI secolo.\nL'ultima apparizione dell'isteria sul manuale diagnostico dei disturbi mentali risale al 1952 (DSM II). Nel 1987, l'American Psychiatric Association ha espunto l'isteria dal novero dei disturbi mentali (DSM-III-\"Revised\").\nOggi si preferisce ricondurre quelle che un tempo erano definite manifestazioni isteriche in categorie nosologiche pi\u00f9 ampie, quali disturbi somatoformi, di personalit\u00e0 o di conversione (deficit motori, paralisi, astenia).\nLa \u201cgrande simulatrice\u201d \u00e8 stata declassata, sebbene la sua importanza, almeno nell'accezione quotidiana, rimanga quasi immutata. Gli atteggiamenti pantomimici e la teatralit\u00e0 hanno sempre affascinato psichiatri e studiosi: come ha affermato Hermann Nunberg, \u201cl'isterico interrompe le sue relazioni con la coscienza assumendo pose istrioniche alla ricerca dell'autosoddisfacimento\" (1957)."}
{"id": "3329999", "revid": "1305772", "url": "https://it.wikipedia.org/wiki?curid=3329999", "title": "Settala (disambigua)", "text": "Settala \u00e8 un paese della provincia di Milano, numerosi luoghi e persone condividono questo nome:"}
{"id": "3330001", "revid": "600229", "url": "https://it.wikipedia.org/wiki?curid=3330001", "title": "Albero binomiale", "text": "Un albero binomiale \u00e8 un albero ordinato definito ricorsivamente nel seguente modo:\nUn generico albero binomiale formula_2 \u00e8 caratterizzato da alcune propriet\u00e0:\nGrado massimo.\nIl massimo grado di ogni nodo di un albero binomiale con formula_11 nodi \u00e8 formula_12."}
{"id": "3330005", "revid": "1442080", "url": "https://it.wikipedia.org/wiki?curid=3330005", "title": "Adolf Lukas Vischer", "text": "Trascorre gli anni dell'infanzia a Berna, per rientrare nella citt\u00e0 natale dopo il conseguimento del diploma di scuola superiore. Nell'universit\u00e0 locale completa gli studi in medicina, trascorrendo un semestre di specializzazione a Monaco di Baviera sotto la guida di Walter von Wyss. Iniziata la propria carriera nella clinica di Basilea come chirurgo assistente del prof. Fritz de Quervain, avr\u00e0 modo di svolgere un proficuo tirocinio presso l'ospedale londinese di San Bartolomeo. Nell'autunno del 1912, con i colleghi Christoph Socin e Eduard Stierlin, compone una delegazione svizzera inviata per oltre 10 settimane sul teatro delle guerre balcaniche. Presta la propria opera prima nel nosocomio militare di Belgrado, quindi sul campo di battaglia di Bitola, ed infine a Durazzo. Resoconto dell'esperienza balcanica \u00e8 il volume \"An der serbischen Front\" (1913). Lo scoppio della Grande guerra nell'agosto del 1914 lo coglie, col maestro de Quervain, presso Badenweiler, villaggio tedesco del Baden-W\u00fcrttemberg. Nel 1916, con Alfred Boissier, lascia nuovamente la Svizzera. Come rappresentante del Comitato Internazionale della Croce Rossa \u00e8 inviato in Turchia per ispezionare i campi di prigionia. Compito analogo svolge l'anno seguente, questa volta dalla parte opposta dello schieramento militare. Inviato dal Dipartimento politico federale elvetico, raggiunge nel 1917 l'Inghilterra per visitarvi i campi d'internamento per civili e soldati. Dall'esperienza inglese matura una delle sue opere pi\u00f9 famose, presto tradotta in inglese e italiano: quella \"Die Stacheldrahtkrankheit\" (1918) che sar\u00e0 occasione di vivaci discussioni sulla pubblicistica specializzata europea. Rientra definitivamente in patria nel 1918, avviando dal luglio la propria attivit\u00e0 privata di medico a San Albanvorstedt (Basilea). I decenni successivi, in particolare gli anni della Seconda guerra mondiale, lo vedranno di nuovo in prima fila come sanitario impegnato sul campo, per altro in perfetta continuit\u00e0 con quanto fatto da suo padre fin dalla guerra franco-prussiana del 1871. Adolf Lukas Vischer muore a Basilea il 13 luglio 1974."}
{"id": "3330008", "revid": "1305772", "url": "https://it.wikipedia.org/wiki?curid=3330008", "title": "Araks", "text": ""}
{"id": "3330009", "revid": "114325", "url": "https://it.wikipedia.org/wiki?curid=3330009", "title": "Arak's", "text": ""}
{"id": "3330012", "revid": "114325", "url": "https://it.wikipedia.org/wiki?curid=3330012", "title": "Nerkin Karkhun", "text": ""}
{"id": "3330013", "revid": "114325", "url": "https://it.wikipedia.org/wiki?curid=3330013", "title": "Nerkin Gharkun", "text": ""}
{"id": "3330015", "revid": "114325", "url": "https://it.wikipedia.org/wiki?curid=3330015", "title": "Nizhniy Karkhun", "text": ""}
{"id": "3330020", "revid": "125420826", "url": "https://it.wikipedia.org/wiki?curid=3330020", "title": "Presidenti del Sudan del Sud", "text": "Questa pagina raccoglie i Presidenti delle due Regioni Autonome del Sudan Meridionale e i Presidenti della Repubblica del Sudan del Sud.\nFino al 9 luglio 2011 il Presidente del Sudan del Sud era anche il Primo Vicepresidente del Sudan."}
{"id": "3330025", "revid": "262227", "url": "https://it.wikipedia.org/wiki?curid=3330025", "title": "Ritratto di coniugi", "text": "Il Ritratto di coniugi \u00e8 un dipinto a olio su tela (96x116 cm) di Lorenzo Lotto, databile al 1524 circa e conservato nel Museo dell'Ermitage di San Pietroburgo.\nStoria.\nLa prima notizia nota del dipinto \u00e8 che si trovava ad Anversa quando venne acquistato dagli emissari incaricati di arricchire le raccolte imperiali russe. Nonostante le ricerche non si \u00e8 riusciti stabilire la certezza dell'identit\u00e0 degli effigiati, che comunque dovrebbero essere la coppia bergamasca di Antonio Agliardi, figlio del pi\u00f9 famoso matematico Alessio e padre di Bonifacio e di Apollonia Casotti figlia di Zovanino Casotti, personaggi poco conosciuti ma che erano sicuramente parte importante nella vita cittadina bergamasca dei primi anni del XVI secolo Il dipinto venne esposto nel 1990 alla mostra milanese che esponeva i lavori italiani ospiti all'Ermitage. La tela, posta accanto ad altri lavori del pittore lagunare, era indicata a catalogo con il titolo \" Ritratto di Niccol\u00f2 di Bonghi con la moglie\".\nA identificare i personaggi nei coniugi Agliardi \u00e8 stato un accessorio dell'abbigliamento femminile identico a quello dipinto nella \"Madonna Casotti\" del Previtali. Agnese viene nella tela raffigurata con una capigliara molto elaborata e dettagliata, con cordonature dorate che formano intrecci, e fiori avvicinabile a quella della donna ritratta da Lotto. Medesimo accessorio \u00e8 presente nel dipinto Ritratto di Marsilio Cassotti e della sua sposa Faustina\nEsiste un dipinto identico anche nei particolari, ben conservato, coevo, proveniente da una collezione privata di Bergamo. Citt\u00e0 dove il Lotto probabilmente ha dipinto le due tele per gli eredi.\nDescrizione e stile.\nMarito e moglie sono raffigurati a mezza figura nella propria abitazione, in un'inquadratura dallo sviluppo prevalentemente orizzontale. Vari dettagli testimoniano il loro alto status sociale, tra cui l'esotico tappeto anatolico che copre il tavolo e l'abbigliamento di ciascuno, ben in linea con la moda del tempo. I coniugi sono ritratti in un gesto di affettuosa intimit\u00e0, legato dal contatto gestuale grazie alla mano della donna poggiata sulla spalla del marito. La donna tiene tra le braccia un cagnolino, tipico simbolo di fedelt\u00e0 coniugale, e indossa alcuni gioielli, nonch\u00e9 una cuffia \"a ciambella\" (capigliara) riccamente ricamata, allora molto in voga a giudicare dagli altri ritratti bergamaschi del Lotto, come quello \"di Lucina Brembati\". Lo sfondo \u00e8 scuro, con un tendaggio verde vicino alla moglie e un paesaggio ventoso che si intravede da una finestra alle spalle del marito.\nL'uomo indica uno scoiattolo addormentato e tiene in mano un cartiglio in cui si legge \"Homo Nunquam\" (L'uomo mai). Su tali simboli, che spesso Lotto disseminava come veri e propri rebus o sciarade, gli studiosi hanno espresso varie ipotesi, ma nessuna \u00e8 ancora apparsa risolutiva. Forse si tratta dell'evidenza per contrasto tra l'attivit\u00e0 dell'uomo, sempre attivo, e quella dell'animale dormiente, forse simbolo di inoperosit\u00e0 o di lussuria; alcuni hanno anche ritrovato una leggenda medievale secondo cui lo scoiattolo scaccia la femmina nei momenti di carestia, cosa che l'uomo non pu\u00f2 invece fare.\nUna nuova lettura \u00e8 stata formulata in occasione di una mostra a Washington e Bergamo nel 1997, secondo cui l'uomo sarebbe in realt\u00e0 un vedovo, il cui dolore \u00e8 insanabile a differenza di quello dell'animaletto che, nonostante la tempesta che imperversa fuori, dorme in attesa di tempi migliori. In quell'occasione si \u00e8 anche proposta l'identificazione con i coniugi Giovan Maria Cassotti e Laura Assonica, che mor\u00ec nel 1524: l'emblema Cassotti si trova dopotutto nella capigliara della donna.\nSecondo studi pi\u00f9 recenti (Rossi, Milesi), \"potrebbe raffigurare Apolonia Cassotti\", sorella di Marsilio Cassotti, \"sposata nel 1511 con il nobile Antonio Agliardi\", militare bergamasco al servizio della Serenissima. D`altronde, \"la corrispondenza dei lineamenti della donna con quelli di Marsilio\", \u00e8 evidente."}
{"id": "3330028", "revid": "73843", "url": "https://it.wikipedia.org/wiki?curid=3330028", "title": "Villaggio Mos\u00e8", "text": "Il Villaggio Mos\u00e8 \u00e8 una frazione di Agrigento. Sorto tra gli anni trenta e quaranta del Novecento, come zona residenziale per gli operai della vicina miniera zolfifera della \"Ciavolotta\", \u00e8 considerata una delle aree pi\u00f9 ricche di zolfo nel mondo. La successiva crisi delle attivit\u00e0 estrattive in Sicilia trasform\u00f2 tra gli anni sessanta e settanta il piccolo centro minerario in centro commerciale oltre che residenziale. Esso sorge a sud-est del centro della citt\u00e0 ed \u00e8 sede di numerose e variegate attivit\u00e0 economiche e commerciali, oltre che di hotel e case vacanze, data anche la vicinanza con le spiagge."}
{"id": "3330030", "revid": "3115", "url": "https://it.wikipedia.org/wiki?curid=3330030", "title": "Aratashen", "text": "Aratashen (in armeno \u0531\u057c\u0561\u057f\u0561\u0577\u0565\u0576, anche chiamato \"Arratashen\" e \"Artashen\"; fino al 1978 \"Zevya Hayi\", ovvero la \"Zevya armena\", \"Zeyva\", \"Bol'shaya Zeyva\" e \"Nerkin-Zeyva\") \u00e8 un comune dell'Armenia di 2919 abitanti (2010) della provincia di Armavir. Un tell dell'et\u00e0 del rame si trova a sud del paese."}
{"id": "3330033", "revid": "114325", "url": "https://it.wikipedia.org/wiki?curid=3330033", "title": "Arratashen", "text": ""}
{"id": "3330035", "revid": "114325", "url": "https://it.wikipedia.org/wiki?curid=3330035", "title": "Artashen", "text": ""}
{"id": "3330036", "revid": "114325", "url": "https://it.wikipedia.org/wiki?curid=3330036", "title": "Zevya Hayi", "text": ""}
{"id": "3330037", "revid": "114325", "url": "https://it.wikipedia.org/wiki?curid=3330037", "title": "Zevya", "text": ""}
{"id": "3330038", "revid": "1305772", "url": "https://it.wikipedia.org/wiki?curid=3330038", "title": "Nevskij prospekt", "text": "Nevskij prospekt"}
{"id": "3330039", "revid": "287204", "url": "https://it.wikipedia.org/wiki?curid=3330039", "title": "Hiyappu", "text": ""}
{"id": "3330040", "revid": "114325", "url": "https://it.wikipedia.org/wiki?curid=3330040", "title": "Bol'shaya Zevya", "text": ""}
{"id": "3330041", "revid": "92723", "url": "https://it.wikipedia.org/wiki?curid=3330041", "title": "Habitat 67", "text": "Habitat 67 \u00e8 un complesso edilizio collocato sulle rive del fiume San Lorenzo nella citt\u00e0 di Montr\u00e9al in Canada. Il progetto fu ideato dall'architetto Moshe Safdie partendo dalla sua tesi di laurea e fu realizzato in occasione dell'Expo 1967.\nL'evoluzione del progetto. Quello iniziale: \"Habitat\", 1964.\nInizialmente Habitat venne concepito come un settore di citt\u00e0 in cui i servizi residenziali, commerciali e istituzionali fossero integrati all'interno di un unico complesso architettonico, una revisione critica e radicale delle comuni condizioni urbane. Estese superfici inclinate, simili a pendii di colline, formano l'elemento residenziale, dotato di vista sull'esterno sgombra da ostruzione ed esposte alla luce. Nel semiinterrato, parzialmente coperto, erano previsti parcheggi, servizi di trasporto, negozi, scuole, spazi per uffici e una grande rete di parchi che collegasse al resto della citt\u00e0. L'abitazione \u00e8 formata da una serie di membrane romboidali rivolte verso su-est o sud-ovest, che poggiano su grandi sostegni a forma piramidale alloggianti gli ascensori inclinati e le scale antincendio. Ogni tre piani una via pedonale orizzontale funge da corridoio esterno. La struttura della via pedonale \u00e8 un reticolo spaziale di forma quadrata, all'interno del quale passano i condotti meccanici e le canaline elettriche, distribuiti orizzontalmente su entrambi i lati. La membrana delle abitazioni \u00e8 composta da scatole di cemento prefabbricate disposte in modo da creare una formazione a spirale, che permette di avere giardini sul tetto in ogni modulo abitativo. Le strutture di sostegno piramidali sono distanziate in modo da lasciar passare aria e luce nelle aree pubbliche sottostanti; la luce e l'aria passano anche attraverso vani vuoti posti fra i gruppi di unit\u00e0 abitative disposte a spirale. Ogni elemento \u00e8 parte integrante dell'intera struttura. Le scatole di cemento modulare scaricano sforzi verticali sul terreno le travi orizzontali che sostengono le strade possono resistere ai carichi orizzontali del vento e delle onde telluriche, ma in realt\u00e0 poggiano su scatole che sostengono i pesi verticali. Le intelaiature piramidali sono come enormi strutture ad arco, con i vani dell'ascensore che fungono da falange di compressione, mentre le trombe delle scale sono falange di tensione. Le gambe alla base della struttura piramidale sono fissate a funi di tensione sotterranee che controbilanciano le forze orizzontali. La struttura piramidale ospita i servizi pubblici a livello terra. La proposta originale era costituita da un settore di dodici piani e da uno di ventidue, per un totale di 1200 unit\u00e0 abitative, un hotel da 350 camere, due scuole e un'area commerciale. Al complesso erano annessi rampe circolari per le automobili, parcheggi disposti su vari piani, negozi e uffici sui piani superiori, una linea di trasporto pubblico transitante attraverso il centro di Habitat che serviva le strutture piramidali con gli ascensori che corrono al loro interno. Un insieme di vie pedonali a zig-zag copriva tutta l'area interna del complesso. In questo primo progetto, i residenti potevano uscire da casa e utilizzare le strade pedonali, gli ascensori inclinati e le aree pubbliche restando all'interno del complesso. La proposta fu presentata al Governo canadese per essere approvata come mostra principale all'Expo 1967. Il Governo decise di costruire solo una piccola parte del progetto: 158 unit\u00e0 abitative all'interno di un settore da 12 piani. Cos\u00ec fu riprogettato e denominato Habitat 67.\nIl progetto costruito: \"Habitat 67\" (1964-1967).\nHabitat fu la pi\u00f9 grande mostra a tema dell'Esposizione Mondiale di Montreal del 1967. Realizzato come semplice dimostrazione, il progetto era all'avanguardia nella progettazione e costruzione di edilizia prefabbricata. Come edificio urbano, Habitat riuniva in s\u00e9 le funzioni residenziali, commerciali e di servizio, in modo da creare comunit\u00e0 vitali. Inoltre, esso forniva i comfort delle case monofamiliari attraverso un modulo di costruzione adattabile ad aree altamente popolate, contenendo i costi di edificazione. Ogni abitazione all'interno di Habitat \u00e8 perci\u00f2 una casa separata, riconoscibile nello spazio, al secondo o al dodicesimo piano. Su ogni livello le case sono servite da strade pedonali esterne che portano ad aree di gioco per i bambini in numerosi luoghi disposti attraverso tutto l'edificio. Il parcheggio per tutti i residenti \u00e8 coperto, mentre il parcheggio esterno riservato ai visitatori \u00e8 scoperto. Al piano terra sono collocati numerosi negozi. Le abitazioni vanno da dimore singole da 57\u00a0m\u00b2 a casa da 160\u00a0m\u00b2 con quattro camere da letto. Con vista su tre lati, ognuno dei quindici tipi di case si apre su almeno un grande giardino con vasi e fioriere fornite di sistema di irrigazione poste sul tetto del cubo sottostante. Il raddoppiamento delle pareti, dei soffitti e dei pavimenti nelle abitazioni adiacenti fornisce un adeguato isolamento acustico. Habitat \u00e8 una struttura spaziale tridimensionale nella quale tutte le parti dell'edificio, unit\u00e0 abitative, vie pedonali e le tre trombe dell'ascensore fungono da elementi portanti. Per creare 158 abitazioni, sono stati assemblati 365 moduli prefabbricati attraverso tiranti cavi e saldature, in modo da formare un sistema continuo a sospensione. Gli elementi interni di ogni unit\u00e0 abitativa venivano prodotti, montati e installati in fabbrica, con bagni formati da una sola unit\u00e0 in fiberglass lucidato, cucine prodotte dall'azienda Frigidaire e serramenti costruite in plastica Geon."}
{"id": "3330042", "revid": "114325", "url": "https://it.wikipedia.org/wiki?curid=3330042", "title": "Nerkin-Zevya", "text": ""}
{"id": "3330046", "revid": "287204", "url": "https://it.wikipedia.org/wiki?curid=3330046", "title": "Baoppu", "text": ""}
{"id": "3330049", "revid": "729019", "url": "https://it.wikipedia.org/wiki?curid=3330049", "title": "Torneo di Wimbledon 1984 - Doppio femminile", "text": "Martina Navr\u00e1tilov\u00e1 e Pam Shriver erano le detentrici del titolo e hanno battuto in finale 6\u20133, 6\u20134 Kathy Jordan e Anne Smith."}
{"id": "3330053", "revid": "729019", "url": "https://it.wikipedia.org/wiki?curid=3330053", "title": "Torneo di Wimbledon 1984 - Doppio misto", "text": "Wendy Turnbull e John Lloyd erano i detentori del titolo e hanno battuto in finale 6\u20133, 6\u20133 Kathy Jordan e Steve Denton."}
{"id": "3330055", "revid": "599013", "url": "https://it.wikipedia.org/wiki?curid=3330055", "title": "Getty", "text": ""}
{"id": "3330056", "revid": "729019", "url": "https://it.wikipedia.org/wiki?curid=3330056", "title": "Suisse-Occidentale-Simplon", "text": "La Suisse-Occidentale-Simplon (SOS) era una societ\u00e0 ferroviaria svizzera, esistita dal 1881 al 1890.\nStoria.\nLa societ\u00e0 Suisse-Occidentale-Simplon fu creata il 28 giugno 1881 dalla fusione della Chemins de fer de la Suisse Occidentale (SO) con la Compagnie du Simplon (S). Nel 1888 assorb\u00ec la Jura-Bern-Luzern-Bahn (JBL).\nNel 1890 la societ\u00e0 venne fusa con la Pont-Vallorbe-Bahn, formando la Compagnia del Jura-Simplon (JS)."}
{"id": "3330057", "revid": "647919", "url": "https://it.wikipedia.org/wiki?curid=3330057", "title": "Jura-Simplon-Bahn", "text": ""}
{"id": "3330058", "revid": "36426", "url": "https://it.wikipedia.org/wiki?curid=3330058", "title": "Paul Getty", "text": ""}
{"id": "3330059", "revid": "287204", "url": "https://it.wikipedia.org/wiki?curid=3330059", "title": "Schreiner", "text": ""}
{"id": "3330061", "revid": "287204", "url": "https://it.wikipedia.org/wiki?curid=3330061", "title": "Maddalusa", "text": "Maddalusa, antico nome dell'area rivierasca a sinistra del fiume San Leone (Akragas-Hypsas) \u00e8 un quartiere di Agrigento. In alcuni antichi documenti cinquecenteschi redatti dall'ingegnere toscano Tiburzio Spannocchi viene citata come \"Mendolosa\", in quanto a ridosso delle dune sabbiose della costa dovevano abbondare diversi mandorleti ma il toponimo viene indicato altrimenti come \"Montelusa\", nome importante in archeologia in quanto la contrada ospita la pi\u00f9 arcaica delle necropoli akragantine cio\u00e8 quella collegata all'Emporio, reso famoso dalla penna di Andrea Camilleri in luogo di Agrigento. Vi sorge un antico palazzo settecentesco opera del grande vescovo Lorenzo Gioeni de Cardosca (1730-1754), del quale costituiva la residenza estiva, ed un'antica torre di guardia costruita nel Cinquecento dallo Spanocchi e nominata Torre di San Giuseppe o del Baglio della Luna oggi inglobata in un baglio siciliano. A ridosso del promontorio si trova anche un\u2019ampia e selvaggia spiaggia, sovrastata dalla macchia mediterranea e dune di sabbia."}
{"id": "3330062", "revid": "3115", "url": "https://it.wikipedia.org/wiki?curid=3330062", "title": "Arazap", "text": "Arazap (in armeno \u0531\u0580\u0561\u0566\u0561\u0583; fino al 1947 \"Evdzhilar\" e \"Evjilar\") \u00e8 un comune dell'Armenia di 1502 abitanti (2010) della provincia di Armavir."}
{"id": "3330063", "revid": "114325", "url": "https://it.wikipedia.org/wiki?curid=3330063", "title": "Evdzhilar", "text": ""}
{"id": "3330064", "revid": "114325", "url": "https://it.wikipedia.org/wiki?curid=3330064", "title": "Evjilar", "text": ""}
{"id": "3330065", "revid": "1305772", "url": "https://it.wikipedia.org/wiki?curid=3330065", "title": "Swiss Open Gstaad 1984 - Singolare", "text": "Il singolare del torneo di tennis Swiss Open Gstaad 1984, facente parte della categoria Grand Prix, ha avuto come vincitore Joakim Nystr\u00f6m che ha battuto in finale Brian Teacher 6-4, 6-2."}
{"id": "3330071", "revid": "732240", "url": "https://it.wikipedia.org/wiki?curid=3330071", "title": "4 senza", "text": ""}
{"id": "3330073", "revid": "486946", "url": "https://it.wikipedia.org/wiki?curid=3330073", "title": "Bandiera statale del regno di Jugoslavia", "text": ""}
{"id": "3330075", "revid": "767487", "url": "https://it.wikipedia.org/wiki?curid=3330075", "title": "Pistaaa... arriva il gatto delle nevi", "text": "Pistaaa... arriva il gatto delle nevi \u00e8 un film della Walt Disney del 1972 diretto da Norman Tokar e tratto dal libro \"Chateau Bon Vivant\" (1969) di Frankie e John O'Rear.\nTrama.\nJohnny Baxter, un impiegato di New York, eredita da uno zio defunto il \u00abGrand Imperial Hotel\u00bb, situato in Colorado. Johnny decide di abbandonare l'ingrato lavoro e la vita cittadina (non senza il disappunto della moglie Sue, e dei figli Richard e Chris) e parte con la famiglia per la cittadina montana (inesistente nella realt\u00e0) di Silver Hill, Colorado, dove si troverebbe il \"suo\" hotel. Una volta arrivato scopre che l'edificio avuto in eredit\u00e0 \u00e8 in condizioni disastrose e nel tentativo di riavviare l'attivit\u00e0 alberghiera affronter\u00e0 molte difficolt\u00e0.\nLocation.\nIl film \u00e8 girato quasi interamente a Crested Butte, suggestiva localit\u00e0 sciistica del Colorado."}
{"id": "3330076", "revid": "767487", "url": "https://it.wikipedia.org/wiki?curid=3330076", "title": "Johnny Kelly", "text": "Biografia.\nHa suonato nei Type O Negative dal 1994 fino al 2010, anno dello scioglimento in seguito alla morte del fondatore Peter Steele, dopo che, da tecnico della batteria del gruppo, venne chiamato in pianta stabile in sostituzione del dimissionario Sal Abruscato.\nDopo lo scioglimento dei Type O Negative ha portato avanti diverse attivit\u00e0 parallele: dal 2002 suona la batteria nei Danzig quando questi sono in tour; sempre con i Danzig ha registrato anche le parti batteria dei loro ultimi tre album (Deth Red Sabaoth, Skeletons e Black Laden Crown); con i Seventh Void (gruppo nel quale ha militato anche il suo compagno nei Type O Negative, Kenny Hickey alla chitarra) ha suonato la batteria dal 2003 al 2017, anno in cui la band si \u00e8 sciolta per poi riformarsi con un nuovo chitarrista (Joseph James degli Agnostic Front) e l'aggiunta di un tastierista (Aaron Joos degli Empyreon) con il nome Silvertomb, e in una cover band dei Led Zeppelin chiamata Earl\u2019s Court. Dal 2013 suona nei Seven Witches (con i quale ha inciso gli ultimi due album della band) e nei Kill Devil Hill.\nIl 25 febbraio 2011 \u00e8 entrato nei Black Label Society di Zakk Wylde in sostituzione di Will Hunt, per supportare il gruppo nel loro tour europeo mentre il 20 febbraio ha partecipato, sempre nelle vesti di batterista, all'esordio in sede live degli A Pale Horse Named Death di Sal Abruscato e Matt Brown."}
{"id": "3330077", "revid": "1812835", "url": "https://it.wikipedia.org/wiki?curid=3330077", "title": "Arturo Basile", "text": "Biografia.\nNato in Sicilia, all'et\u00e0 di 9 anni si trasfer\u00ec con la famiglia a Torino, dove a 12 anni inizi\u00f2 lo studio dell'oboe al Regio Conservatorio Giuseppe Verdi, che aveva allora come direttore Franco Alfano. Studi\u00f2 tra gli altri col maestro Giorgio Federico Ghedini, e dopo il diploma, ottenuto nel 1933, dagli anni quaranta inizi\u00f2 la carriera di direttore con l'orchestra sinfonica dell'EIAR.\nNel secondo dopoguerra diresse opere nei maggiori teatri del mondo, con i principali interpreti dell'epoca, come Maria Callas, Leontyne Price, Richard Tucker, Giuseppe Di Stefano e Renata Tebaldi, alla quale, all'inizio degli anni sessanta, fu legato da una relazione sentimentale.\nNel pieno della carriera, all'et\u00e0 di 54 anni, mor\u00ec tragicamente in seguito a un incidente stradale.\n\u00c8 presente in una discreta discografia, con le etichette Cetra ed RCA e in registrazioni dal vivo."}
{"id": "3330078", "revid": "729019", "url": "https://it.wikipedia.org/wiki?curid=3330078", "title": "Fiumenaro", "text": "Fiume Naro (\"Narasetti di Girgenti\" in siciliano) \u00e8 una frazione di 129 abitanti di Agrigento, comune italiano capoluogo di provincia in Sicilia.\nSorta alla foce del fiume Naro, si trova quasi al confine dei territori comunali di Agrigento, Favara e Palma di Montechiaro.\n\u00c8 detta \"Narasetti di Girgenti\" (cio\u00e8 \"di Agrigento\") per differenziarlo da Naresetti Parmisi, contrada di Palma di Montechiaro."}
{"id": "3330079", "revid": "89688", "url": "https://it.wikipedia.org/wiki?curid=3330079", "title": "Henry Vieuxtemps", "text": ""}
{"id": "3330080", "revid": "131358", "url": "https://it.wikipedia.org/wiki?curid=3330080", "title": "C\u00e9sar Fern\u00e1ndez de las Heras", "text": ""}
{"id": "3330081", "revid": "121317368", "url": "https://it.wikipedia.org/wiki?curid=3330081", "title": "Siegfried Kracauer", "text": "Biografia.\nDi famiglia ebraica, studi\u00f2 architettura e lavor\u00f2 a Osnabr\u00fcck, Monaco di Baviera e Berlino fino al 1920. Dal 1921 lavor\u00f2 come critico cinematografico per la Frankfurter Zeitung avendo come colleghi tra gli altri Walter Benjamin e Ernst Bloch. Negli stessi anni divenne amico di Theodor W. Adorno (cui insegn\u00f2 a leggere Kant), entrando in contatto con la Scuola di Francoforte. Con l'ascesa del nazismo in Germania nel 1933, emigr\u00f2 prima a Parigi, poi nel 1941 negli Stati Uniti. Dal 1941 al 1943 lavor\u00f2 nel Museum of Modern Art di New York, sostenuto da borse di studio della Fondazione Solomon R. Guggenheim e della Fondazione Rockefeller. Negli ultimi anni della sua vita lavor\u00f2 come sociologo alla Columbia University."}
{"id": "3330082", "revid": "298229", "url": "https://it.wikipedia.org/wiki?curid=3330082", "title": "Vuelta Ciclista a Costa Rica", "text": "La Vuelta Ciclista a Costa Rica (it. \"Giro ciclistico della Costa Rica\") \u00e8 una corsa a tappe maschile di ciclismo su strada che si svolge in Costa Rica ogni anno nel mese di dicembre. \u00c8 inserita nel calendario dell'UCI America Tour come gara di classe 2.2.\nFondata nel 1965, fino al 1997 rimase riservata ai dilettanti. Solo dall'edizione 1998 \u00e8 disputata a livello professionistico e dal 2005 fa parte del circuito continentale americano.\nAlbo d'oro.\n\"Aggiornato all'edizione 2017.\""}
{"id": "3330083", "revid": "595473", "url": "https://it.wikipedia.org/wiki?curid=3330083", "title": "Aiguebelette", "text": ""}
{"id": "3330086", "revid": "1543377", "url": "https://it.wikipedia.org/wiki?curid=3330086", "title": "Ufficio europeo delle sostanze chimiche", "text": "Fino al 2008, l'Ufficio europeo delle sostanze chimiche (ECB), con sede sede ad Ispra, in Italia, sotto la responsabilit\u00e0 dell'Istituto per la Salute e la Protezione del Consumatore (Institute for Health &amp; Consumer Protection - IHCP) del Centro Comune di Ricerca della Commissione europea, \u00e8 stato il principale centro di gestione dei dati e delle procedure di valutazione delle sostanze chimiche nell'Unione europea. Nel 2008, terminato il suo compito, l'ECB ha trasferito alcune delle sue attivit\u00e0 all'Agenzia europea delle sostanze chimiche; altre attivit\u00e0 sono state conservate dall'Istituto per la Salute e la Protezione del Consumatore - IHCP della Commissione europea\nIl JRC-IHCP ha conservato la gestione delle attivit\u00e0 relative al Programma di Revisione della valutazione del rischio dei biocidi, all'elaborazione di una metodologia per il futuro Regolamento sulla Prioritarizzazione delle sostanze chimiche e alle relative norme di qualit\u00e0 ambientale - Environmental Quality Standards (EQS) e, infine, all'armonizzazione dei metodi di test e dei cosiddetti 'non-testing methods' (ad es. QSARs).\nCompetenze.\nL'Ufficio europeo delle sostanze chimiche forniva supporto scientifico e tecnico alla concezione, sviluppo, implementazione e monitoraggio delle politiche dell'Unione europea relative alle sostanze chimiche e ai prodotti di consumo. L'ECB coordinava i programmi di valutazione del rischio inerenti ai rischi per i lavoratori, i consumatori e l'ambiente derivanti dalle sostanze esistenti e da nuove sostanze. L'ECB elaborava inoltre documenti di orientamento e strumento a supporto dei seguenti settori: normativa REACH (registrazione, valutazione, autorizzazione e restrizione delle sostanze chimiche), normativa sul metodi di prova, del Sistema Armonizzato Globale di Classificazione ed Etichettatura delle Sostanze Chimiche (\"Globally Harmonised System of Classification and Labelling of Chemicals\", GHS), notifica delle nuove sostanze, scambio di informazioni sull'importazione e l'esportazione di sostanze pericolose, sviluppo e armonizzazione dei metodi di prova e autorizzazione dei biocidi.\nBiocidi.\nLe attivit\u00e0 relative ai 'Biocidi' fornivano supporto scientifico e tecnico relativo all'approvazione di sostanze attive nei prodotti biocidi, come previsto dalla Direttiva 98/8/CE (Direttiva sui biocidi, in inglese \"BPD\") relativa all'immissione sul mercato dei biocidi. Attualmente queste attivit\u00e0 sono state trasferite al Gruppo 'Biocidi' nell'ambito dell'IHCP. A partire dal 2013, con l'entrata in vigore di un nuovo regolamento sui biocidi, tali attivit\u00e0 saranno trasferite all'Agenzia europea per le sostanze chimiche (ECHA (European Chemicals Agency)).\nSostanze esistenti.\nLe attivit\u00e0 relative alle 'Sostanze esistenti' (Existing Chemicals) fornivano supporto tecnico e scientifico alla Commissione europea relativamente alla raccolta dati, alla definizione di priorit\u00e0 e fasi di valutazione dei rischi, ai sensi del Regolamento (CEE) n. 793/93 del Consiglio, del 23 marzo 1993, relativo alla valutazione e al controllo dei rischi presentati dalle sostanze esistenti.\nNuove sostanze.\nLe attivit\u00e0 relative alle 'Nuove sostanze' comprendevano:\nESIS.\nESIS, il sistema di informazione europea sulle sostanze chimiche (European chemical Substances Information System) \u00e8 un sistema informatico che fornisce informazioni sulle sostanze chimiche attraverso varie liste. Il database ESIS include le seguenti componenti (N.B.: dal 2008, i database contrassegnati con il simbolo ++ sono stati trasferiti ad ECHA, l'Agenzia europea per le sostanze chimiche, che ne garantir\u00e0 l'aggiornamento):"}
{"id": "3330092", "revid": "149727", "url": "https://it.wikipedia.org/wiki?curid=3330092", "title": "Compagnie de la Suisse Occidentale-Simplon", "text": ""}
{"id": "3330093", "revid": "1124164", "url": "https://it.wikipedia.org/wiki?curid=3330093", "title": "Trinit\u00e0 (Lotto)", "text": "La Trinit\u00e0 \u00e8 un dipinto a olio su tela (170x115 cm) di Lorenzo Lotto, databile al 1519-1520 circa e in deposito temporaneo presso il Museo Adriano Bernareggi di Bergamo. \nStoria.\nLa pala, di dimensioni medie, ma di qualit\u00e0 artistica altissima, era stata dipinta per la chiesa della Trinit\u00e0 di Bergamo, un tempo esistente di fronte alla chiesa di Santo Spirito. Rest\u00f2 sull'altare maggiore, vicina a un'altra opera dipinta sempre dal Lotto, il \"Cristo in piet\u00e0 con la Madonna, san Giuseppe e una santa\". Nel 1808 la chiesa venne soppressa e poi demolita, e la pala acquistata dal curato locale don Giovanni Battista Conti, passata poi in eredit\u00e0 al fratello Giuseppe che nel 1818 ne fece dono alla chiesa di Sant'Alessandro della Croce. Al momento si trova esposta nel Museo Adriano Bernareggi di Bergamo. \nLa datazione \u00e8 incerta, viene per\u00f2 considerata tra le prime opere del pittore a Bergamo, forse subito dopo la Pala Martinengo del (1513-1516) quando il pittore subiva ancora l'influenza del classicismo raffaellesco, la similitudini della figura di Cristo con quello della cappella Suardi a Trescore Balneario o quello nel \"Polittico dei Santi Alessandro e Vincenzo\" farebbero presupporre invece per una collocazione temporale alla fine del periodo bergamasco dell'artista, o ad una revisione delle sue prime opere.\nLe dimensioni della tela vennero modificate nel 1793 da Francesco Rossis o Rospis, che ne smuss\u00f2 gli angoli con un taglio netto di forbice, forse per adattarla ad una nuova cornice barocca, venne rinforzata con una tela di sostegno che caus\u00f2, dovuto all'uso della colla di natura proteica, un danno ai colori alterando gli strati fondamentali del dipinto danneggiandolo gravemente, cos\u00ec come sono evidenti i segni dei chiodi del fissaggio alla cornice, il tutto per un costo di lire 31. \nIl primo intervento di restauro fu dal laboratorio dell'Accademia Carrara negli anni '80, sotto la direzione di Bertelli, nel 1997 da Benigni e nel 2010 da Minerva Maggi, Eugenia De Beni e Alberto Sangalli sotto la direzione scientifica di Pacia.\nDescrizione e stile.\nDa un punto di vista iconografico la pala spicca come una delle pi\u00f9 fantasiose invenzioni del Lotto, copiata per secoli dagli artisti locali. In particolare la pala \"Trinit\u00e0\" di Giovan Battista Moroni conservata presso la chiesa di san Giuliano di Albino, e ben quattro da Enea Salmeggia. \nIl Lotto si manifesta in tutta la sua grande preparazione teologica che nasce dall'intensa lettura, studio e interpretazione delle scritture. Ges\u00f9 \u00e8 infatti raffigurato nella gloria del cielo dentro un cerchio di nubi, come nelle scene della \"trasfigurazione\". Poggia i piedi su due cerchi paradisiaci e allarga le braccia per mostrare le ferite della passione, tra lo sfolgorio del panneggio volante, mentre sopra di lui vola la colomba dello Spirito Santo. \nLa parte pi\u00f9 straordinaria \u00e8 per\u00f2 l'apparizione del Padre: invece della divinit\u00e0 umanizzata, evocata magari da una mano benedicente che scende dal cielo, come era d'uso raffigurare, Lotto lo rappresent\u00f2 come un'entit\u00e0 di pura luce, che si materializza alle spalle del figlio, sollevando le braccia, in un concerto di gesti di estrema efficacia, rifacendosi al libro del Deuteronomio e del Esodo \nLa luce dell'emanazione divina invade la tela, in maniera talmente abbagliante da far apparire, per contrasto, scure e grigiastre le nubi, per non parlare del paesaggio alla base, che si assesta come una macchia d'ombra. Il Figlio \u00e8 l'immagine del Padre che lo avvolge con la sua luce, evidente amore verso il suo popolo attraverso il mistero della salvazione. \nSi tratta di un vero e proprio \"rovesciamento del partito luministico\" (Lucco, 1997), che d\u00e0 alla parte superiore un connotato particolarmente etereo e divino."}
{"id": "3330094", "revid": "647919", "url": "https://it.wikipedia.org/wiki?curid=3330094", "title": "Compagnie du Jura-Simplon", "text": ""}
{"id": "3330095", "revid": "1442080", "url": "https://it.wikipedia.org/wiki?curid=3330095", "title": "Hall of Fame Tennis Championships 1984 - Singolare maschile", "text": "Il singolare maschile del torneo di tennis Hall of Fame Tennis Championships 1984, facente parte della categoria Grand Prix, ha avuto come vincitore Vijay Amritraj che ha battuto in finale Tim Mayotte 3-6, 6-4, 6-4."}
{"id": "3330096", "revid": "725642", "url": "https://it.wikipedia.org/wiki?curid=3330096", "title": "Fontanelle (Agrigento)", "text": "Fontanelle \u00e8 un quartiere (frazione) del comune di Agrigento, e appartiene alla Circoscrizione II. Occupa la porzione di territorio nord del comune di Agrigento\nOrigini del nome.\nIl nome deriva dalla presenza fino a qualche decennio fa, di piccole fontane da cui usciva l'acqua usata per riempire vasi, giare (tradizionali grandi vasi di terracotta).\nGeografia fisica.\nFlora.\nLe piante maggiormente presenti sono gli eucalipti, i pini e le palme. Diffusa \u00e8 anche l'acacia che, a differenza delle altre, cresce spontanea.\nGeografia antropica.\nUrbanistica.\nIl suo sviluppo urbano \u00e8 iniziato nei primi anni '80 ed \u00e8 tuttora in espansione. Da un punto di vista morfologico il suo territorio \u00e8 ondulato con un'altitudine compresa tra i 230 e i 300 m.s.l. Vi si trova un complesso didattico, con una scuola elementare e la scuola media \"Vincenzo Reale\", entrambe dotate di palestre polivalenti. Al centro del quartiere si trova la Parrocchia \"San Nicola alle Fontanelle\", costruita nei primi anni 90. Le vie principali sono il Viale Sicilia, la Via Alessio di Giovanni, Via Unit\u00e0 D'Italia e la Via Caterina Ricci Gramitto. L'abitato \u00e8 costituito principalmente da condomini e da alcune villette. Recentemente Fontanelle \u00e8 divenuta sede della cittadella giudiziaria e di altri uffici e servizi.\nSport.\nOltre alle palestre scolastiche, nella parte nord occidentale del quartiere si trova il campo di calcio comunale in erba sintetica (inizialmente in terra battuta), dotato di una gradinata, ed un campo di calcetto in asfalto. Lo stadio di calcio, soprattutto negli anni '90, era utilizzato per partite casalinghe ufficiali del San Nicola Fontanelle e Agrigentina. Squadre militanti in categorie inferiori Agrigentine (prima, seconda, e terza categoria). Tuttora \u00e8 sede degli allenamenti quotidiani dell'Akragas. Oggi nel calcio il quartiere \u00e8 rappresentato dal Fontanelle Calcio, che nella stagione 2014-2015 ha vinto il girone agrigentino di Terza categoria alla sua seconda partecipazione. Per problemi dello stadio la squadra disputa le gare casalinghe al \"Vincenzo Collura\" di Porto Empedocle."}
{"id": "3330100", "revid": "74415", "url": "https://it.wikipedia.org/wiki?curid=3330100", "title": "Ferrovia Jura-Simplon", "text": ""}
{"id": "3330101", "revid": "2730", "url": "https://it.wikipedia.org/wiki?curid=3330101", "title": "Repubblica di Staryj Bujan", "text": "La Repubblica di Staryj Bujan () fu un movimento separatista di breve durata nel governatorato di Samara, nella Russia imperiale durante la rivoluzione del 1905.\nOrigini.\nLa culla della rivolta fu il villaggio di Novaja \u010carev\u0161\u010dina, che era stato infiltrato dai populisti sin dagli anni 1880; molti di essi sarebbero poi divenuti i leader della futura repubblica. Nel 1902, i maestri ed il dottore del villaggio formarono un club rivoluzionario dei contadini, che cominci\u00f2 ad essere specialmente attivo nel tardo 1904; circa nello stesso periodo giunse a Samara il rivoluzionario S.I. Akramovskij, che vi organizz\u00f2 l'\"Unione dei contadini\".\nAgli inizi del 1905 cominciarono ad arrivare nel governatorato di Samara membri del Partito Socialista Rivoluzionario e poco dopo, in estate, cominciarono ad incitare i contadini a radunarsi e dimostrare. Verso l'autunno queste manifestazioni si accrebbero notevolmente, con i contadini che arrivarono persino a formare una propria milizia alla fine di ottobre. Presto dimostrazioni simili, con slogan come \"via dall'autocrazia\" (in russo: \"\u0414\u043e\u043b\u043e\u0439 \u0441\u0430\u043c\u043e\u0434\u0435\u0440\u0436\u0430\u0432\u0438\u0435\") avvennero a Staryj Buyan, dove la polizia locale si rifiut\u00f2 di ristabilire l'ordine.\nRivolta ed indipendenza.\nAi primi di novembre, le autorit\u00e0 del governatorato mandarono i loro rappresentanti a Staryj Burjan per scegliere i nuovi anziani del villaggio ma, al posto della cerimonia di routine, vennero accolti da circa 200 abitanti armati provenienti da Novaja \u010carev\u0161\u010dina. Nell'assemblea conseguentemente indetta, essi votarono per espellere i rappresentanti imperiali, formare una milizia popolare al fine di sorvegliare le foreste (che erano un'importante fonte di reddito) ed instaurare una repubblica di contadini, separandosi dall'Impero. Il nuovo governo emise una \"legge provvisoria\" e cominci\u00f2 a confiscare la terra ai padroni terrieri ed a redistribuirla equamente tra i contadini.\nSoppressione della rivolta e conseguenze.\nI primi tentativi della polizia e delle guardie di soffocare la rivolta furono respinti, le autorit\u00e0 quindi decisero di dispiegare una speciale spedizione punitiva guidata dal vice governatore, composta da cosacchi e gendarmi.\nIl 26 novembre 1905 la repubblica di Staryj Bujan venne annientata ed i suoi leader e partecipanti attivi vennero arrestati e condannati, ma gli effetti della ribellione furono di vasta portata, visto che la \"legge provvisoria\" si sparse tra le comunit\u00e0 di contadini dell'impero e contribu\u00ec ad incoraggiare ulteriori violenze."}
{"id": "3330103", "revid": "830939", "url": "https://it.wikipedia.org/wiki?curid=3330103", "title": "Hetairoi", "text": ""}
{"id": "3330106", "revid": "1272592", "url": "https://it.wikipedia.org/wiki?curid=3330106", "title": "Bellotto", "text": ""}
{"id": "3330108", "revid": "124123", "url": "https://it.wikipedia.org/wiki?curid=3330108", "title": "Ovie Carter", "text": " \nHa lavorato presso il \"Chicago Tribune\" dal 1969 al 2004, anno del suo pensionamento. Oltre al Pulitzer ed al World Press Photo, ha vinto numerosi altri premi come l'\"Overseas Press Club Award\", il \"Chicago Tribune's Edward Scott Beck Award\" (per cinque volte), il \"the NABJ Region V\" ed il \"Legends in Their Own Time\", assegnatogli dal \"Chicago Tribune\".\nInsieme al sociologo Mitchell Duneier ha pubblicato due opere: \"Slim's Table\" (1992) e \"Sidewalk\" (2000)."}
{"id": "3330114", "revid": "110157", "url": "https://it.wikipedia.org/wiki?curid=3330114", "title": "Distretto di Santiago de Surco", "text": "Il distretto di Santiago de Surco \u00e8 un distretto del Per\u00f9 che appartiene geograficamente e politicamente alla provincia e dipartimento di Lima. \u00c8 ubicato a sud della capitale peruviana.\nData di fondazione.\n16 dicembre 1929\nDati Demografici del 2005.\nPopolazione censita 272,690 Abitanti\nUomini 124,079\nDonne 148,611\nDensit\u00e0 7,847.2 Abitanti per Km 2\nTasso di analfabetismo (popolazione superiore ai 15 anni) 0.4%\nFabbricati abitativi privati 76,064\nFabbricati abitativi privati dotati di impianto fognario 62,118 (81,7%)\nFabbricati abitativi privati connessi alla rete elettrica 65,509 (86.1%)\nDati Geografici.\nSuperficie 42.75\u00a0km\u00b2\nAltitudine: 68 mslm\nLatitudine: 12\u00b008'36'\u2019\nLongitudine: 77\u00b000'13'\u2019\nGeografia fisica.\nClima.\n18 \u00b0C (temperatura media)\n29 \u00b0C (gennaio - marzo)\n15 \u00b0C (giugno - agosto)\nDistretti confinanti.\nConfina a nord con il Distretto di Ate Vitarte, ad est con il Distretto di San Juan De Miraflores, Distretto di La Molina, Distretto di Villa el Salvador e il Distretto di Villa Maria Del Triunfo, ad ovest con il Distretto di San Borja, Distretto di Surquillo, Distretto di Miraflores, Distretto di Chorrillos e il Distretto di Barranco, e a sud con l'Oceano Pacifico."}
{"id": "3330115", "revid": "490801", "url": "https://it.wikipedia.org/wiki?curid=3330115", "title": "Ghiacciaio delle Grandes Murailles", "text": ""}
{"id": "3330116", "revid": "767487", "url": "https://it.wikipedia.org/wiki?curid=3330116", "title": "Bivacco Camillotto Pellissier", "text": "Il bivacco Camillotto Pellissier \u00e8 un bivacco che si trova in Valtournenche, in Valle d'Aosta.\nSorge sulla cresta Albertini a 3325 metri di quota.\nStoria.\nNel 1956, poco sopra l'attuale ubicazione, era stato costruito il bivacco Gianni Albertini, che aveva 4 posti letto. Venne in seguito distrutto da una scarica. Nel 1986 \u00e8 stato costruito l'attuale bivacco, avente 9 posti letto e sempre aperto. Ricorda la guida Camillo Pellissier, primo scalatore del Kanjut Sar, che mor\u00ec nel 1966 sul Dent d'H\u00e9rens.\nAccesso.\nL'accesso al bivacco pu\u00f2 avvenire partendo da Cervinia e scalando la parte inferiore dell'impegnativa cresta Albertini in circa 6h (difficolt\u00e0 D).\nAscensioni.\nIl bivacco serve per la salita alla Dent d'H\u00e9rens tramite la cresta Albertini."}
{"id": "3330118", "revid": "767487", "url": "https://it.wikipedia.org/wiki?curid=3330118", "title": "Torno a casa a piedi", "text": "Torno a casa a piedi \u00e8 il settimo album in studio della cantautrice italiana Cristina Don\u00e0, pubblicato il 25 gennaio 2011 dalla EMI.\nIl disco.\n\"Torno a casa a piedi\" viene pubblicato a tre anni di distanza dall'album acustico \"Piccola faccia\" e segna il ritorno di Cristina Don\u00e0 sulle scene, questa volta affiancata alla produzione da Saverio Lanza, gi\u00e0 produttore di Litfiba, Piero Pel\u00f9 e Vasco Rossi. Il lavoro viene definito dalla stessa cantautrice come \"un album che celebra la vita attraverso piccole istantanee composte con leggerezza ed ironia, un album musicalmente ricco, sfaccettato, ma anche lieve e luminoso\". I testi sono di Cristina Don\u00e0, tranne \"Un soffio\", scritta con il marito, lo scrittore Davide Sapienza, mentre le musiche sono state scritte dalla Don\u00e0 insieme con Saverio Lanza. La canzone \"Un esercito di alberi\" \u00e8 dedicata al figlio e al marito. \"Pi\u00f9 forte del fuoco\" \u00e8 invece stata dedicata a Niccol\u00f2 Fabi, per la scomparsa della figlia Olivia, dopo la partecipazione della cantautrice all'evento benefico \"Parole di Lul\u00f9\".Il disco viene anticipato dal singolo \"Miracoli\", in rotazione radiofonica dal 17 dicembre 2010. La canzone \u00e8 stata in parte ispirata al film Una storia vera di David Lynch.\nIl 18 marzo 2011 esce come secondo singolo \"Un esercito di alberi\".\nL'album ha debuttato nella classifica ufficiale italiana FIMI alla decima posizione."}
{"id": "3330121", "revid": "76963", "url": "https://it.wikipedia.org/wiki?curid=3330121", "title": "Matt Oates", "text": "Filmografia.\nMatt Oates vanta tra le sue esperienze lavorative, quella di montatore cinematografico."}
{"id": "3330123", "revid": "110157", "url": "https://it.wikipedia.org/wiki?curid=3330123", "title": "Buda (C\u0103l\u0103ra\u0219i)", "text": "Buda \u00e8 un comune della Moldavia situato nel distretto di C\u0103l\u0103ra\u0219i di 1.084 abitanti al censimento del 2004.\nLocalit\u00e0.\nIl comune \u00e8 formato dall'insieme delle seguenti localit\u00e0 (popolazione 2004):"}
{"id": "3330129", "revid": "110157", "url": "https://it.wikipedia.org/wiki?curid=3330129", "title": "Dereneu", "text": "Dereneu \u00e8 un comune della Moldavia situato nel distretto di C\u0103l\u0103ra\u0219i di 1.372 abitanti al censimento del 2004\nLocalit\u00e0.\nIl comune \u00e8 formato dall'insieme delle seguenti localit\u00e0 (popolazione 2004):"}
{"id": "3330130", "revid": "767487", "url": "https://it.wikipedia.org/wiki?curid=3330130", "title": "Semin\u00f2 morte... lo chiamavano il Castigo di Dio!", "text": "Semin\u00f2 morte... lo chiamavano il Castigo di Dio! \u00e8 un film del 1972, diretto da Roberto Mauri.\nTrama.\nDjango, ex sceriffo federale, viene accusato per aver rapinato dei dollari destinati alla costruzione della scuola e della chiesa di Silver City. In carcere conosce Spirito Santo, un bandito per conto della rivoluzione. Riescono entrambi ad evadere grazie all'aiuto del misterioso capo, ma Django scopre che l'uomo si chiama Scott Miller, un individuo a cui Django d\u00e0 la caccia da anni perch\u00e9 responsabile di un triplice omicidio."}
{"id": "3330132", "revid": "767487", "url": "https://it.wikipedia.org/wiki?curid=3330132", "title": "H\u00eerjauca", "text": "H\u00eerjauca \u00e8 un comune della Moldavia situato nel distretto di C\u0103l\u0103ra\u0219i di 2.877 abitanti al censimento del 2004\nLocalit\u00e0.\nIl comune \u00e8 formato dall'insieme delle seguenti localit\u00e0 (popolazione 2004):"}
{"id": "3330134", "revid": "125757725", "url": "https://it.wikipedia.org/wiki?curid=3330134", "title": "Vicosoprano (Rezzoaglio)", "text": "Vicosoprano (\"Ingresu\u00e0n\" nel dialetto locale) \u00e8 una frazione del comune di Rezzoaglio, nella citt\u00e0 metropolitana di Genova. La frazione \u00e8 caratteristica per essere fra i pi\u00f9 elevati centri abitati permanenti della Liguria (1.086 m).\nGeografia fisica.\nLa frazione \u00e8 situata nella media val d'Aveto, sullo spartiacque di sinistra alle falde del monte Oramara (1.522 m) ad una quota compresa fra 1060 e 1110\u00a0m s.l.m..\nVicosoprano dista dal capoluogo Rezzoaglio circa 11\u00a0km, si accede tramite la strada provinciale 72 attraverso i paesi di Alpepiana e Vicomezzano. Dalla val Trebbia, l'accesso \u00e8 consentito attraverso il valico del Pescino (1.195 m) dopo aver oltrepassato i paesi e localit\u00e0 di Ottone, Orezzoli, Bussego e Lenguie.\nStoria.\nDopo il periodo napoleonico nel 1815 Vicosoprano, assieme a Alpepiana, Lovari e Vicomezzano, entr\u00f2 a far parte del Regno di Sardegna nella provincia di Bobbio, poi dopo il 1859 e l'Unit\u00e0 d'Italia nel circondario di Bobbio assegnato alla nuova provincia di Pavia, quindi dal 1923 al 1926 nel circondario di Chiavari dell'allora provincia di Genova, nel Regno d'Italia."}
{"id": "3330137", "revid": "109651", "url": "https://it.wikipedia.org/wiki?curid=3330137", "title": "Green Acres", "text": ""}
{"id": "3330138", "revid": "110157", "url": "https://it.wikipedia.org/wiki?curid=3330138", "title": "Oni\u0219cani", "text": "Oni\u0219cani \u00e8 un comune della Moldavia situato nel distretto di C\u0103l\u0103ra\u0219i di 2.210 abitanti al censimento del 2004\nLocalit\u00e0.\nIl comune \u00e8 formato dall'insieme delle seguenti localit\u00e0 (popolazione 2004):"}
{"id": "3330139", "revid": "628767", "url": "https://it.wikipedia.org/wiki?curid=3330139", "title": "Bivacco Enzo e Nino Benedetti", "text": "Il bivacco Enzo e Nino Benedetti \u00e8 un bivacco della Valtournenche, in Valle d'Aosta.\n\u00c8 situato pi\u00f9 in alto del \"Col Tournanche (3510\u00a0m)\" e ha quattro posti letto.\nStoria.\nIl bivacco \u00e8 stato inaugurato nel 1960 e ricorda gli alpinisti Enzo e Nino Benedetti.\nAccesso.\nSi pu\u00f2 raggiungere il bivacco partendo da Cervinia o dal rifugio Duca degli Abruzzi all'Oriond\u00e9 e passando per gli itinerari che portano al \"Col Tournanche\" (PD, da 3 a 6 ore).\nAscensioni.\nIl bivacco serve per la salita alla Dent d'H\u00e9rens tramite la cresta est. Oggigiorno \u00e8 tuttavia trascurato in favore della miglior posizione del Bivacco Giorgio e Renzo Novella."}
{"id": "3330140", "revid": "767487", "url": "https://it.wikipedia.org/wiki?curid=3330140", "title": "Arriva Durango... paga o muori", "text": "Arriva Durango... paga o muori \u00e8 un film del 1971, diretto da Roberto Bianchi Montero.\nTrama.\nDurango si \u00e8 specializzato nella riscossione dei crediti. Un giorno capita nella cittadina di Tucson dove domina Fergusson, un affarista losco. Durango, riesce a sventare la rapina architettata da El Tuerto, un bandito sfortunato."}
{"id": "3330141", "revid": "490801", "url": "https://it.wikipedia.org/wiki?curid=3330141", "title": "Bivacco Benedetti", "text": ""}
{"id": "3330143", "revid": "110157", "url": "https://it.wikipedia.org/wiki?curid=3330143", "title": "R\u0103ciula", "text": "R\u0103ciula \u00e8 un comune della Moldavia situato nel distretto di C\u0103l\u0103ra\u0219i di 2.604 abitanti al censimento del 2004.\nLocalit\u00e0.\nIl comune \u00e8 formato dall'insieme delle seguenti localit\u00e0 (popolazione 2004):"}
{"id": "3330151", "revid": "152625", "url": "https://it.wikipedia.org/wiki?curid=3330151", "title": "Andrea Brambilla", "text": ""}
{"id": "3330154", "revid": "122463639", "url": "https://it.wikipedia.org/wiki?curid=3330154", "title": "Jay Pharoah", "text": "Carriera.\nPharoah cominci\u00f2 a fare il cabarettista nei locali dell Virginia sin da quando aveva 15 anni; \u00e8 diventato famoso per le sue imitazioni di personaggi famosi come il presidente Barack Obama, Will Smith, Jay-Z, 50 Cent, Eddie Murphy, Charlie Murphy e Denzel Washington.\nNel 2010, Pharoah \u00e8 apparso al Saturday Night Live come ospite fisso della 36\u00aa stagione. \u00c8 tuttora il pi\u00f9 giovane ospite del programma, avendo sorpassato anche Abby Elliott. Ha debuttato al Saturday Night Live il 25 settembre 2010, imitando Will Smith.\nReciter\u00e0 nel 2014 in \"Poliziotto in prova\", un film di Tim Story, inoltre sempre nello stesso anno reciter\u00e0 in \"Top Five\". Diventer\u00e0 il protagonista, nel 2017, della serie Showtime \"White Famous\", interpretando la parte di Floyd Mooney, comunque la serie verr\u00e0 cancellata dopo una sola stagione.\nNel 2018 reciter\u00e0 insieme a Claire Foy in \"Unsane\".\nDoppiatori italiani.\nNelle versioni in italiano dei suoi film, Jay Pharoah \u00e8 stato doppiato da:\nDa doppiatore \u00e8 stato sostituito da:"}
{"id": "3330155", "revid": "110157", "url": "https://it.wikipedia.org/wiki?curid=3330155", "title": "S\u0103seni", "text": "S\u0103seni \u00e8 un comune della Moldavia situato nel distretto di C\u0103l\u0103ra\u0219i di 2.315 abitanti al censimento del 2004.\nLocalit\u00e0.\nIl comune \u00e8 formato dall'insieme delle seguenti localit\u00e0 (popolazione 2004):"}
{"id": "3330160", "revid": "110157", "url": "https://it.wikipedia.org/wiki?curid=3330160", "title": "Sipoteni", "text": "Sipoteni \u00e8 un comune della Moldavia situato nel distretto di C\u0103l\u0103ra\u0219i di 7.383 abitanti al censimento del 2004.\nLocalit\u00e0.\nIl comune \u00e8 formato dall'insieme delle seguenti localit\u00e0 (popolazione 2004):"}
{"id": "3330162", "revid": "490801", "url": "https://it.wikipedia.org/wiki?curid=3330162", "title": "Bivacco Pellissier", "text": ""}
{"id": "3330165", "revid": "767487", "url": "https://it.wikipedia.org/wiki?curid=3330165", "title": "V\u0103lcine\u021b (C\u0103l\u0103ra\u0219i)", "text": "V\u0103lcine\u0163 \u00e8 un comune della Moldavia situato nel distretto di C\u0103l\u0103ra\u0219i di 4.165 abitanti al censimento del 2004."}
{"id": "3330171", "revid": "110157", "url": "https://it.wikipedia.org/wiki?curid=3330171", "title": "Tuzara", "text": "Tuzara \u00e8 un comune della Moldavia situato nel distretto di C\u0103l\u0103ra\u0219i di 3.015 abitanti al censimento del 2004.\nLocalit\u00e0.\nIl comune \u00e8 formato dall'insieme delle seguenti localit\u00e0 (popolazione 2004):"}
{"id": "3330177", "revid": "110157", "url": "https://it.wikipedia.org/wiki?curid=3330177", "title": "\u021aibirica", "text": "\u021aibirica \u00e8 un comune della Moldavia situato nel distretto di C\u0103l\u0103ra\u0219i.\nConsta di 2.431 abitanti in base al censimento del 2004.\nLocalit\u00e0.\nIl comune \u00e8 formato dall'insieme delle seguenti localit\u00e0 (popolazione 2004):"}
{"id": "3330178", "revid": "6923", "url": "https://it.wikipedia.org/wiki?curid=3330178", "title": "Electrologica X8", "text": "Electrologica X8 (o EL X8) era un elaboratore digitale progettato come successore del Electrologica X1 e prodotto nei Paesi Bassi da Electrologica NV dal 1965 in poi.\nCome il suo predecessore X1, il sistema X8 include memoria a nucleo magnetico, parole da 27 bit con 15 bit di indirizzo e memoria a tamburo come memoria secondaria (memoria di massa). L'X8 ha un processoro periferico indipendente denominato CHARON (Centraal Hulporgaan Autonome Regeling Overdracht Nevenapparatuur, o Central Coprocessor Autonomous Regulation Transfer Peripherals) che gestisce l'input/output. Tra le altre caratteristiche, fino a 48 canali di input/output progettati per i dispositivi a bassa velocit\u00e0 quali nastri perforati, plotter e stampanti. A differenza dell'X1, l'unit\u00e0 aritmetica del X8 supporta il l'artimetica in virgola mobile, con 41 bit di mantissa e 12 bit per l'esponente.\nIl sistema \u00e8 meglio noto per esser stata l'implementazione di Edsger Dijkstra del sistema operativo THE."}
{"id": "3330179", "revid": "110157", "url": "https://it.wikipedia.org/wiki?curid=3330179", "title": "V\u0103rz\u0103re\u0219tii Noi", "text": "V\u0103rz\u0103re\u0219tii Noi \u00e8 un comune della Moldavia situato nel distretto di C\u0103l\u0103ra\u0219i di 1.309 abitanti al censimento del 2004"}
{"id": "3330188", "revid": "281901", "url": "https://it.wikipedia.org/wiki?curid=3330188", "title": "Triticum turgidum", "text": ""}
{"id": "3330192", "revid": "31670", "url": "https://it.wikipedia.org/wiki?curid=3330192", "title": "Toarciano", "text": "Nella scala dei tempi geologici il Toarciano rappresenta l'ultimo dei quattro piani o et\u00e0 in cui \u00e8 suddiviso il Giurassico inferiore, la prima epoca dell'intero periodo Giurassico.\n\u00c8 compreso tra 183,0 \u00b1 1,5 e 175,6 \u00b1 2,0 milioni di anni fa (Ma), preceduto dal Pliensbachiano e seguito dall'Aaleniano, il primo stadio del successivo Giurassico medio.\nL'inizio del Toarciano \u00e8 segnato dall\"'estinzione del Pliensbachiano-Toarciano\", un evento di estinzione di massa che ha nettamente separato la sua fauna da quella del Pliensbachiano.\nDefinizioni stratigrafiche e GSSP.\nIl Toarciano deriva il suo nome dalla cittadina di Thouars, situata poco a sud di Saumur, nella valle della Loira, in Francia.\nLo stadio Toarciano fu introdotto nella letteratura scientifica dal paleontologo francese Alcide d'Orbigny nel 1842, dopo aver esaminato alcune stratificazioni rocciose in una cava vicino a Thouars.\nLa base del Toarciano \u00e8 data generalmente da un livello corrispondente alla prima comparsa delle ammoniti del genere \"Eodactylites\", per\u00f2 il genere \u00e8 presente solo nell'area mediterranea, mentre in Inghilterra la base \u00e8 riconosciuta dalla prima presenza di \"Dactylioceras\" (Dean Donovan e Howarth, 1961), oppure meglio da strati rocciosi poco fossiliferi caratterizzati da ammoniti \"Paltarpites paltus\" (Howarth, 1992). Ma questa definizione non si accorda con la presenza di una importante crisi ambientale, che viene generalmente posizionata, o all'interno della zona a Dactylioceras tenuicostatum, oppure tra la zona a Tenuicostatum e quella ad Harpoceras falcifer (o Serpentinus). Tale crisi, definita OAE, ha segnato un rinnovamento faunistico molto importante, ben riconoscibile in Appennino umbro-marchigiano; questa separa, considerando gli ammoniti Hildoceratidae, strati a Protogrammoceratinae e Arieticeratinae da quelli soprastanti ad Harpoceratinae , Hildoceratinae e Mercaticeratinae.\nIl limite superiore \u00e8 fissato dall'ultima presenza di ammoniti del genere \"Pleydellia\", mentre la prima comparsa del genere \"Leioceras\" segna l'inizio del piano successivo, cio\u00e8 l'Aaleniano.\nGSSP.\nIl GSSP, il profilo stratigrafico di riferimento della Commissione Internazionale di Stratigrafia per la base del Toarciano, non \u00e8 stato ancora fissato al 2010. Attualmente per\u00f2 ci si pu\u00f2 orientare su un GSSP proposto per la successione presente nella penisola di La Peniche (Portogallo). Qui sono separati gli strati a Pleuroceras da quelli a Dactylioceras (Orthodactylites) (vedi Duarte e al., 2018, The Toarcian Oceanic Anoxic Event at Peniche. An exercise in integrated stratigraphy - Stop 1.3)\nBiostratigrafia.\nNel dominio nord europeo, il Toarciano contiene otto biozone ammonitiche :\nPer quel che riguarda la base del Toarciano in Italia vedere i commenti nella:discussione a questa voce. \nIl Toarciano in Italia (come anche il Giurassico inferiore) \u00e8 ben rappresentato dai sedimenti marini calcarei, che costituiscono in parte l'ossatura delle Prealpi lombarde e dell'Appennino. \u00c8 noto a questo proposito il \"Rosso Ammonitico\" umbro- marchigiano che ha fornito biozonazioni toarciane ad ammoniti molto dettagliate, con forme tipiche della Tetide occidentale.\nIl Toarciano, Rosso Ammonitico, nell'Appennino umbro-marchigiano (riferimento, vallata del f. Burano tra Cagli e Cantiano) \u00e8 definito dalle seguenti zone biostratigrafiche, in ordine cronologico dalle pi\u00f9 antiche, Hildaites striatus, Hildaites undicosta, Hildoceras bifrons, Merlaites gradatus, Geczyceras bonarellii, intervallo non indagato, Dumortieria meneghinii (Elmi e al. 1994; Sassaroli e Venturi 2012). la zonazione italiana qui presentata si basa oltre che su quelle di lavori precedenti qui citati, anche su un campionamento inedito durato 10 anni (2006 - 2016) sul Toarciano inferiore e medio e sull'intervallo contestabile, sotto alla zona a H. striatus, appartenente alla quella a D. (Eodactylites) mirabile, ancora diffusamente attribuita al Toarciano.\nTra gli ammoniti pi\u00f9 conosciuti del piano in Italia e nella Tetide mediterranea vi sono quelli della sottofamiglia Mercaticeratinae (che ha preso il nome dal genere \"Mercaticeras\"); si trovano principalmente negli strati delle zone a; H. striatus, \"H\". undicosta, H. bifrons e M. gradatus. La sottofamiglia \u00e8 stata studiata anche per l'evoluzione e la filogenesi (zonazione omofiletica, cio\u00e8 basata su forme legate fileticamente), argomento illustrato nella voce: Hildoceratidae, dove c'\u00e8 un'immagine che tratta il processo evolutivo dei Mercaticeratinae con dettaglio."}
{"id": "3330199", "revid": "767487", "url": "https://it.wikipedia.org/wiki?curid=3330199", "title": "Innamorarsi a Pechino", "text": "Innamorarsi a Pechino (\"Waiting in Beijing\") \u00e8 un film del 2008 diretto da Alan Zhang.\n\u00c8 stato trasmesso da Rai Movie col titolo Waiting in Beijing - Aspettando a Pechino.\nTrama.\nGeorge, un giovane proveniente da Los Angeles, lavora come barman in un locale alla moda di Pechino, dove una sera assiste alla scena di una ragazza su tutte le furie perch\u00e9 un'altra, che ha bevuto troppo, le ha macchiato il vestito con del vino. George tira fuori dai guai la ragazza ubriaca, che \u00e8 cinese, si chiama Judy ed ha appena perso il lavoro. Judy, per ringraziarlo, invita George a fare l'indomani un giro turistico con lei, per permettergli di conoscere meglio il patrimonio storico-culturale che circonda la citt\u00e0, e intanto scopre, per puro caso, che George \u00e8 ricercato proprio dall'azienda per la quale lei lavorava, ma decide di proteggerlo, nonostante potrebbe approfittarne per essere riassunta.\nGli appuntamenti tra George e Judy proseguono con spensieratezza, ma quando lei inizia ormai ad essere completamente \"cotta\" di lui, George le confida di non essere single; sta infatti aspettando a Pechino una studentessa irachena di nome Nadia, della quale \u00e8 perdutamente innamorato, che \u00e8 dovuta tornare in patria proprio allo scoppio della Guerra d'Iraq. Judy deve intanto affrontare il suo ex convivente che si rif\u00e0 vivo, dopo aver subdolamente cercato di prostituirla per il suo capo. George \u00e8 sempre pi\u00f9 in ansia per la sorte di Nadia e si sente rinascere quando Judy, tramite un suo vecchio conoscente, riesce a fargli avere notizia che la sua fidanzata \u00e8 viva e sta bene. Ma Judy, ancora innamorata, non riesce ad accettare di essere per George una semplice amica, perci\u00f2 una sera, per smaltire la gelosia, si ubriaca di nuovo e la mattina seguente tratta male George, per\u00f2 poco dopo gli chiede scusa e alla prima occasione gli dimostra la sua amicizia acquistando per lui un collier da regalare a Nadia.\nLa Cina \u00e8 in allarme per la diffusione della SARS e si succedono le notizie sulle vittime civili in Iraq. All'improvviso, Judy viene a sapere dal suo informatore che Nadia \u00e8 morta tragicamente. Quando lo comunica a George, questi ha un malore e viene ricoverato in ospedale, dove dev'essere operato al cuore, a fronte per\u00f2 di una grossa somma di denaro per le spese chirurgiche. Judy si finge sua moglie e consegna al medico l'importo necessario, dopo aver venduto la propria automobile. Le condizioni di George, in seguito all'operazione, restano critiche e Judy gli rimane accanto in ogni momento, finch\u00e9 a sorpresa si presentano in ospedale i genitori di lui. Judy viene cos\u00ec a conoscere la vera identit\u00e0 di George: \u00e8 il figlio del proprietario della societ\u00e0 per cui lei lavorava. La segretaria dell'azienda le inveisce contro e la accusa di essere lei la responsabile del malore di George, sicch\u00e9 Judy, umiliata e avvilita, esce dall'ospedale, prepara le valigie e si allontana da Pechino.\nGeorge infine si risveglia, trova accanto a s\u00e9 i propri genitori e inizia a chiedere dov'\u00e8 Judy. La fa cercare in tutta la citt\u00e0, ma senza risultato. Ristabilitosi, decide allora di partire per la regione agricola in cui Judy \u00e8 cresciuta, ed incontra sua nonna, che gli suggerisce di proseguire le ricerche vicino al lago della zona. George ripete a se stesso: \u00abLa trover\u00f2, la trover\u00f2...\u00bb."}
{"id": "3330201", "revid": "1318658", "url": "https://it.wikipedia.org/wiki?curid=3330201", "title": "Vito Molinari", "text": "Carriera.\nPrincipalmente regista televisivo, Molinari ha debuttato come regista il 3 gennaio 1954 in occasione del programma inaugurale della Rai ed ha in seguito curato la regia di oltre duemila produzioni per la televisione italiana fra cui \"L'amico del giaguaro\", \"La via del successo\", \"Un due tre\" e l'edizione del 1962 di \"Canzonissima\".Tutte le relative musiche erano del M\u00b0 Mario Bertolazzi. Ha fatto anche il regista nel 1953, a Genova, del Teatro dei Burattini gestito dalla suocera. Ha inoltre prodotto, con la casa musicale F.lli Meazzi-Milano, quattro 45 giri di favole musicate e recitate con la partecipazione di Paolo Poli, Adriana Innocenti e Renzo Montagnani. Dischi in breve esauriti.\nNel 1971 \u00e8 stato il regista della miniserie televisiva \"Riuscir\u00e0 il cav. pap\u00e0 Ubu?\" insieme a Beppe Recchia.\n\u00c8 inoltre regista teatrale ed ha fondato il Teatro dell'Universit\u00e0 di Genova, insieme al professor Della Corte.\nPer il Teatro Verdi di Trieste nel 1965 cura la regia di \"Il pipistrello\", nel 1970 \"Al cavallino bianco\" nel Teatro Stabile Politeama Rossetti con Tony Renis, Aldo Fabrizi e Sandro Massimini e nel 1972 \"La principessa della Czarda\" con Adriana Innocenti ed Elio Pandolfi.\nSempre nel 1972 cura la regia di \"La vedova allegra\" con la coreografia di Gino Landi con Massimini, Eno Mucchiutti e Carlo Campanini, al PalaRuffini di Torino.\nHa lavorato spesso insieme al comico torinese Erminio Macario, dirigendolo nei suoi migliori lavori televisivi: \"Macario uno e due\" (1975) e \"Macario pi\u00f9\" (1978).\nNegli anni ottanta \u00e8 stato regista anche di alcune serie televisive: \"Cinquant'anni d'amore\" nel 1982, di cui \u00e8 anche sceneggiatore e \"Atelier\" nel 1986.\nNel 1990 ha scritto, insieme a Mauro Manciotti, il libro \"Tutto Govi\", una esauriente biografia del comico genovese.\nNel 2006 ha curato lo spettacolo teatrale \"Umorista sar\u00e0 lei\".\nNel 2009 ha realizzato il commento in video per la serie di 10 DVD \"Carosello - La storia di un mito\" (uscita in edicola due anni dopo)."}
{"id": "3330202", "revid": "767487", "url": "https://it.wikipedia.org/wiki?curid=3330202", "title": "5.000 dollari sull'asso", "text": "5.000 dollari sull'asso \u00e8 un film del 1964, diretto da Alfonso Balc\u00e1zar.\nTrama.\nJeff, un pistolero, vince 5 000 dollari in una partita a poker e si impadronisce di un ranch a Town Creek, una cittadina dell'Arizona infestata dai banditi."}
{"id": "3330211", "revid": "183694", "url": "https://it.wikipedia.org/wiki?curid=3330211", "title": "Christopher Lasch", "text": "La sua opera pi\u00f9 nota \u00e8 il saggio \"La cultura del narcisismo\"."}
{"id": "3330212", "revid": "339392", "url": "https://it.wikipedia.org/wiki?curid=3330212", "title": "Bruscitt", "text": ""}
{"id": "3330213", "revid": "158913", "url": "https://it.wikipedia.org/wiki?curid=3330213", "title": "Waiting in Beijing", "text": ""}
{"id": "3330214", "revid": "729019", "url": "https://it.wikipedia.org/wiki?curid=3330214", "title": "Isola di San Pancrazio", "text": "L'isola di san Pancrazio, o isola Grande, \u00e8 la pi\u00f9 grande delle Isole di Brissago.\nStoria.\nSecondo alcune fonti nell'isola venne eretta una chiesa dedicata a San Pancrazio nell'IX secolo, che cadde poi in rovina. L'isola ebbe diversi proprietari fino a quanto, nel settecento, i discendenti di Don Antonio Borani la cedettero ad Antoinette de Saint L\u00e9ger, una baronessa russa. Nel 1885, la baronessa effettu\u00f2 una radicale opera di ristrutturazione della villa e cre\u00f2 un parco. Nel 1927 l'intera propriet\u00e0 venne acquistata da Max Emden, un commerciante tedesco proveniente da Amburgo, che demol\u00ec e ricostru\u00ec la villa, nonch\u00e9 la darsena, l'orangerie e il bagno romano. Nel 1949 l'isola \u00e8 stata acquistata in compropriet\u00e0 dal Canton Ticino, dalla Lega Svizzera per la protezione dei beni culturali, dalla Lega svizzera per la protezione della natura, nonch\u00e9 dai comuni di Brissago, Ascona e Ronco sopra Ascona."}
{"id": "3330223", "revid": "201640", "url": "https://it.wikipedia.org/wiki?curid=3330223", "title": "Torta di pane", "text": ""}
{"id": "3330228", "revid": "122246", "url": "https://it.wikipedia.org/wiki?curid=3330228", "title": "Formazioni di Serie A2 femminile FIPAV 2008-2009", "text": "Formazioni delle squadre di pallavolo partecipanti alla stagione 2008-2009 del campionato di serie A2."}
{"id": "3330234", "revid": "1543377", "url": "https://it.wikipedia.org/wiki?curid=3330234", "title": "Veronica scutellata", "text": "La Veronica delle paludi (Veronica scutellata ) \u00e8 una pianta erbacea perenne appartenente alla famiglia delle Plantaginaceae.\nDistribuzione e habitat.\n\u00c8 diffusa nelle zone umide in Europa, in Nord America e in Asia, dove il suo areale si estende dal Medio Oriente e dal Kazakistan alla Kam\u010datka.\nDescrizione.\nLa corolla \u00e8 pentamera ma apparentemente si presenta a 4 lobi in quanto i due petali superiori sono fusi insieme; gli stami sono 2 saldati alla corolla.\nIl frutto \u00e8 una capsula \u00e8 compressa lateralmente e contiene da 2 a 50 semi."}
{"id": "3330239", "revid": "1305772", "url": "https://it.wikipedia.org/wiki?curid=3330239", "title": "Settembrini", "text": ""}
{"id": "3330242", "revid": "1318658", "url": "https://it.wikipedia.org/wiki?curid=3330242", "title": "Jean Boyer", "text": "Biografia.\nFiglio del cantautore Lucien Boyer, Jean Boyer inizi\u00f2 giovanissimo a frequentare gli ambienti di teatro e cabaret. In una di queste occasioni incontr\u00f2 il compositore George Van Parys, con il quale collabor\u00f2 in una ventina di film, tra cui \"Circostanze attenuanti\" (1939), \"Bolero\" (1941), \"Romance de Paris\" (1941) e \"Gar\u00f9 gar\u00f9\" (1951), e a numerose canzoni."}
{"id": "3330246", "revid": "106456", "url": "https://it.wikipedia.org/wiki?curid=3330246", "title": "Metodo di R\u00e9sal", "text": "Il metodo di R\u00e9sal, dal nome del progettista francese Louis-Jean R\u00e9sal, chiamato anche metodo analitico tabellare ci consente di calcolare la spinta di un terrapieno quando si hanno condizioni morfologiche del terreno e geometriche del muro qualsiasi, cio\u00e8 estradossi del terreno inclinati e paramento a monte dei muri inclinato. Questo metodo \u00e8 tuttavia vincolato nel suo utilizzo a 3 fattori: Il primo \u00e8 che la qualit\u00e0 del terreno deve essere tale per cui gli angoli di attrito interni \u03c6 devono essere uguali a 25\u00b0, 35\u00b0 e 45\u00b0; Il secondo fattore \u00e8 legato alla presenza pi\u00f9 o meno del sovraccarico accidentale e cio\u00e8 in presenza di quest'ultimo il metodo di Resal non pu\u00f2 essere utilizzato; Il terzo fattore \u00e8 legato alla possibilit\u00e0 del calcolo delle pressioni, infatti con questo metodo le pressioni non possono essere calcolate.\nR\u00e9sal calcola la spinta scomponendola in 2 componenti: verticale V ed orizzontale Q, trovate le 2 componenti attraverso il teorema di pitagora calcola la spinta come ipotenusa del triangolo rettangolo che si forma dalle 2 componenti. Nel calcolo delle 2 componenti R\u00e9sal tiene conto di 2 coefficienti chiamati A e B, i quali valori vengono individuati attraverso una tabella (Tabella dei coefficienti A, B per il calcolo della spinta su manufatti di sostegno secondo R\u00e9sal), valori indipendenti da 3 angoli: L'angolo di inclinazione del terrapieno \u03b5, l'angolo di inclinazione del paramento murario \u03b1, l'angolo di attrito del terrapieno \u03c6. Inoltre cos\u00ec come nel metodo di Coulumb generalizzato possiamo calcolare l'inclinazione della spinta che sar\u00e0 uguale alla somma tra l'angolo di attrito terramuro \u03b8(Testa) e l'angolo di inclinazione del paramento murario \u03b1. Quando il paramento a monte del muro \u00e8 verticale l'angolo \u03b1=0 e l'angolo \u03b4=\u03b8."}
{"id": "3330250", "revid": "287204", "url": "https://it.wikipedia.org/wiki?curid=3330250", "title": "Bimota DB4", "text": "La Bimota DB4 \u00e8 una motocicletta costruita dalla casa motociclistica riminese Bimota alla fine degli anni novanta. Il nome, come da nomenclatura standard della casa, sta ad indicare che questo \u00e8 cronologicamente il quarto modello dotato di propulsore Ducati.\nStoria.\nLa Bimota si era gi\u00e0 rivolta alla Ducati per ottenere una fornitura di motori nel 1985, quando realizz\u00f2 la \"DB1\" dotata del motore della Pantah 750 e sulla scia del successo commerciale di questo modello, nel 1993 si rinnova la collaborazione con la \"DB2\", motorizzata Ducati 900 SS, mentre nel 1994 la piccola azienda propone una moto \"nuda\" dall'estetica molto particolare e ardita, la \"DB3 Mantra\", che per\u00f2 non riscuote un notevole successo di vendite, ma il cui telaio viene riutilizzato per la DB4.\nTecnica.\nIl telaio della DB4 \u00e8 un traliccio di tubi a sezione ovale realizzato in lega di alluminio al fine di risparmiare peso rispetto ad un'analoga struttura in acciaio ed \u00e8 lo stesso utilizzato in precedenza sulla Mantra. Ad esso si associa una forcella teleidraulica Paioli con steli da 43\u00a0mm, con precarico molla e idraulica in estensione regolabili, mentre il forcellone posteriore \u00e8 collegato al telaio tramite un monoammortizzatore oleopneumatico \u00d6hlins dotato di numerose possibilit\u00e0 di regolazione e l'impianto frenante \u00e8 fornito dalla Brembo, con doppio disco anteriore da 320\u00a0mm e singolo da 230\u00a0mm posteriore.\nCompletano la parte ciclistica i cerchi in alluminio da 3.50x17 ant. e 5.50x17 post. che calzano rispettivamente pneumatici 120/70 e 180/55 (misure alternative 120/65 ZR 17 - 120/60 ZR 17 ant. e 190/50 ZR 17 post).\nIl propulsore \u00e8 lo stesso bicilindrico a due valvole per cilindro con distribuzione desmodromica da 900\u00a0cm\u00b3 che spinge la \"Ducati 900 SS2\", con le uniche differenze date dalla diversa cassa di aspirazione (l'airbox) e il diverso sistema di scarico.\nLe linee della carenatura e delle sovrastrutture sono molto filanti e pulite e richiamano quelle dei precedenti modelli YB9 SRi, YB11 e della contemporanea 500 Vdue, con la particolarit\u00e0 di avere entrambi i tubi di scarico posizionati sul lato destro e sovrapposti."}
{"id": "3330257", "revid": "62004", "url": "https://it.wikipedia.org/wiki?curid=3330257", "title": "FBML", "text": ""}
{"id": "3330261", "revid": "36426", "url": "https://it.wikipedia.org/wiki?curid=3330261", "title": "Camaino di Crescentino", "text": "Tra il 1299 e il 1317 \u00e8 documentato a Siena come capomastro dell'Opera del Duomo realizzando la parte superiore della facciata del Duomo.\nNel 1295 progett\u00f2 il fontanile pubblico e lavatoio denominato Fonte Nuova, a Siena, uno degli esempi pi\u00f9 illustri di architettura gotica senese.\nTra il 1317 circa e il 1325 sempre a Siena edific\u00f2 il battistero di San Giovanni del Duomo."}
{"id": "3330265", "revid": "91533", "url": "https://it.wikipedia.org/wiki?curid=3330265", "title": "Palio della Botte", "text": ""}
{"id": "3330267", "revid": "767487", "url": "https://it.wikipedia.org/wiki?curid=3330267", "title": "Il venditore di morte", "text": "Il venditore di morte \u00e8 un film del 1971, diretto da Lorenzo Gicca Palli.\nTrama.\nChester Conway, un poco di buono accusato di omicidio, viene condannato all'impiccagione. La proprietaria del saloon, convinta dell'innocenza di Chester, si rivolge all'avvocato Plummer perch\u00e9 raccolga prove atte contro l'imputato."}
{"id": "3330268", "revid": "1494169", "url": "https://it.wikipedia.org/wiki?curid=3330268", "title": "Sommaruga", "text": ""}
{"id": "3330277", "revid": "1543377", "url": "https://it.wikipedia.org/wiki?curid=3330277", "title": "Un papero da un milione di dollari", "text": "Un papero da un milione di dollari (\"The Million Dollar Duck\") \u00e8 un film del 1971 diretto da Vincent McEveety.\nTrama.\nAlbert Dooley, uno scienziato felicemente sposato con Katie, \u00e8 in costante difficolt\u00e0 nel pagamento di bollette salate. Anche al lavoro \u00e8 vittima di continue disavventure in quanto non \u00e8 mai riuscito ad avere successo con gli esperimenti sul suo papero di laboratorio. Dopo l'ennesimo esperimento fallito, il papero si allontana dal suo padrone, entrando in un laboratorio radioattivo dove \u00e8 colpito accidentalmente da scariche di raggi gamma. Per evitare che l'animale possa causare altri guai, Albert si vede costretto dal suo datore di lavoro a ospitare il papero in casa propria con la famiglia e lo dona al figlio Jimmy, da sempre desideroso di ricevere un animale domestico, il quale decide di dargli il nome di Charley.\nAlcuni giorni dopo, in seguito a una disputa con il suo vicino di casa Finley Hooper, governatore del dipartimento del tesoro degli USA, Albert scopre che il papero - spaventato dall'abbaiare del cane di Hooper - inizia a deporre uova in oro massiccio da 18 carati. Dopo l'iniziale sorpresa, si affida al suo amico Fred Hines, un avvocato che gli consiglia di non servirsi dell'oro deposto, per eventuali compravendite, per non destare sospetti, in particolare nei confronti di Hooper.\nAlbert e Katie per\u00f2 non resistono alla tentazione di far fruttare l'oro e, per colpa della donna, il Dipartimento del Tesoro Statunitense viene a conoscenza del papero dalle uova d'oro e di dove si trova. Il Dipartimento ritiene che il papero sia l'occasione per sanare il deficit del sistema monetario dello Stato. Dopo la diffusione della notizia a livello planetario, il Dipartimento incarica Hooper di controllare i Dooley per verificare se le informazioni date da Katie siano vere e, a seguito di una telefonata ricevuta direttamente dal presidente alla Casa Bianca Richard Nixon, giunge l'ordine di mettere le mani su Charley. Hooper ed altri membri del Dipartimento fanno irruzione in casa Dooley, ma nel frattempo Jimmy \u00e8 fuggito con Charley per evitarne il sequestro.\nDopo un susseguirsi di inseguimenti e di peripezie, alla fine Hooper riesce con altri governatori a confiscare Charley ad Albert, il quale viene a sua volta arrestato per sospetto di reati federali sull'uso dell'oro grezzo. Al processo, Hooper tenta in ogni modo di dimostrare la colpevolezza di Albert e di rivelare che Charley fa le uova d'oro abbaiandogli. Tuttavia Albert lo interrompe sostenendo che il timbro che sta usando non sia quello giusto per spaventare il papero. Dopo un latrato corretto da parte di uno scienziato, il giudice rompe l'uovo deposto per verificare quanto sostenuto da Hooper, ma dal guscio esce un tuorlo normale, perch\u00e9 l'effetto delle radiazioni su Charley si \u00e8 esaurito poco prima della sentenza. Il caso viene cos\u00ec archiviato per assenza di prove, Albert viene rilasciato e Charley viene restituito legalmente ai Dooley. Il giudice consiglia a Jimmy di seppellire un uovo d'oro, nel caso in cui Charley ancora dovesse deporlo, mentre Albert ha maturato la consapevolezza che la famiglia conta infinitamente di pi\u00f9 della ricchezza.\nAccoglienza.\nIncassi.\nIl film incass\u00f2 5,1 milioni di dollari in America del Nord.\nCritica.\n\"Un papero da un milione di dollari\" fu uno dei tre film che fece uscire dalla sala il critico cinematografico Gene Siskel durante la sua carriera professionale (gli altri due furono l'horror del 1980 \"Maniac\" e la commedia del 1996 \"La pecora nera\"). Roger Ebert descrisse il film come \"uno dei film pi\u00f9 profondamente stupidi che abbia mai visto\". Scott Weinberg del sito DVD Talk critic\u00f2 la rappresentazione del personaggio della Duncan, dichiarando: \"a Sandy Duncan [...] viene richiesto d'interpretare una casalinga con un cervello di gallina. In tutto il film si trova ad appena due passi dal ritardo mentale. E questo dovrebbe far ridere!\" Disse anche che \"Un papero da un milione di dollari\" \"entra facilmente nel novero delle peggiori commedie dal vivo per famiglie dello studio Disney. Di tutti i tempi\". IIn tempi pi\u00f9 recenti, i critici sono stati meno duri col film, comprendendo che il pubblico a cui si rivolgeva era di bambini ed entrando nello spirito della sostanziale sciocchezza della premessa di un'anatra dal valore estremamente grande. Per Mark Arnold si tratta di una commedia disneyana riuscita, molto migliore de \"L'ultimo eroe del West\" uscito qualche giorno prima, grazie ad una sceneggiatura migliore, ed \u00e8 tra i film Disney che preferisce."}
{"id": "3330279", "revid": "599013", "url": "https://it.wikipedia.org/wiki?curid=3330279", "title": "Chiesa di San Giovanni Battista (Borzonasca)", "text": "La chiesa di San Giovanni Battista \u00e8 un luogo di culto cattolico situato nella frazione di Belpiano nel comune di Borzonasca, nella citt\u00e0 metropolitana di Genova. La chiesa \u00e8 sede della parrocchia omonima del vicariato di Sturla e Graveglia della diocesi di Chiavari.\nStoria e descrizione.\nEdificata nel 1661, adiacente ai ruderi di un'antica chiesa parrocchiale fondata dai monaci colombaniani dell'abbazia di Borzone.\nDella stessa comunit\u00e0 parrocchiale fa parte l'antica cappella della Santissima Trinit\u00e0 presso la frazione di Tigliolo, eretta a ricordo della celebre battaglia di Lepanto del 1571."}
{"id": "3330280", "revid": "1005847", "url": "https://it.wikipedia.org/wiki?curid=3330280", "title": "Al-Aqsa TV", "text": "Al-Aqsa TV (in lingua araba \u0634\u0628\u0643\u0640\u0629 \u0627\u0644\u0623\u0642\u0635\u0640\u0649) \u00e8 la stazione televisiva ufficiale di Hamas. La programmazione comprende notiziari, talk-show, spettacoli per bambini (come Tomorrow's Pioneers, che promuovono violenza e l'antisemitismo) e spettacoli ispirati all'islam. Essa \u00e8 sotto il controllo del deputato al Consiglio legislativo palestinese Fathi Ahmad Hammad.\nHa iniziato a trasmettere nella striscia di Gaza il 9 gennaio 2006 dopo la vittoria di Hamas alle elezioni legislative palestinesi. Il 22 gennaio 2006 il procuratore generale della Palestina, Ahmed Maghni, decise di chiudere la stazione per mancanza delle necessarie licenze, ma la decisione non venne applicata.\nIl 29 dicembre 2008, durante l'Operazione Piombo fuso, l'aviazione israeliana bombard\u00f2 ripetutamente il quartier generale della televisione al-Aqsa a Gaza. L'edificio venne completamente distrutto, ma la stazione continu\u00f2 a trasmettere utilizzando un'unit\u00e0 mobile.\nCritiche.\nSecondo l'organizzazione ebraico-americana Anti-Defamation League, la Al-Aqsa TV promuoverebbe attivit\u00e0 terroristica istillando odio verso gli ebrei e gli israeliani e molti dei suoi programmi che incitano alla violenza sono indirizzati ai bambini.\nSul programma \"Tomorrow's Pioneers\" della Al-Aqsa a seguito delle proteste di gruppi di osservazione israeliani, il ministro dell'Informazione palestinese, Mustafa Barghouti, disse di aver ordinato ad Al Aqsa TV di bloccare le trasmissioni per consentire una revisione delle stesse. Nonostante l'ordine di Barghouti, \"Tomorrow's Pioneers\" continu\u00f2 ad essere trasmesso. In episodi successivi il co-protagonista, un personaggio simile a Topolino, chiamato Farfour, \u00e8 stato ucciso, durante un interrogatorio, da un israeliano, e la stessa sorte tocc\u00f2 ad un'ape di nome Naoul e ad un coniglio di nome Assoud. Assoud venne martirizzato e sostituito dall'orso Nassur.\nNel maggio 2008, Bassem Naeem, ministro della salute del governo di Hamas a Gaza, respinse le accuse di antisemitismo nei contenuti delle trasmissioni di \"Al-Aqsa TV\". In una lettera al The Guardian, Naeem sostenne che \"Al-Aqsa\" \u00e8 una TV indipendente che non esprime il punto di vista del governo o del movimento di Hamas. In risposta al redattore del Guardian Alan Johnson scrisse che \"Al-Aqsa TV\" non poteva essere una televisione indipendente da Hamas, in quanto guidata da Fathi Ahmad Hammad, amministratore delegato di una societ\u00e0 facente capo ad Hamas e che produce programmi per la radio di Hamas e per il bi-settimanale dello stesso movimento, e perch\u00e9 dal 2007, Hamas ha bloccato le trasmissioni dell'Autorit\u00e0 Nazionale Palestinese a Gaza e questo vuol dire che non vi \u00e8 una televisione indipendente a Gaza."}
{"id": "3330292", "revid": "174925", "url": "https://it.wikipedia.org/wiki?curid=3330292", "title": "Ettore Asticelli", "text": "Biografia.\nL'infanzia.\nEttore Asticelli nasce a Lodi l'8 luglio 1942 da genitori appartenenti alla classe operaia originari delle Marche. Il padre, Filippo, discende da una modesta famiglia di contadini di Montecassiano, vicino a Macerata; mentre Anita Tesovo, la madre, proviene da Ancona, figlia di sarti. Costretti dalla povert\u00e0 e dalla disoccupazione, migrano nel Lodigiano pochi mesi dopo il matrimonio.\n\u00c8 il quarto di cinque fratelli maschi, nati tutti tra il 1936 e il 1944. Per via di una gracile costituzione fisica, infatti, il padre verr\u00e0 esonerato dalla leva in entrambe le guerre, e la giovane famiglia vivr\u00e0 inizialmente (e paradossalmente) un periodo di relativo benessere. Durante la seconda guerra mondiale, infatti, la scarsit\u00e0 di uomini, e, quindi, di lavoratori, consentir\u00e0 al genitore di svolgere svariate mansioni, dal panettiere all'arrotino, garantendo alla moglie e ai bambini cibo e un tetto sotto cui alloggiare. Si deve quindi aprire qui un contenzioso riguardo al rapporto con il movimento partigiano: Ettore, in un'intervista, dir\u00e0:\nTuttavia, questo racconto appare poco realistico; inoltre si devono al fratello Adriano alcune note di polemica, pubblicate in un articolo sul quotidiano locale pochi giorni dopo la pubblicazione dell'intervista sopraccitata: \"[...] mio padre non lasciava una briciola di pane nemmeno ai cani bastardi che scorazzavano nel vialetto: ma se anche cos\u00ec non fosse stato, difficilmente ho ricordo di qualcuno che prendesse a peggiori parole i partigiani e il loro operato [...]\". Ora; nonostante sembra che in quel periodo (primi anni ottanta) non corresse buon sangue tra i fratelli (n\u00e9 pi\u00f9 ne corse fino alla morte del fratello maggiore nel 1987), questa versione dei fatti sembra pi\u00f9 credibile, considerando anche la maggiore et\u00e0 del fratello (nato nel 1936). Questa vicenda per\u00f2 riflette molto bene il disagio che caratterizz\u00f2 i primi anni di vita del poeta, che, anche in seguito, risulta evidente nella vergogna che Asticelli prova nel parlare della sua famiglia, diventando ancora pi\u00f9 schivo e vago del solito, e nel tentativo di nobilitare i parenti inventando questo tipo di storielle.\nLa competizione con i fratelli maggiori, il rigetto dei valori fascisti (probabilmente ancora molto ancorati nel piccolo nucleo famigliare)- tutti aspetti che concorrono a sviluppare nell'animo sensibile e riservato del giovane i primordi di quella desolazione e di quel laconico, inappagabile desiderio di rivalsa che ne domineranno il percorso poetico.\nAdolescenza e prima giovinezza.\nCon l'avvento degli anni cinquanta la famiglia Asticelli conosce un periodo di nuova povert\u00e0, \u00e8 il padre si trova spesso disoccupato, anche per lunghi periodi. Il giovane Ettore riesce comunque a proseguire gli studi, poich\u00e9 si era dimostrato molto dotato, e, \"su incentivo della maestra\" e la garanzia di alcuni sussidi pubblici, accede al ginnasio, complice anche il nuovo impiego stabile del padre come meccanico. Frequenter\u00e0 a Milano il ginnasio e il liceo classico Cesare Beccaria, facendo il pendolare. Questo \u00e8 forse il periodo pi\u00f9 felice della sua vita: Finalmente \"lontano dall'immobile ed opprimente clima famigliare\", \"rinasce a nuova vita\". La sua esistenza si costella di nuove e appassionanti conoscenze, rimanendo inebriata da questo nuovo mondo cos\u00ec intellettualmente stimolante. Probabilmente qui vivr\u00e0 le prime, sofferte, avventure amorose. Asticelli torna spesso a questo periodo nelle sue composizioni, e fu proprio allora che cominci\u00f2 a scrivere e divenire conscio delle proprie potenzialit\u00e0. Si distinse e si fece notare per le sue capacit\u00e0 poetiche gi\u00e0 nel 1959, anno in cui vinse il tradizionale agone poetico tra i licei milanesi. Fu probabilmente in questo periodo che si invagh\u00ec (mai corrisposto) di Francesca, sua compaesana, anch'essa pendolare; in \"Ruppe il mio sguardo\" (\"Tabulati\"), definir\u00e0 l'amore per essa come \"l'unico cane da cui mi sarei lasciato sbranare\".\nDopo il fecondo e felice periodo liceale, Asticelli si iscrive al corso di laurea in lettere presso l'Universit\u00e0 degli studi di Padova, complice una borsa di studio presso un convitto religioso a cui riesce ad accedere grazie ad alcune conoscenze milanesi guadagnate negli anni di liceo. Non molto si sa, n\u00e9 vale la pena dire, sul periodo universitario fuori sede. Si laure\u00f2 con il massimo di voti nel 1965.\nSono una quindicina le poesie conosciute composte in questi anni, ma come poetica si rifanno fondamentalmente ai temi gi\u00e0 abbozzati negli anni liceali (l'amore, la noia, lo scorrere del tempo).\nPeriodo maturo.\nFinita l'universit\u00e0, Asticelli scrive oramai con fluidit\u00e0 e cognizione. Torna a Lodi, dove si stabilisce definitivamente, e in poco tempo (nel 1969) diventa professore di lettere presso il liceo scientifico Giovanni Gandini.\nCondurr\u00e0 d'ora in avanti una vita ordinaria. Fuma molto, viaggia poco. Frequenta alcune donne con altalenanza e cinismo (raramente andr\u00e0 oltre alle brevi avventure, e mai si sposer\u00e0), sebbene il tema della sofferenza per amore sia ricorrente nei suoi scritti. Questo, essenzialmente, sar\u00e0 l'andamento del resto della sua vita, costellata da ben pochi altri eventi, quali la morte del padre nel 1978, alcuni importanti riconoscimenti poetici in seguito alle pubblicazioni dei due libri, qualche rara intervista o incontro con altri poeti (nel 1984 conosce Alda Merini). Ed \u00e8 proprio da questa \"routine\" di abitudini (in parte subita e in parte ricercata per carattere), dalla noia e dalla depressione nascente, che scaturisce la poetica del suo periodo maturo, pi\u00f9 fecondo, pi\u00f9 profondo e di respiro.\nIn questo periodo ha inizio la psicosi che lo segu\u00ec fino alla morte, facendo credere al poeta che non fosse altro che un \"personaggio fittizio\" inventato da qualche entit\u00e0 \"aldil\u00e0\" per prendersi gioco della non-esistenza del creato.\nDeclino e morte.\nBen presto (primi anni settanta) si manifestano in Asticelli i segni della depressione patologica, aggravati nel tempo da uno stile di vita solitario e alienante. Le terapie (durante le quali verr\u00e0 anche sottoposto ad elettroshock) non hanno esiti positivi, e le numerose proposte di aiuto da parte di amici e ammiratori verranno sempre rifiutate. Gi\u00e0 agli inizi degli anni ottanta la produzione poetica va via via scemando, per scomparire del tutto prima degli anni novanta.\nMuore solo, di cancro ai polmoni (da grande fumatore qual era), dopo tre anni di malattia, nel 2001.\nLa poetica di Ettore Asticelli.\nLa sua poetica evolve nel corso degli anni settanta, avvicinandosi agli stili disillusi delle avanguardie poetiche di quel periodo, come Alda Merini e Giorgio Manganelli, accostandosi come stile ai poeti cannibali. Pubblica due raccolte di poesie, una nel 1979, \"Ali di ferro, antologia di un'espiazione\" e una nel 1986, \"Tabulati\", pubblicate in tirature modestissime dalla piccola casa editrice Gisismondi, fallita nel 1994.\nNuovi studi e riletture, effettuati da un gruppo di ricerca dell'Universit\u00e0 di Padova, stanno riscoprendo la poetica di Asticelli, distaccata e lucida, le cui opere dovrebbero venire riunite in un'unica edizione critica pubblicata dalla stessa universit\u00e0 verso il 2013."}
{"id": "3330295", "revid": "1543377", "url": "https://it.wikipedia.org/wiki?curid=3330295", "title": "Monte Santa Vittoria", "text": "Il monte Santa Vittoria \u00e8 una montagna della Sardegna che raggiunge l'altezza di 1.220 metri sul livello del mare. Si trova nel territorio amministrativo del comune di Esterzili. Si erge alla fine del crinale che lo collega al valico di Arcuer\u00ec, nel territorio di Seui. Data la sua posizione particolare (questo crinale \u00e8 l'estrema propaggine sud del Gennargentu, dal quale \u00e8 interrotto, insieme al monte Perdedu, dal percorso del Flumendosa) si pu\u00f2 avvistare una buona parte del territorio della Sardegna, dal restante Gennargentu, all'Ogliastra ed alle sue coste, fino al Sarrabus-Gerrei e, nelle giornate pi\u00f9 limpide, le pianure del cagliaritano e dell'oristanese."}
{"id": "3330297", "revid": "93556", "url": "https://it.wikipedia.org/wiki?curid=3330297", "title": "Dribbling (programma televisivo)", "text": "Dribbling \u00e8 un programma televisivo italiano di genere rotocalco sportivo a cura di Rai Sport, in onda su Rai 2 dal 1973 al 1983 e poi dal 1988.\nStoria.\nUna prima versione della trasmissione ebbe avvio l'8 dicembre 1973, venendo trasmessa ogni sabato nel tardo pomeriggio sull'allora Secondo Programma, e tra i suoi conduttori ebbe anche Nando Martellini e poi Gianni Min\u00e0 con Gianfranco De Laurentiis. Essa prosegu\u00ec fino al 1983, ma gi\u00e0 dal 1976 andava in onda per la maggiore anche la rubrica \"Sabato Sport\".\nNel 1988 il rotocalco \u00e8 tornato in onda alle 18.55 sempre su Rai 2, in collaborazione appunto con il TG2, mentre \"Sabato Sport\" invece era passato definitivamente in gestione al TG1 gi\u00e0 dall'anno precedente. Dal 1991 ha assunto il formato che avrebbe mantenuto fino agli anni 2010, venendo trasmesso ogni sabato dalle ore 13.30 alle 14.00. Dal 16 settembre 2018 va in onda di domenica pomeriggio alle ore 17:00, salvo tornare all'orario precedente dalla stagione 2019 -2020.\nFino al 1995 il programma era condotto da una giovane Antonella Clerici, assieme ancora a Gianfranco De Laurentiis, il quale successivamente lo ha condotto da solo. In seguito \"Dribbling\" \u00e8 stato condotto da vari giornalisti, ultima dei quali Simona Rolandi. Nell'edizione 2012-2013 sparisce la figura del conduttore per poi ritornare nell'edizione successiva sempre con la Rolandi alla conduzione. Tuttavia dalla stagione 2016-2017 la figura del conduttore viene nuovamente abolita, per poi tornare nuovamente dalla stagione successiva con la conduzione di Cristina Caruso e Tommaso Mecarozzi. Dal 2019 \u00e8 condotto da Alessandro Antinelli mentre la stagione successiva torna Simona Rolandi con la partecipazione fissa di Massimo De Luca e Domenico Marocchino.\nIl programma verte sui principali eventi sportivi (prevalentemente calcistici, ma non solo) del fine settimana, sui quali vengono proposti numerosi servizi ed interviste ai protagonisti.\nA partire dal 1990, in occasione rispettivamente degli Europei e dei Mondiali di calcio, vanno in onda le versioni \"Dribbling Europei\" e \"Dribbling Mondiali\", trasmesse nel consueto orario delle 13.30, ma in tutti i giorni della settimana.\nSigla.\nLa celebre sigla della trasmissione \u00e8 un frammento del brano \"One of These Days\" dei Pink Floyd."}
{"id": "3330302", "revid": "1149807", "url": "https://it.wikipedia.org/wiki?curid=3330302", "title": "Takehito Koyasu", "text": "\u00c8 noto per aver doppiato Dio Brando in \"Le Bizzarre Avventure di JoJo\", Zeke Jaeger ne \"L'Attacco dei Giganti\" ed Excalibur in \"Soul Eater\".\nCarriera.\nKoyasu \u00e8 parte del gruppo musicale \"Weiss\", composto dai quattro principali doppiatori della serie \"Weiss Kreuz\" (Koyasu, Shinichiro Miki, Tomokazu Seki e Yuuki Hiro). Ha fatto parte dell'agenzia Production Baobab, ma in seguito ha fondato una propria nel 1998 chiamata T's Factory.\nPer via della sua voce bassa e profonda, Koyasu interpreta principalmente ruoli da antagonista o da bish\u014dnen solitario, bench\u00e9 proprio per questo in anni pi\u00f9 recenti gli sono stati assegnati spesso ruoli parodistici o comici. Secondo quanto detto dalla mangaka Hisaya Nakajo, il personaggio di Masao Himejima di \"Hana-Kimi\" \u00e8 stato creato proprio pensando alla voce di Koyasu.\nKoyasu utilizza lo pseudonimo Hayato Jumonji, quando doppia anime hentai.\nKoyasu, inoltre, \u00e8 un doppiatore molto riservato ed infatti non ha mai rilasciato interviste."}
{"id": "3330325", "revid": "132266", "url": "https://it.wikipedia.org/wiki?curid=3330325", "title": "Siq (Petra)", "text": "al-Siq () \u00e8 una gola che costituisce l'ingresso principale all'antica citt\u00e0 di Petra nel sud della Giordania. La buia e stretta gola (in alcuni punti non vi sono pi\u00f9 di 2 metri fra una parete e l'altra) si snoda per circa 1.600 metri e termina di fronte al monumento pi\u00f9 noto di Petra, el Khasneh.\nStoria.\nIl Siq \u00e8 una faglia geologica naturale prodotta da forze tettoniche e levigata dall'erosione dell'acqua. Le muraglie che racchiudono il Siq sono alte fra 91 e 182 metri.\nAll'ingresso al Siq vi \u00e8 una enorme diga, ricostruita nel 1963 e poi ancora nel 1991, progettata per sbarrare la foce del Siq e reindirizzare le acque del Wadi Musa. La diga \u00e8 una ricostruzione abbastanza fedele di quella realizzata dai Nabatei per controllare il Wadi Musa tra il I secolo a.C. e gli inizi del I secolo. L'ingresso contiene anche i resti di un arco monumentale, del quale solo i due pilastri e alcune pietre dell'arco stesso sono sopravvissute. L'arco \u00e8 crollato nel 1896 a seguito di un terremoto ma il suo aspetto \u00e8 noto per essere stato rappresentato su una litografia di David Roberts.\nIl Siq venne utilizzato come ingresso carovaniero alla citt\u00e0 di Petra. Lungo entrambe le pareti della gola sono scavate una serie di nicchie votive che suggeriscono che il Siq era sacro al popolo dei Nabatei. Nel 1998, venne scoperto un gruppo di statue, nel corso di scavi realizzati per abbassare il livello della strada di circa due metri. Anche se la parte superiore \u00e8 fortemente erosa, \u00e8 ancora possibile riconoscere le figure di due commercianti, ognuno dei quali tiene per le redini due cammelli. Le figure sono quasi il doppio delle dimensioni naturali.\nLungo il Siq vi \u00e8 un certo numero di locali sotterranei la cui funzione non \u00e8 stata ancora chiarita. La possibilit\u00e0 che siano state tombe \u00e8 stata esclusa e gli archeologi trovano difficile credere che fossero abitazioni. Secondo la maggioranza sarebbero stati dei rifugi delle guardie che difendevano l'ingresso principale di Petra."}
{"id": "3330326", "revid": "63756", "url": "https://it.wikipedia.org/wiki?curid=3330326", "title": "Istituto per la salute e la protezione dei consumatori", "text": "L'Istituto per la salute e la protezione dei consumatori (IHCP, dall'inglese \"Institute for Health and Consumer Protection\") \u00e8 uno dei sette istituti del Centro comune di ricerca (JRC), una direzione generale della Commissione europea. Ha sede a Ispra, in Italia.\nL'Istituto per la salute e la protezione dei consumatori fornisce il supporto scientifico allo sviluppo e attuazione delle politiche dell'Unione europea riguardanti la salute e protezione dei consumatori. L'istituto svolge attivit\u00e0 di ricerca per migliorare la comprensione dei rischi potenziali per la salute derivanti dalle sostanze chimiche, biocidi, organismi geneticamente modificati, contaminanti rilasciati da materiali con cui gli alimenti vengono a contatto e da prodotti di consumo."}
{"id": "3330328", "revid": "256896", "url": "https://it.wikipedia.org/wiki?curid=3330328", "title": "Istituto per la salute e la protezione del consumatore", "text": ""}
{"id": "3330331", "revid": "599013", "url": "https://it.wikipedia.org/wiki?curid=3330331", "title": "Chiesa di Santa Margherita (Borzonasca)", "text": "La chiesa di Santa Margherita di Antiochia \u00e8 un luogo di culto cattolico situato nella frazione di Brizzolara, in via Adolfo Brizzolara, nel comune di Borzonasca nella citt\u00e0 metropolitana di Genova. La chiesa \u00e8 sede della parrocchia omonima del vicariato di Sturla e Graveglia della diocesi di Chiavari.\nStoria e descrizione.\nL'attuale chiesa ha una struttura tipicamente moderna, poich\u00e9 fu eretta nella seconda met\u00e0 del XX secolo e consacrata il 12 ottobre del 1981 da monsignor Giacomo Barabino, vescovo della diocesi di Bobbio.\nOriginariamente la chiesa fu edificata nel fondovalle e solo nel XVII secolo fu eretto l'oratorio omonimo sulle alture della frazione. La parrocchia si costitu\u00ec il 9 marzo del 1912 e pass\u00f2 nella diocesi di Chiavari dal 1989."}
{"id": "3330348", "revid": "290275", "url": "https://it.wikipedia.org/wiki?curid=3330348", "title": "Faro d'Alessandria", "text": ""}
{"id": "3330350", "revid": "1305772", "url": "https://it.wikipedia.org/wiki?curid=3330350", "title": "Suzzani", "text": ""}
{"id": "3330354", "revid": "599013", "url": "https://it.wikipedia.org/wiki?curid=3330354", "title": "Chiesa di San Lorenzo (Borzonasca)", "text": "La chiesa di San Lorenzo \u00e8 un luogo di culto cattolico situato nella frazione di Levaggi nel comune di Borzonasca, nella citt\u00e0 metropolitana di Genova. La chiesa \u00e8 sede della parrocchia omonima del vicariato di Sturla e Graveglia della diocesi di Chiavari.\nStoria e descrizione.\nLa chiesa \u00e8 parrocchia dall'XI secolo assieme a quella di San Pietro di Recroso, in seguito soppressa.\nL'attuale edificio \u00e8 risalente al XVII secolo - l'apertura dell'edificio \u00e8 risalente al 10 agosto del 1653 - e la sua consacrazione avvenne il 10 agosto del 1916 ad opera del vescovo di Chiavari monsignor Giovanni Gamberoni."}
{"id": "3330357", "revid": "1305772", "url": "https://it.wikipedia.org/wiki?curid=3330357", "title": "Dal Zotto", "text": ""}
{"id": "3330358", "revid": "223320", "url": "https://it.wikipedia.org/wiki?curid=3330358", "title": "CERO", "text": ""}
{"id": "3330360", "revid": "76963", "url": "https://it.wikipedia.org/wiki?curid=3330360", "title": "Abby Elliott", "text": "Carriera.\nNata a Wilton, Connecticut, decise da piccola che avrebbe voluto diventare attrice. Diplomatasi nel 2005, lasci\u00f2 il College che aveva cominciato a frequentare a NY City dopo un solo semestre, cominciando a recitare all'Upright Citizens Brigade Theater (UCBT) di Los Angeles. Nel 2006, Elliott apparve nelle sitcom \"You've Reached The Elliotts\" e \"Chrissy: Plain &amp; Simple\".\nElliott - su consiglio del padre che aveva lavorato nello spettacolo nel 1994, si un\u00ec al cast del SNL nel novembre 2008.\nNel 2011, ha preso parte con un piccolo ruolo al film \"Amici, amanti e...\"."}
{"id": "3330361", "revid": "1006354", "url": "https://it.wikipedia.org/wiki?curid=3330361", "title": "Caressa", "text": ""}
{"id": "3330366", "revid": "36426", "url": "https://it.wikipedia.org/wiki?curid=3330366", "title": "Chiesa di San Martino (Borzonasca)", "text": "La chiesa di San Martino \u00e8 un luogo di culto cattolico situato nella frazione di Montemoggio nel comune di Borzonasca, nella citt\u00e0 metropolitana di Genova. La chiesa \u00e8 sede della parrocchia omonima del vicariato di Sturla e Graveglia della diocesi di Chiavari.\nStoria e descrizione.\nLa sua comunit\u00e0 parrocchiale fu istituita nel XIII secolo, ma in seguito assoggettata alla parrocchia di Sant'Andrea di Borzone; la separazione da essa avvenne nel 1626 quando il vescovo di Genova monsignor Domenico de' Marini ne ricostitu\u00ec, il 18 luglio, la comunit\u00e0 parrocchiale.\nLa consacrazione della chiesa avvenne il 19 agosto del 1916 da monsignor Giovanni Gamberoni della diocesi chiavarese."}
{"id": "3330380", "revid": "767487", "url": "https://it.wikipedia.org/wiki?curid=3330380", "title": "I vent'anni di Luz", "text": "I vent'anni di Luz \u00e8 un romanzo di Elsa Osorio del 1998 (edito da Guanda nel 2000). Racconta la storia di Luz, una ragazza argentina di vent'anni che, quando nasce suo figlio, inizia a sospettare che colei che ha sempre chiamato mamma, non sia in realt\u00e0 la sua vera madre. Accanto alla sua ricerca personale si affianca anche la crescente consapevolezza di ci\u00f2 che \u00e8 accaduto durante la dittatura argentina e del dramma dei desaparecidos. \nTrama.\nIl libro inizia con un prologo nel 1998, in cui Luz arriva a Madrid per incontrare colui che si scoprir\u00e0 presto essere il suo vero padre. Durante l'incontro inizia una conversazione tra padre e figlia in cui la ragazza ricostruisce le circostanze della sua nascita, della morte di sua madre, del suo affidamento alla figlia e al genero del generale Dufau, uno dei torturatori dei prigionieri \"sovversivi\"."}
{"id": "3330385", "revid": "599013", "url": "https://it.wikipedia.org/wiki?curid=3330385", "title": "Chiesa di Santa Maria Assunta (Borzonasca)", "text": "La chiesa di Santa Maria Assunta \u00e8 un luogo di culto cattolico situato nella frazione di Prato Sopralacroce nel comune di Borzonasca, nella citt\u00e0 metropolitana di Genova. La chiesa \u00e8 sede della parrocchia omonima del vicariato di Sturla e Graveglia della diocesi di Chiavari.\nStoria e descrizione.\nLa sua storia \u00e8 legata al precedente edificio religioso, la chiesa parrocchiale di San Martino di Licciorno. Quest'ultimo edificio fu eretto intorno al X secolo o XI secolo e dipendente dall'abbazia di San Colombano di Bobbio fino al suo abbandono.\nIn seguito, fu riedificata una nuova chiesa nel XIV secolo, ma l'attuale aspetto \u00e8 risalente alla successiva ricostruzione del 1730. La chiesa fu elevata al titolo di prevostura il 13 aprile 1896.\nLa pala raffigurante i \"Santi Rocco, Martino, Antonio abate e Lorenzo che intercedono presso la Vergine Maria e la Santissima Trinit\u00e0 per le anime del purgatorio\" - di scuola pittorica genovese del primo Settecento, forse della bottega di Domenico Piola - conservata nella parrocchiale di Prato Sopralacroce sarebbe appartenuta in origine, cos\u00ec come tramandato oralmente, alla chiesa di Licciorno e da l\u00ec trasferita in epoca incerta."}
{"id": "3330403", "revid": "125799815", "url": "https://it.wikipedia.org/wiki?curid=3330403", "title": "K\u014dz\u014d Saeki", "text": "In attivit\u00e0 dal 1934 al 1967, \u00e8 famoso in patria per i suoi film in muto, uno dei quali \u00e8 stato girato sotto lo pseudonimo di K. Sahaki.\nBiografia.\nNasce a Tokyo nella circoscrizione di Shiba (attualmente parte della circoscrizione di Minato) il 4 dicembre 1912. Abbandonati gli studi al liceo Waseda, lavora per le agenzie pubblicitarie Naigai-ts\u016bshinsha e Hakuh\u014dd\u014d. Il suo debutto nel mondo del cinema fu nel 1934, con la sceneggiatura del film muto \"Meikun d\u014dch\u016bki\" (cronache di viaggio di un signore illuminato), tratta da un soggetto di Kawai Tokutar\u014d, proprietario della Tokyo Eiga, che possedeva un teatro di posa nel quartiere di Sugamo, Tokyo, e diretto da H\u014dz\u014d Nakajima. Nel 1937 debutta come regista con la pellicola \"Ukiyo-e s\u014dshi\"(romanzo illustrato con immagini del mondo fluttuante).\nNel febbraio 1942, a causa delle restrizioni imposte dal governo durante la Seconda guerra mondiale, in seguito alla fusione della Taito con la Shink\u014d Kinema e la sezione di produzione della Nikkatsu che and\u00f2 a formare la Dai-Nippon Eiga Seisaku (l'attuale Kadokawa Pictures), viene assegnato alla seconda unit\u00e0 di produzione Kadokawa Pictures a Tokyo. L'anno seguente, dopo aver pubblicato \"Hanayakanaru gens\u014d\" (un miraggio lussureggiante), ripreso su detto set, interrompe le attivit\u00e0 fino alla fine della guerra.\nNel dopoguerra egli, tornato al set Kadokawa Pictures di Tokyo, riprende a lavorare dirigendo il film \"Tekken no machi\" (la via del pugno di ferro), uscito il 27 maggio 1947.\nIl 1950 \u00e8 la volta di \"Arashi no naka no hara\", mentre nel 1952 escono \"Awa tanuki yashiki\" (la residenza dei tassi di Awa) e M\u014dj\u016b tsukai no sh\u014djo. I tre film vengono girati al teatro di posa Daiei di Kyoto. Sempre nel 1952, Saeki lascia la Kadokawa Pictures per passare alla Shin-Toho, dove gira \"Choito neesan omoide yanagi\" (Il salice dei ricordi della sorella) con protagonista Sayo Fukuko e \"Muhomono\" nel 1953, interpretato da Kenji Sugawara e Ayako Wakao. Il 1953 \u00e8 proprio l'anno in cui cominci\u00f2 a farsi conoscere al grande pubblico.\nNel 1955-1956 realizza i due film \"Shichinin no ani im\u014dto\" con Ayako Wakao e Jun Negami, e \"Bara no k\u014dd\u014dkan\", con protagonisti Kenji Sugawara, sempre Ayako Wakao e Fujiko Yamamoto. Nello stesso anno torna a girare per la Kadokawa Pictures ma, dopo il film \"Tsuma koso waga inochi\" (Mia moglie \u00e8 la mia vita, 1957) con Kenji Sugawara e Ayako Wakao, lascia definitivamente questa casa di produzione.\nNel 1958 dirige per la Tokyo Eiga \"Buttsuke honban\" (Rappresentazione senza prove), con Frankie Sakai, Keiko Awaji e Tatsuya Nakadai. A questo punto, si alterna fra la Tokyo Eiga, per cui dirige pellicole ad ambientazione storica, e la Takarazuka Eiga, con cui gira film in costume. Sempre dello stesso anno \u00e8 forse il film pi\u00f9 celebre del regista (uno dei pochi arrivato anche in Europa): Oatari tanuki goten (il palazzo del tasso), del 1958.\nNel 1964 prende le consegne della \"Ekimae series\" (Davanti alla stazione) e gira \" e i dodici successivi della serie. Nel 1967 dirige il suo ultimo film, \" (Commedia: jackpot davanti alla stazione); nell'anno seguente, 1968, una malattia lo costringe a ritirarsi dall'attivit\u00e0.\nMuore il 27 dicembre 1972 all'et\u00e0 di 60 anni."}
{"id": "3330407", "revid": "232551", "url": "https://it.wikipedia.org/wiki?curid=3330407", "title": "Borgo Casale", "text": ""}
{"id": "3330408", "revid": "2048388", "url": "https://it.wikipedia.org/wiki?curid=3330408", "title": "Shonda Cole", "text": "Giocava nel ruolo di schiacciatrice ed opposto.\nCarriera.\nLa carriera di Shonda Cole inizia nel 2003, tra le file della squadra della sua universit\u00e0, la University of South Carolina. Nei quattro anni in cui gioca per la sua universit\u00e0 non raggiunge alcun risultato di prestigio; tuttavia le sue prestazione le valgono le prime convocazioni in nazionale, con cui esordisce nel 2005 al World Grand Prix.\nNel 2007 inizia la carriera da professionista, giocando nella Superliga spagnola per il Club Voleibol Benidorm. Nel 2009 va a giocare nella Liga Superior portoricana per le Caribes de San Sebasti\u00e1n. Nella stagione 2010 gioca prima nelle Criollas de Caguas e poi nelle Pinkin de Corozal, con cui vince il campionato. Nella stagione 2013 viene ingaggiata dalle Indias de Mayag\u00fcez, con le quali vince il suo secondo scudetto, venendo anche premiata come MVP della finale.\nNella stagione 2013-14 torna a giocare in Europa, ingaggiata dal Volley-Ball Nantes nella Ligue A francese; tuttavia a met\u00e0 campionato lascia il club per tornare a giocare nelle Indias de Mayag\u00fcez per la Liga Superior 2014; al termine di questa esperienza non firma pi\u00f9 alcun contratto, ritirandosi dalla pallavolo giocata."}
{"id": "3330421", "revid": "108002", "url": "https://it.wikipedia.org/wiki?curid=3330421", "title": "EGPWS", "text": ""}
{"id": "3330423", "revid": "108002", "url": "https://it.wikipedia.org/wiki?curid=3330423", "title": "Enhanced Ground Proximity Warning System", "text": ""}
{"id": "3330424", "revid": "1318658", "url": "https://it.wikipedia.org/wiki?curid=3330424", "title": "S-300", "text": "Con la sigla S-300 (in cirillico: C-300, nome in codice NATO: SA-10 Grumble, SA-12 Giant/Gladiator, SA-20 Gargoyle) si identifica una famiglia di sistemi d'arma antiaerei a lungo raggio, di fabbricazione sovietica prima e russa poi, entrati in servizio a partire dagli anni '70 nei ranghi delle forze armate sovietiche. Sviluppati da aziende quali la NPO Almaz, la NPO Antey e la MNIIRE Altair (eredit\u00e0 oggi raccolta dalla conglomerata Almaz-Antey), sono stati sviluppati per neutralizzare aerei da combattimento, velivoli AWACS, missili da crociera e, nelle ultime versioni, missili balistici a corto raggio fino ad una distanza massima compresa tra i 75 (S-300P) e i 250\u00a0km (S-300PMU-2) offrendo una copertura dello spazio aereo di 360 gradi.\nIn servizio dal 1978, l'S-300 \u00e8 solitamente posto in prossimit\u00e0 di obiettivi sensibili quali grandi centri industriali, amministrativi e basi militari, che difende tracciando, nelle sue versioni pi\u00f9 avanzate, fino a 100 bersagli simultaneamente ed ingaggiandone fino a 36 contemporaneamente. Tali prestazioni sono bastate a far riscuotere un notevole successo commerciale a tutti i sistemi della famiglia, portandoli a diventare la spina dorsale delle difese aeree di numerose forze armate in particolare nelle regioni dell'Asia, del Medio oriente e dell'America latina.\nUn'evoluzione dei sistemi S-300, identificata in fase di sviluppo come S-300-PMU-3, \u00e8 il sistema antiaereo di nuova generazione S-400 Triumf, entrato in servizio nelle file delle forze aerospaziali russe nel 2007.\nCaratteristiche.\nUna delle principali peculiarit\u00e0 dell'S-300 \u00e8 quello di essere un sistema missilistico terra-aria completamente automatico che, una volta in configurazione da combattimento, \u00e8 in grado di tracciare, scambiare informazioni di tiro ed ingaggiare i propri bersagli, ordinati per priorit\u00e0, in piena autonomia. Inoltre, non \u00e8 necessario che l'unit\u00e0 di comando e le relative apparecchiature radar siano poste in prossimit\u00e0 dei lanciatori: per rendere pi\u00f9 difficile la localizzazione e, pertanto, la neutralizzazione degli elementi che lo compongono, possono trovarsi fino a 30\u201340\u00a0km di distanza l'uno dall'altro.\nIl tempo di dispiegamento di un sistema S-300 dalla configurazione di trasferimento a quella di lancio \u00e8 di 5 minuti.\nVersioni.\nForze missilistiche.\nVersioni progettate per garantire la difesa dello spazio aereo, nonch\u00e9 di obiettivi sensibili, da incursioni e/o attacchi aerei di varia natura, pensate per l'impiego presso i reparti di difesa aerea delle forze armate.\nEsercito.\nLe seguenti versioni dell'S-300 sono pensate per i reparti di difesa aerea dell'esercito e per proteggere le truppe di terra da attacchi aerei e/o missilistici inferti contro forze amiche sul campo di battaglia. Non appartengono propriamente al \"brand\" S-300, in quanto sono state sviluppate dalla sola Antey, anzich\u00e9 dal consorzio Almaz-Antey.\nMarina.\nVersioni navali del sistema S-300 studiate per essere imbarcate su unit\u00e0 di medie e grandi dimensioni.\nUtilizzatori.\n5 unit\u00e0 S-300PS\n2 battaglioni SAM S-300PMU2 attivi al 2010\nSistemi S-300PS consegnati dalla Russia nel 2007. 4 divisioni di missili S-300 consegnate nel 2014.\n10 lanciatori S-300, divisi in due unit\u00e0 da cinque lanciatori ciascuna.\nPrimo cliente di S-300PMU-2. consegnati 15 battaglioni (4 sistemi) entro il 2011.\n4 batterie di S-300VM \"Antey-2500\" consegnate nel 2017 ed ordinate nel 2014. La Russia \u00e8 in trattative con l'Egitto sulla fornitura di ulteriori sistemi Antey-2500.\n1 reggimento di S-300 PMU1 acquisito dopo la crisi missilistica di Cipro. 4 sistemi / 32 lanciatori / 175 missili.\nUnit\u00e0 S-300 di seconda mano\nSistemi acquistati nel 2007, ordine bloccato fino ad aprile 2015, a seguito della revoca del Cremlino al divieto alla vendita dei sistemi autoimposto per allineamento alle sanzioni della comunit\u00e0 internazionale. Il paese ha acquistato e ricevuto un numero sconosciuto di S-300 nel 2016, in servizio dal 2017. Almeno 4 batterie S-300PMU2 ricevute.\n10 battaglioni su S-300PS \nAl 2010: 1900 fra S-300 PS / PMU, e 200 tra S-300V / S-300V1.\nS-300P / PT ritirati entro il 2013 o aggiornati allo standard PM1. Contestualmente, i PM1 sono stati aggiornati alla versione PM2. S-300V convertiti alla versione S-300V4 dal 2015.\n1 batteria S-300PMU e 48 missili tipo 5V55R ereditati dalla Cecoslovacchia.\nOrdine per 6 sistemi firmato nel 2010. Consegnati alla Siria nel 2013. Dopo l'abbattimento del Su-24 russo nel novembre 2015, le batterie del sistema missilistico S-300, gestite da personale russo, sono state ufficialmente dispiegate nella provincia di Latakia per la protezione della base navale russa di Tartus. Il 1\u00ba ottobre 2018 3 battaglioni (24 lanciatori, +300 missili) di S-300PM sono state cedute e consegnate a titolo gratuito alle truppe siriane a seguito dell'abbattimento, avvenuto per errore, di un Il-20 russo nel settembre 2018 favorito dall'obsolescenza degli S-200 siriani impegnati a respingere un attacco aereo siriano.\nS-300PS, S-300PMU, S-300V e altri. [148] Al 2014 erano solo il 40% i sistemi S-300 in condizioni di servizio. La crisi con la Russia ha portato a un programma di modernizzazione accelerata con almeno 4 batterie revisionate nel periodo 2014-2015. 34 lanciatori sono rimasti in Crimea dopo l'annessione russa della Crimea nel 2014.\nOrdinati 2 battaglioni di S-300VM \"Antey-2500\", consegnati nel maggio 2012. 1 batteria costituita da 3 lanciatori e 225 missili operativa nel 2014 ed in servizio al settembre 2018.\nAcquistati 2 sistemi S-300PMU-1 (12 lanciatori) per quasi $ 300 milioni. Acquistato almeno 1 S-300 PMU-2 nel 2012."}
{"id": "3330427", "revid": "1566286", "url": "https://it.wikipedia.org/wiki?curid=3330427", "title": "Alfonso Balc\u00e1zar", "text": "Ha scritto 46 pellicole e diretto 29 film tra il 1958 e il 1984, lavorando intensamente nel genere degli spaghetti western."}
{"id": "3330438", "revid": "767487", "url": "https://it.wikipedia.org/wiki?curid=3330438", "title": "La cattedra", "text": "La cattedra \u00e8 un film del 1991 diretto da Michele Sordillo.\nTrama.\nUn professore universitario di Storia della Filosofia colpito da un ictus si ritrova circondato da un gruppo di assistenti pronti a tutto. Pur di prenderne il posto essi si daranno una battaglia spietata a colpi di intrighi e inganni.\nCritica.\nIl Mereghetti. Dizionario dei film (1993): *\u00bd"}
{"id": "3330439", "revid": "110157", "url": "https://it.wikipedia.org/wiki?curid=3330439", "title": "Avdarma", "text": "Avdarma (cos\u00ec anche in russo \u2013 \u0410\u0432\u0434\u0430\u0440\u043c\u0430) \u00e8 un comune della Moldavia situato nella Gagauzia di 3.564 abitanti al censimento del 2004.\nSociet\u00e0.\nEvoluzione demografica.\nIn base ai dati del censimento, la popolazione \u00e8 cos\u00ec divisa dal punto di vista etnico:"}
{"id": "3330443", "revid": "106872", "url": "https://it.wikipedia.org/wiki?curid=3330443", "title": "M-9 (missile)", "text": ""}
{"id": "3330449", "revid": "599013", "url": "https://it.wikipedia.org/wiki?curid=3330449", "title": "Swedish Open 1984 - Singolare", "text": "Il singolare del torneo di tennis Swedish Open 1984, facente parte della categoria Grand Prix, ha avuto come vincitore Henrik Sundstr\u00f6m che ha battuto in finale Anders J\u00e4rryd 3-6, 7-5, 6-3."}
{"id": "3330460", "revid": "767487", "url": "https://it.wikipedia.org/wiki?curid=3330460", "title": "Duello a tre", "text": "Duello a tre (\"Deadlock\") \u00e8 un film western diretto da Roland Klick."}
{"id": "3330466", "revid": "1442080", "url": "https://it.wikipedia.org/wiki?curid=3330466", "title": "Mercedes Cup 1984 - Singolare", "text": "Il singolare del torneo di tennis Mercedes Cup 1984, facente parte della categoria Grand Prix, ha avuto come vincitore Henri Leconte che ha battuto in finale Gene Mayer 7-6 6-0 1-6 6-1."}
{"id": "3330467", "revid": "106872", "url": "https://it.wikipedia.org/wiki?curid=3330467", "title": "Classe Xia (sottomarino)", "text": ""}
{"id": "3330473", "revid": "1305772", "url": "https://it.wikipedia.org/wiki?curid=3330473", "title": "Jati", "text": ""}
{"id": "3330475", "revid": "1305772", "url": "https://it.wikipedia.org/wiki?curid=3330475", "title": "Jaur\u00e8s", "text": ""}
{"id": "3330476", "revid": "1305772", "url": "https://it.wikipedia.org/wiki?curid=3330476", "title": "Jean Taillandier", "text": ""}
{"id": "3330477", "revid": "2074539", "url": "https://it.wikipedia.org/wiki?curid=3330477", "title": "Long John Baldry", "text": "Biografia.\nNacque durante la guerra in un sobborgo di Londra. Per la sua statura sopra la media, venne soprannominato \"long John\", appellativo che gli rester\u00e0 a vita. Appassionato di blues e rhythm &amp; blues, entr\u00f2 giovanissimo a cantare nei nuovi gruppi che si formarono a Londra agli inizi degli anni sessanta. Fece parte fin dall'inizio della Alexis Korner's Blues Incorporated, con la quale incise nel 1962 \"R&amp;B from the Marquee\", dal vivo al Marquee, famoso locale londinese. In quel periodo suonavano con loro anche Mick Jagger e Charlie Watts dei Rolling Stones e Jack Bruce in studio, mentre dal vivo si univano occasionalmente Keith Richards e Brian Jones, anche se nessuno di loro partecip\u00f2 all'album \"R&amp;B at the Marquee\". Baldry strinse un'amicizia anche con Paul McCartney, dal quale venne invitato nel 1964 a partecipare a un programma televisivo dedicato ai Beatles.\nNel 1963 si un\u00ec ai Cyril Davies's R&amp;B All Stars, con Jimmy Page alla chitarra e Nicky Hopkins al piano. Si sciolsero nel 1964 alla morte di Davies, diventando i Long John Baldry and his Hoochie Coochie Men con Rod Stewart alla voce e Geoff Bradford alla chitarra.\nNel 1965 cambiarono nome in Steampacket con Baldry e Stewart alla voce, Julie Driscoll voce e Brian Auger all'organo Hammond. Nel 1966, Baldry, in pieno fermento creativo, form\u00f2 i Bluesology con Reginal Dwight al piano e Elton Dean al sassofono. Successivamente Dwight combin\u00f2 i nomi di battesimo di Baldry e di Dean per coniare il suo nome d'arte, Elton John.\nNel 1967 incise \"Let the Heartaches Begin\", un album pop fuori dai soliti schemi rock-blues e divent\u00f2 un numero uno in Inghilterra. Nonostante il successo commerciale del leader, il gruppo Bluesology si sciolse l'anno successivo e per Baldry inizi\u00f2 un periodo buio. Ma nel 1971, grazie all'aiuto e alla produzione di due vecchi amici, Elton John e Rod Stewart, Baldry riusc\u00ec a risalire le classifiche inglesi con il suo album pi\u00f9 famoso \"It Ain't Easy\", contenente un brano \"Don't Try to Lay No Boogie Woogie on the King of Rock and Roll\" che gli apr\u00ec un inatteso successo negli Stati Uniti e una lunga tourn\u00e9e.\nIl successivo album del 1972 \"Everything Stops for Tea\", pur prodotto da John e Stewart, non fu il successo che si prevedeva e fu l'inizio\ndella carriera solista di Baldry, fatta ancora di qualche disco \"dignitoso\" e concerti dal vivo, da solista o in trio. Si trasferisce in Canada e l\u00ec vivr\u00e0 fino alla morte.\nNel 1975, a causa di alcuni problemi psichici subentrati nel frattempo, fu ricoverato per un breve periodo in un ospedale psichiatrico.\n\"Baldry's Out!\", del 1979, \u00e8 l'album dove Baldry dichiara la sua omosessualit\u00e0.\nNel 1980, la sua cover di \"You've Lost That Lovin' Feelin\"' dei Righteous Brothers, in duetto con Kathi McDonald, raggiunse la posizione numero due della classifica australiana.\nContinu\u00f2 a suonare in tour negli Stati Uniti fino al 2004 in particolare in Ohio e Texas, e in Europa, dove nel novembre dello stesso anno si esib\u00ec per l'ultimo concerto a Norfolk, in Inghilterra, in trio con il vecchio amico Dave Kelly.\nBaldry mor\u00ec il 21 luglio 2005 al General Hospital di Vancouver per infezione polmonare."}
{"id": "3330478", "revid": "124123", "url": "https://it.wikipedia.org/wiki?curid=3330478", "title": "Geo Widengren", "text": "Biografia.\nAllievo dell'orientalista, arabista e islamista svedese Henrik Samuel Nyberg (1889-1974), Widengren studi\u00f2 per lungo tempo le lingue iraniche, le religioni semitiche e mesopotamiche. Laureatosi nel 1936, pubblic\u00f2 con successo, sotto la guida di Tor Andr\u00e6, la sua tesi di laurea su \"The Accadian and Hebrew Psalms of Lamentation as Religious Documents\", anche se la sua opera principale di quel periodo fu \"Hochgottglaube im alten Iran\" (Uppsala, 1938), che rimane uno degli studi pi\u00f9 importanti condotti nel campo dell'iranistica. \nNominato professore ordinario di storia delle religioni e psicologia della religione all'Universit\u00e0 di Uppsala nel 1940, incarico che mantenne fino al 1973, l'opera di Widengren \u00e8 il risultato di una proficua sintesi tra il metodo fenomenologico religioso con la storia, la filologia, l'etnologia e l'archeologia, soprattutto per quanto attiene agli studi religiosi sul Vicino e Medio Oriente. Seguendo questo metodo di studio, Widengren pubblic\u00f2 nel 1945 \"Religionens varld\" (Il mondo della religione).\nLa ricerca di Widengren ha riguardato religioni poco conosciute e di difficile ricostruzione storica quali lo gnosticismo, il manicheismo e il mandeismo, occupandosi anche delle influenze iraniche sulla religione islamica. \nCome l'iranista e indologo belga Jacques Duchesne-Guillemin (1910-2012) ha ricordato nel suo necrologio del 1996, Widengren aveva una profonda e non comune conoscenza della letteratura religiosa dell'antico Vicino e Medio Oriente. La sua ricerca accademica ha riguardato, di fatto, l'intero territorio conquistato da Alessandro Magno: a partire dalla Grecia, passando per l'attuale Iran fino all'Asia centrale, lungo oltre dieci secoli.\nWidengren \u00e8 anche ricordato per aver scritto, dopo Gerardus van der Leeuw, l'ultima \"Ph\u00e4nomenologie der Religion\" (1966). In questo campo, l'opera di Widengren si discosta dall'ermeneutica di van der Leeuw privilegiando, unitamente al metodo fenomenologico, quello storico e filologico. "}
{"id": "3330480", "revid": "834", "url": "https://it.wikipedia.org/wiki?curid=3330480", "title": "Jeux d'eau (Ravel)", "text": ""}
{"id": "3330482", "revid": "599013", "url": "https://it.wikipedia.org/wiki?curid=3330482", "title": "Jessica Moore", "text": ""}
{"id": "3330484", "revid": "599013", "url": "https://it.wikipedia.org/wiki?curid=3330484", "title": "Dutch Open 1984 - Singolare", "text": "Il singolare del torneo di tennis Dutch Open 1984, facente parte della categoria Grand Prix, ha avuto come vincitore Anders J\u00e4rryd che ha battuto in finale Tom\u00e1\u0161 \u0160m\u00edd 6-3 6-3 2-6 6-2."}
{"id": "3330492", "revid": "1543377", "url": "https://it.wikipedia.org/wiki?curid=3330492", "title": "Diego Colombo (giornalista)", "text": "Biografia.\nLaureato in filosofia, giornalista, lavora al \"Corriere della Sera\" dal 1990, come corrispondente dalla Brianza.\nPrima di arrivare al \"Corriere della Sera\", ha scritto per giornali locali quali; \"L'Esagono\" e per il quotidiano \"Brianza oggi\"\nHa diretto \"Brianze\" dalla sua nascita, nel 1998, fino al 2005.\nDal 2008 \u00e8 presidente della \"Casa della Cultura di Monza e Brianza\"."}
{"id": "3330503", "revid": "1442080", "url": "https://it.wikipedia.org/wiki?curid=3330503", "title": "Livingston Open 1984 - Singolare", "text": "Il singolare del torneo di tennis Livingston Open 1984, facente parte della categoria Grand Prix, ha avuto come vincitore Johan Kriek che ha battuto in finale Michael Westphal 6-2, 6-4."}
{"id": "3330507", "revid": "119853847", "url": "https://it.wikipedia.org/wiki?curid=3330507", "title": "Jura-Bern-Luzern Bahn", "text": "La Jura\u2013Bern\u2013Luzern Bahn, (il cui acronimo era JBL), \u00e8 stata una compagnia ferroviaria della Svizzera operante dal 1884 al 1891.\nStoria.\nLa compagnia venne costituita, il 1\u00ba luglio 1884, mediante la fusione delle due precedenti compagnie, del \"Giura Bernese\" (JB) e Bern-Luzern Bahn (BLB) prendendo il nome di \"Jura-Bern-Luzern Bahn\".\nIl 25 agosto 1886 la nuova compagnia iniziava la costruzione della ferrovia del Br\u00fcnig, di cui aveva rilevata la concessione dal \"Comitato per la ferrovia del Brunig\" (che non aveva fondi sufficienti per realizzarla) e il 14 giugno 1888 apriva i primi 44 km da Alpnachstad attraverso il valico del Br\u00fcnig per Brienz e il 1\u00ba giugno 1889 apriva la sezione per Lucerna.\nIl 1\u00ba gennaio 1891, meno di sette anni dopo, la societ\u00e0 si fondeva con la \"Compagnia del Jura-Simplon\" che si era costituita l'anno prima confluendo infine, nel 1903, nelle nuove Ferrovie Federali Svizzere."}
{"id": "3330509", "revid": "486946", "url": "https://it.wikipedia.org/wiki?curid=3330509", "title": "Pablo Ceppellini", "text": ""}
{"id": "3330514", "revid": "287204", "url": "https://it.wikipedia.org/wiki?curid=3330514", "title": "Fed Cup 2011 Zona Americana", "text": "La Zona Americana (\"Americas Zone\") \u00e8 una delle 3 divisioni zonali nell'ambito della Fed Cup 2011. Essa \u00e8 a sua volta suddivisa in due gruppi (\"Gruppo I, Gruppo II\") formati rispettivamente da 8 e 11 squadre, inserite in tali gruppi in base ai risultati ottenuti l'anno precedente."}
{"id": "3330516", "revid": "1005847", "url": "https://it.wikipedia.org/wiki?curid=3330516", "title": "Asprilio Pacelli", "text": "Biografia.\nAsprilio Pacelli inizi\u00f2 il suo apprendistato come \"puer cantus\" in Cappella Giulia, a Roma; divenne poi maestro presso la chiesa di S. Maria in Monserrato (da settembre 1589 a settembre 1593) e successivamente alla Chiesa della SS. Trinit\u00e0 dei Pellegrini dal 1594.\nMaestro di cappella al Collegio Germanico dal 19 maggio 1595, sembra che nel 1601 ricevesse il permesso di allontanarsi per visitare Varsavia.\nIl 2 marzo 1602 accett\u00f2 l'incarico di maestro di cappella a S. Pietro, mantenendolo per\u00f2 per poco, perch\u00e9 gi\u00e0 il 1\u00ba gennaio dell'anno successivo al suo posto fu nominato Francesco Soriano.\nNel 1603 si trasfer\u00ec infatti a Varsavia, raccogliendo l'invito di Sigismondo III a divenire maestro della cappella reale, dove il compositore rimarr\u00e0 fino alla morte, circondato dalla stima generale. In segno di ammirazione, il re fece scolpire per la tomba un busto di marmo (poi distrutto nel 1944) sotto il quale ordin\u00f2 di incidere parole di encomio per la sua arte, erudizione e ingegno, giudicati superiori a quelli di tutti i musicisti contemporanei.\nLa cappella musicale di Sigismondo godeva di grande prestigio e ospit\u00f2 diversi compositori italiani; prima di Pacelli aveva avuto il medesimo incarico Luca Marenzio e lo avr\u00e0 nel 1626 Marco Scacchi, allievo di Giovanni Francesco Anerio, a sua volta maestro di cappella presso la stessa corte polacca. L'influsso italiano sulla cultura musicale internazionale era gi\u00e0 all'epoca notevole, e quella sede importante contribu\u00ec alla sua ulteriore diffusione."}
{"id": "3330517", "revid": "287204", "url": "https://it.wikipedia.org/wiki?curid=3330517", "title": "Quixotic", "text": "Quixotic \u00e8 l'album d'esordio della cantante Martina Topley-Bird, pubblicato nel 2003 dall'etichetta Independiente.\nL'album \u00e8 stato pubblicato negli Stati Uniti nel 2004 dalla Palm Records col titolo Anything, una lista tracce differente e tre tracce mancanti."}
{"id": "3330518", "revid": "287204", "url": "https://it.wikipedia.org/wiki?curid=3330518", "title": "Campionato mondiale di hockey su ghiaccio 1954", "text": "Il 21\u00ba Campionato mondiale di hockey su ghiaccio, valido anche come 32\u00ba campionato europeo di hockey su ghiaccio, si tenne nel periodo fra il 26 febbraio e il 7 marzo 1954 per la seconda volta nella citt\u00e0 di Stoccolma, in Svezia, dopo l'edizione svoltasi nel 1949. Al via si presentarono otto squadre, con il ritorno del e l'assenza degli , ma soprattutto con l'esordio internazionale dell', nazionale che gi\u00e0 da alcuni anni aspettava il momento pi\u00f9 opportuno per esordire nei campionati mondiali. Il torneo si disput\u00f2 in un unico girone all'italiana, con gare di sola andata, e la classifica a punti attribu\u00ec le medaglie. Dopo tre anni consecutivi non si disput\u00f2 alcun Torneo B.\nA sorpresa l', oltre al primo successo continentale, conquist\u00f2 il primo di una lunga serie di titoli mondiali, terminando imbattuto il torneo dopo aver superato anche il , giunto al secondo posto, mentre la medaglia di bronzo fu vinta dalla , padrona di casa.\nGraduatoria finale.\nRiconoscimenti.\nRiconoscimenti individuali\nCampionato europeo.\nIl torneo fu valido anche per il 32\u00ba campionato europeo e venne utilizzata la graduatoria finale del campionato mondiale per determinare le posizioni del torneo continentale; la vittoria and\u00f2 per la prima volta all', vincitrice del mondiale."}
{"id": "3330520", "revid": "93556", "url": "https://it.wikipedia.org/wiki?curid=3330520", "title": "Oratorio di San Bernardo (Busalla)", "text": "L'oratorio di San Bernardo \u00e8 un luogo di culto cattolico situato nel comune di Busalla, in via alla Chiesa, nella citt\u00e0 metropolitana di Genova.\nStoria e descrizione.\nL'oratorio fu eretto nella prima decade del XVII secolo. L'edificio fu costruito adiacente all'antico palazzo marchionale e accanto alla parrocchiale di san Giorgio.\nIn fronte all'oratorio, dove sarebbe ubicato l'attuale circolo parrocchiale, recenti studi archeologici hanno testimoniato la presenza di vecchie mura di cinta, probabilmente di una delle due torri che ricompaiono sullo stemma della citt\u00e0."}
{"id": "3330521", "revid": "448172", "url": "https://it.wikipedia.org/wiki?curid=3330521", "title": "Penisola di Liaotung", "text": ""}
{"id": "3330532", "revid": "767487", "url": "https://it.wikipedia.org/wiki?curid=3330532", "title": "Il cadavere di Helen non mi dava pace", "text": "Il cadavere di Helen non mi dava pace (\"La casa de las muertas vivientes\") \u00e8 un film del 1972 diretto da Alfonso Balc\u00e1zar con lo pseudonimo di \"Al Bagran\".\nLa pellicola \u00e8 conosciuta anche con il titolo Una tomba aperta... una bara vuota.\nTrama.\nOliver Bromfield \u00e8 discendente di una ricca famiglia inglese. Dedito all'alcol, l'uomo \u00e8 convinto di aver causato la morte della sua prima moglie, Helen Bromfield.\nVessato dai continui sensi di colpa, scaturenti soprattutto dai rimproveri della sua giovane matrigna Sarah, decide di partire alla ricerca della felicit\u00e0. Dopo un lungo viaggio in Italia torna nella sua tenuta accompagnato da una nuova giovane moglie, Ruth.\nRuth non \u00e8 vista di buon occhio n\u00e9 da Jenny, sorella di Oliver, n\u00e9 da Sarah. Col passare dei giorni \u00e8 sempre pi\u00f9 evidente che Sarah \u00e8 segretamente innamorata di Oliver e, col suo comportamento, cerca di allontanare i due sposi. Jenny, dal canto suo, \u00e8 ostile nei confronti di Ruth e dimostra un carattere perverso e vizioso. Oliver, nonostante l'amore di Ruth, comincia a dare segni di squilibrio dovuti, soprattutto, a quell'antico rimorso che si porta dentro: la convinzione di avere causato la morte della precedente moglie, facendola franare rovinosamente dalle scale, in un momento in cui la sua mente era annebbiata dall'alcol. Il clima della casa, gi\u00e0 inquietante per l'innaturale aspetto gotico, diventa ancor pi\u00f9 insopportabile quando una serie di eventi sembrano minacciare la vita di Ruth. La giovane sposa, quindi, decide di rivolgersi ad un detective privato del luogo. L'uomo accorso nella casa dei Bromfield inizia le sue indagini ma viene quasi subito assassinato da una figura misteriosa. Seguono la stessa sorte anche la cameriera Clara e la stessa Jenny, che probabilmente aveva individuato l'identit\u00e0 dell'assassino. Ruth resta sola, dovendo scoprire la vera identit\u00e0 dell'assassino.\nDistribuzione.\nIl film \u00e8 stato distribuito nei cinema italiani dalla Fida Cinematografica a partire dal mese di genna\u00eco del 1972.\nData di uscita.\nAlcune date di uscita internazionali nel corso degli anni sono state:\nTitolo.\nNella sua prima uscita cinematografica italiana, agli inizi del 1972, la pellicola \u00e8 stata distribuita con il titolo \"Il cadavere di Helen non mi dava pace\" per poi cambiare in \"Una tomba aperta... una bara vuota\" nella seconda met\u00e0 dello stesso anno.\nEdizioni home video.\nNel 2017 \u00e8 stata distribuita, dalla Dorado Films, una versione in Blu-ray con solo audio inglese intitolata \"The Night of the Scorpion\"."}
{"id": "3330533", "revid": "1656773", "url": "https://it.wikipedia.org/wiki?curid=3330533", "title": "Effetto sale", "text": "L'effetto sale \u00e8 un effetto osservato in chimica negli equilibri di precipitazione, consistente in un aumento della solubilit\u00e0 di un composto poco solubile quando a esso viene aggiunto un forte eccesso di elettrolita.\nSpiegazione.\nSi consideri il generico equilibrio riguardante un sale formula_1 poco solubile\na cui corrisponde una costante di solubilit\u00e0 espressa dal prodotto delle attivit\u00e0 degli ioni\nIn presenza di elevate concentrazioni di elettrolita, la quantit\u00e0 di ioni prodotti dalla dissociazione di questo provoca un aumento della forza ionica della soluzione. Ci\u00f2 implica una diminuzione dei coefficienti di attivit\u00e0 e, dato che la costante di solubilit\u00e0 \u00e8 costante a temperatura costante, questo si traduce in un aumento delle concentrazioni di formula_4 e formula_5. Tale aumento \u00e8 indice di una maggiore solubilit\u00e0, dato che il composto poco solubile \u00e8 maggiormente dissociato.\nConsiderazioni.\nL'effetto dello ione comune prevale aggiungendo un piccolo eccesso di elettrolita contenente uno ione in comune, mentre l'effetto sale prevale con un forte eccesso dello stesso elettrolita. L'effetto sale si verifica anche con elettroliti che non contengono ioni in comune col composto poco solubile ed \u00e8 di maggiore intensit\u00e0 per i composti con ioni tri o bivalenti come AlPO4 e BaSO4 che per composti con ioni univalenti quali AgCl."}
{"id": "3330537", "revid": "110157", "url": "https://it.wikipedia.org/wiki?curid=3330537", "title": "The Blue God", "text": "The Blue God \u00e8 il secondo album della cantante Martina Topley-Bird, pubblicato nel 2008 dall'etichetta Independiente."}
{"id": "3330540", "revid": "767487", "url": "https://it.wikipedia.org/wiki?curid=3330540", "title": "Fed Cup 2011 Zona Asia/Oceania", "text": "La Zona Asia/Oceania (\"Asia/Oceania Zone\") \u00e8 una delle 3 divisioni zonali nell'ambito della Fed Cup 2011. Essa \u00e8 a sua volta suddivisa in due gruppi (\"Gruppo I, Gruppo II\") formati rispettivamente da 8 e 7 squadre, inserite in tali gruppi in base ai risultati ottenuti l'anno precedente.\nNel \"Gruppo I\" si lotta per la promozione al \"Gruppo Mondiale II\" e per evitare la retrocessione al \"Gruppo II\" della zona Asia/Oceania, mentre nel \"Gruppo II\" si lotta per la promozione nel \"Gruppo I\". Nel \"Gruppo II\" non sono infatti previste retrocessioni, essendo tale raggruppamento l'ultimo nella gerarchia."}
{"id": "3330551", "revid": "799504", "url": "https://it.wikipedia.org/wiki?curid=3330551", "title": "Gotico cistercense", "text": ""}
{"id": "3330552", "revid": "767487", "url": "https://it.wikipedia.org/wiki?curid=3330552", "title": "Attento gringo... \u00e8 tornato Sabata!", "text": "Attento gringo... \u00e8 tornato Sabata! (\"Judas... \u00a1toma tus monedas!\") \u00e8 un film del 1972, diretto da Alfonso Balc\u00e1zar e Pedro Luis Ram\u00edrez.\nTrama.\nUn bandito messicano nasconde una cassa piena d'oro sotto un terreno vicino alla chiesa dei mormoni. Due pistoleri sanno il messicano recuperer\u00e0 l'oro: lo salvano pi\u00f9 volte dalla vendetta dei componenti della banda."}
{"id": "3330558", "revid": "599013", "url": "https://it.wikipedia.org/wiki?curid=3330558", "title": "Chiesa di San Martino (Busalla)", "text": "La chiesa di San Martino di Tours \u00e8 un luogo di culto cattolico situato nella frazione di Semino nel comune di Busalla, nella citt\u00e0 metropolitana di Genova. La chiesa \u00e8 sede della parrocchia omonima del vicariato del Genovesato della diocesi di Tortona.\nStoria e descrizione.\nLa parrocchiale venne menzionata per la prima volta nel 1523 anche se la struttura sembrerebbe risalire al 1570. L'edificio fu ampliato nel corso del XIX secolo e decorato il suo interno nel 1919.\nAdiacente alla chiesa vi si trova l'oratorio della Beata Vergine citato in un documento del 1576."}
{"id": "3330565", "revid": "767487", "url": "https://it.wikipedia.org/wiki?curid=3330565", "title": "Oatari Tanukigoken", "text": "Oatari Tanukigoten , conosciuto anche col titolo \"The Badger Palace\" o \"The Princess of the Badger Palace\", \u00e8 un film del 1958 di K\u014dz\u014d Saeki.\nProdotto da Kazuo Okawa, fra i tecnici dello staff annoverava Kanji Nakano e Kazuo Shimomura."}
{"id": "3330573", "revid": "767487", "url": "https://it.wikipedia.org/wiki?curid=3330573", "title": "Some Place Simple", "text": "Some Place Simple \u00e8 il terzo album della cantante Martina Topley-Bird, pubblicato nel 2010 dalla Ipecac Recordings per la Honest Jon's, etichetta di propriet\u00e0 di Damon Albarn.\n\u00c8 una raccolta di tracce dai due precedenti album della Topley-Bird, \"Quixotic\" del 2003 e \"The Blue God\" del 2008, riproposti con arrangiamento differente."}
{"id": "3330574", "revid": "122852877", "url": "https://it.wikipedia.org/wiki?curid=3330574", "title": "Mercedes MGP W02", "text": "La Mercedes MGP W02 \u00e8 una vettura di Formula 1 con la quale il team tedesco partecipa al campionato mondiale .\nLa vettura \u00e8 stata presentata il 1\u00ba febbraio 2011 presso il Circuito Ricardo Tormo di Valencia in Spagna. I piloti titolari della scuderia sono gli stessi del 2010: Michael Schumacher e Nico Rosberg.\nLivrea.\nLa livrea \u00e8 quella tradizionale della casa di Stoccarda, color argento. Sulle prese d'aria laterali spicca lo sponsor Petronas.\nStagione 2011.\nTest.\nL'esordio della vettura avviene sul Circuito Ricardo Tormo di Valencia il 1\u00ba febbraio: si cimentano alla guida entrambi i piloti, Michael Schumacher e Nico Rosberg. Problemi tecnici per\u00f2 non fanno ottenere subito dei buoni riscontri cronometrici. La vettura si \u00e8 dimostrata pi\u00f9 competitiva nei successivi test, svolti sul Circuito di Jerez: l'11 febbraio Michael Schumacher ha fatto segnare il miglior tempo di giornata, e il terzo miglior tempo nel giorno seguente.\nNei test di Barcellona del 18-21 febbraio da segnalare che Nico Rosberg ha colto il miglior tempo di giornata il 20 febbraio. Nei test svolti a marzo sullo stesso circuito Schumacher \u00e8 stato nuovamente davanti l'11 marzo, e Rosberg il giorno successivo, sotto la pioggia.\nCampionato.\nNelle prime prove del campionato la vettura ottiene due quinti posti con Nico Rosberg. In Spagna entrambe le vetture vanno a punti, mentre in Canada, Schumacher \u00e8 autore di una prova molto convincente, tanto da sfiorare il podio.\nCol ritorno in Europa la vettura coglie altri arrivi a punti sia con Rosberg che con Schumacher, confermandosi come quarta forza del campionato. Nel Gran Premio del Giappone Michael Schumacher, nella girandola dei cambi gomme, si trova anche per tre giri in testa alla gara, per la prima volta dal Gran Premio del Giappone 2006.\nLa scuderia chiude al quarto posto nella classifica costruttori, senza conquistare podi."}
{"id": "3330584", "revid": "1684799", "url": "https://it.wikipedia.org/wiki?curid=3330584", "title": "Zhang Jiao", "text": "Rivolta dei Turbanti Gialli.\nDandosi il nome di \"Gran Maestro\", Zhang Jiao condusse la Rivolta dei Turbanti Gialli con i suoi fratelli minori Zhang Bao e Zhang Liang in una campagna chiamata \"La Via per il Paradiso\" or \"La Via di Pace\". Zhang Jiao e i suoi fratelli avevano gli stessi poteri: Jiao era il Generale del Paradiso, Bao era il Generale della Terra, e Liang il Generale del Popolo. I Turbanti Gialli si dichiararono taoisti, e si ribellarono contro gli Han in risposta a tasse gravose, corruzione diffusa, e inondazioni e carestie, che erano viste come un segno che il Signore di Han aveva perso il suo mandato dal cielo. Conquistarono molto nei primi anni della rivolta, ma quando gli Han inviarono una richiesta di soccorso, ottenendo l'aiuto di persone come Liu Bei, C\u00e1o C\u0101o e Sun Jian, la differenza di abilit\u00e0 fra i generali dei due schieramenti si pales\u00f2. Comunque i Turbanti Gialli rimasero in qualche modo competenti nonostante i nemici molto pi\u00f9 potenti, fino alla morte del loro Zhang Jiao, quando vennero definitivamente sconfitti.\nSi dice che Zhang Jiao fosse un nipote di Zhang Daoling, fondatore della setta Taoista della Via dei Maestri Celestiali.\nNella letteratura.\nZhang Jiao \u00e8 anche citato nel romanzo storico di Luo Guanzhong \"Romanzo dei Tre Regni\". Viene introdotto nel capitolo 1 come segue:\nA quel tempo, vivevano tre fratelli nella Provincia di Julu: Zhang Jiao, Zhang Bao e Zhang Liang. Zhang Jiao aveva fallito l'esame imperiale. Era andato su una montagna a raccogliere alcune erbe medicinali, quando incontr\u00f2 un uomo anziano; il vecchio aveva sul volto un'espressione giovanile, e stava portando un rotolo di farinello. Invit\u00f2 Jiao in una grotta e gli present\u00f2 un libro in 3 volumi che erano venuti dal paradiso, poi disse: \"Questo libro \u00e8 chiamato \"L'Arte Essenziale della Grande Pace\". Una volta che avrai imparato a fondo i suoi contenuti, rappresenterai il paradiso sprigionando questa conoscenza, e in questo modo salverai tutta l'umanit\u00e0. Se cambierai idea, ci saranno terribili conseguenze per te.\" Jiao domand\u00f2 al vecchio quale fosse il suo nome. Il vecchio disse, \"Io sono il vecchio spirito immortale dalle terre del sud.\" Detto questo, il vecchio svan\u00ec nell'aria. Dopo aver ricevuto questi libri, Jiao si applic\u00f2 giorno e notte. Alla fine, poteva evocare il vento e la pioggia, e divenne noto come la \"Grande Pace Taoista\". \nFond\u00f2 poi la ribellione nota come la Rivolta dei Turbanti Gialli. A Zhang Jiao \u00e8 dedicato poco spazio nel libro, e la sua morte \u00e8 riportata in una sola riga del secondo capitolo: \"Zhang Jiao mor\u00ec prima del arrivo del figlio di Huangfu Song.\""}
{"id": "3330586", "revid": "767487", "url": "https://it.wikipedia.org/wiki?curid=3330586", "title": "Shaybanidi", "text": "Gli Shaybanidi sono stati i discendenti patrilineari di Sh\u012bb\u0101n (dall'arabo Shayb\u0101n), quinto figlio di Jo\u010di e nipote di Gengis Khan. \nSi tratta di una dinastia uzbeka che regn\u00f2 sulla Transoxiana nel XVI secolo. Shibani Khan (ca. 1451-1510) dalla nativa Sogdiana invase (1500) la Transoxiana sconfiggendo il sovrano del Fargana B\u0101ber. Shaybani fu a sua volta sconfitto e ucciso dai Safavidi a Merv. Questi ultimi \u2013 di credo musulmano sciita \u2013 furono del resto i nemici tradizionali dei Shaybanidi (sunniti) ai quali strapparono progressivamente tutto il territorio. \nGli Shaybanidi risiedettero dapprima a Samarcanda e quindi a Bukhara."}
{"id": "3330591", "revid": "767487", "url": "https://it.wikipedia.org/wiki?curid=3330591", "title": "Atto processuale", "text": "Un atto processuale, in diritto, \u00e8 un atto giuridico, posto in essere, nell'ambito di un processo, da una parte, dal pubblico ministero, dal giudice o da suoi ausiliari (quali, nell'ordinamento italiano, il cancelliere o l'ufficiale giudiziario), secondo le norme processuali, che ha come effetto la costituzione, la modificazione o l'estinzione del rapporto processuale.\nCaratteristiche.\nGli atti processuali, concatenati in un certo ordine a partire dall\"'atto introduttivo\" (nel processo civile italiano, di regola, l'atto di citazione), costituiscono quel particolare procedimento che \u00e8 il processo, attraverso il quale viene esercitata la funzione giurisdizionale, e sono preordinati al suo atto terminale, un \"provvedimento giurisdizionale\", esso stesso atto processuale.\nDi regola gli atti processuali producono gli effetti stabiliti dalla legge, a prescindere dall'intenzione di chi li ha compiuti: si tratta, in altri termini, di meri atti. Sono, tuttavia, atti negoziali i cosiddetti \"atti dispositivi\", con i quali la parte dispone del diritto sostanziale controverso dedotto in giudizio o rinuncia all'esercizio dell'azione, sempre che si tratti di diritti disponibili. \nNon sono considerati atti processuali gli atti compiuti da soggetti del processo all'infuori dello stesso, quand'anche diretti a esplicare effetti sul suo svolgimento (sono i cosiddetti \"atti sostanziali con effetti processuali\", di cui \u00e8 un esempio il compromesso arbitrale), cos\u00ec come gli atti compiuti nel processo da persone che non sono suoi soggetti (ad esempio, la testimonianza, che \u00e8 un mero fatto processuale)."}
{"id": "3330592", "revid": "1305772", "url": "https://it.wikipedia.org/wiki?curid=3330592", "title": "Semliki forest virus", "text": "Semliki forest virus (SFV) \u00e8 una specie di virus a RNA a singolo filamento positivo, appartenente al genere \"Alphavirus\", famiglia \"Togaviridae\". Il virus \u00e8 in grado di provocare una encefalite letale nei roditori. Negli esseri umani \u00e8 responsabile di una patologia non grave caratterizzata da febbre ; \u00e8 stato segnalato un solo caso di infezione letale da SFV in un soggetto immunodepresso.\nStoria.\nIl virus \u00e8 stato isolato per la prima volta nel 1942 da ricercatori dell'\"Uganda Virus Research Institute\" da zanzare nella Foresta del Semliki, in Uganda, donde il nome. Poich\u00e9 si tratta di un virus relativamente poco pericoloso, \u00e8 molto studiato in laboratorio sia come modello di virus a RNA in generale sia in vista di un suo possibile utilizzo terapeutico o preventivo in medicina.\nStruttura del virus.\nMorfologia.\nIl virus della foresta Semliki \u00e8 una specie di virus a RNA a singolo filamento positivo, di piccole dimensioni (70 nm di diametro), del genere \"Alphavirus\", famiglia Togaviridae. \u00c8 un virus relativamente semplice, costituito da un nucleocapside a simmetria icosaedrica (numero di triangolazione T = 4) ricoperto da una membrana lipoproteica virale originata dalla cellula ospite. Sulla superficie del pericapside appaiono prolungamenti costituiti dalle glicoproteine virali denominate E1, E2 ed E3; una quarta proteina strutturale \u00e8 la proteina C del capside.\nGenoma.\nIl genoma \u00e8 costituito da un singolo filamento positivo di RNA di circa 11500 nucleotidi. L'estremit\u00e0 5' porta un cappuccio di 7-metil-7-metil-guanosina metilata e l'estremit\u00e0 3' una coda poliadenilata. Vengono sintetizzati nel citoplasma della cellula ospite due lunghi polipeptide che sono poi tagliati in frammenti per formare singole proteine intermedie o mature. Si ha dapprima la traduzione dell'estremit\u00e0 5', che codifica per le proteine funzionali nsP1, nsP2, nsP3 ed nsP4. Le proteine strutturali sono codificate in un terzo del genoma nei pressi dell'estremit\u00e0 3' e sono tradotte da mRNA subgenomici generati dopo iniziazione di un promoter localizzato nel filamento complementare negativo."}
{"id": "3330595", "revid": "131358", "url": "https://it.wikipedia.org/wiki?curid=3330595", "title": "Luis Prieto (calciatore)", "text": ""}
{"id": "3330618", "revid": "709565", "url": "https://it.wikipedia.org/wiki?curid=3330618", "title": "TMZ on TV", "text": "TMZ on TV, o semplicemente TMZ, \u00e8 uno show televisivo di gossip lanciato il 10 settembre 2007. Il programma viene generalmente messo in onda dalla Fox o, al limite, da emittenti direttamente affiliate. \u00c8 essenzialmente la versione televisiva di TMZ.com, un sito che nel 2005 aggiornava i fans con news provenienti dal mondo dello spettacolo.\nLo studio di registrazione si trova su Sunset Boulevard a West Hollywood, California.\nI produttori esecutivi sono Harvey Levin e Charles Latibeaudiere."}
{"id": "3330628", "revid": "119947762", "url": "https://it.wikipedia.org/wiki?curid=3330628", "title": "Oratorio di San Prospero e Santa Caterina", "text": "L'oratorio di San Prospero e Santa Caterina \u00e8 un luogo di culto cattolico nel comune di Camogli, adiacente una scalinata nei pressi di via della Repubblica, nella citt\u00e0 metropolitana di Genova.\nStoria e descrizione.\nCostruito nel XV secolo, molto probabilmente nel 1420, \u00e8 stato ampliato nel Settecento. All'esterno, sulla facciata, \u00e8 presente un medaglione di marmo raffigurante il \"Cristo Risorto\", rinvenuto in mare nel 1932.\nAll'interno decorazioni dell'arte barocca, e un crocifisso ligneo del XV secolo e tele di scuola ligure del XVIII secolo."}
{"id": "3330629", "revid": "767487", "url": "https://it.wikipedia.org/wiki?curid=3330629", "title": "Sci nordico paralimpico", "text": "Lo sci nordico paralimpico \u00e8 la variante dello sci nordico praticata da atleti con disabilit\u00e0 fisiche o visive. L'attrezzatura \u00e8 adattata all'abilit\u00e0 funzionale dello sportivo, che pu\u00f2 utilizzare normali sci, una slitta montata su monosci, stabilizzatori o protesi ortopediche a seconda dei casi. Le persone affette da cecit\u00e0 o ipovisione possono sciare accompagnate da una guida che li precede sulla pista dando loro indicazioni vocali sul percorso da seguire.\nL'attivit\u00e0 agonistica internazionale \u00e8 organizzata dal Comitato Paralimpico Internazionale; per le principali competizioni vale il regolamento della Federazione Internazionale Sci (FIS) integrato da apposite disposizioni. Si disputano gare di sci di fondo e di biathlon, su varie distanze; gli sciatori sono divisi in categorie in base al tipo e al grado di disabilit\u00e0. Lo sci nordico fa parte del programma paralimpico sin dai I Giochi Paralimpici invernali di , dove si tennero gare di sci di fondo. Il biathlon fu aggiunto a ."}
{"id": "3330631", "revid": "1318658", "url": "https://it.wikipedia.org/wiki?curid=3330631", "title": "Luiz Fernando Pereira da Silva", "text": ""}
{"id": "3330641", "revid": "472130", "url": "https://it.wikipedia.org/wiki?curid=3330641", "title": "Porsche 918 Spyder", "text": ""}
{"id": "3330642", "revid": "124834002", "url": "https://it.wikipedia.org/wiki?curid=3330642", "title": "Yvon De Begnac", "text": "Biografia.\nEra nato da Carlo, triestino, e da Teresa Biondi, romagnola e amica di Benito Mussolini in giovent\u00f9: questa circostanza far\u00e0 sorgere la diceria secondo cui egli fosse figlio naturale del dittatore. Partito volontario come sottotenente d'artiglieria nella Guerra d'Etiopia, venne richiamato in Italia dallo stesso Mussolini al fine di iniziare i lavori della sua biografia. Ripartito per l'Africa dopo poche settimane, prese parte a numerose azioni di guerra fra cui l'occupazione di Mahadera Mariam agli ordini di Achille Starace. Congedato con il grado di tenente nel 1936, torn\u00f2 all'attivit\u00e0 giornalistica collaborando con \"La Gazzetta del Popolo\". Nel 1937 su interessamento dello stesso Mussolini viene nominato \"Segretario del Fascio\" di Zurigo. \nL'attivit\u00e0 politica e giornalistica non impedirono a De Begnac di continuare nella sua opera di biografo intrattenendo sempre strettissimi rapporti col Duce. Scrisse numerosi articoli per \"Il Corriere della Sera\", \"Il Messaggero\" e altre testate minori fino a divenire il pi\u00f9 giovane direttore di quotidiano italiano, essendo stato messo a capo de \"Il Popolo di Brescia\". Laureatosi in economia e commercio nel 1939, poco dopo inizi\u00f2 la pubblicazione, attraverso libri e articoli, delle sue idee anti-borghesi. Partito nuovamente volontario allo scoppio del secondo conflitto mondiale, venne assegnato al fronte marmarico in Africa settentrionale partecipando alle azioni della prima riconquista della Cirenaica. \nRientrato in Italia nel 1941, riprese la direzione del suo giornale che lasci\u00f2 poco dopo per dedicarsi agli studi storici e alla biografia del Duce. Dopo il crollo del regime nel 1943 non ader\u00ec alla Repubblica Sociale Italiana e nel dopoguerra riprese la sua attivit\u00e0 di giornalista e scrittore. La sua opera di biografo di Benito Mussolini - con il quale intrattenne numerosissime interviste quasi ininterrottamente dal 1934 al 1943 - ha prodotto probabilmente il pi\u00f9 significativo \"corpus\" di documenti sulla vita del dittatore fascista. La tomba di Yvon De Begnac si trova nel cimitero comunale di Ladispoli, localit\u00e0 balneare in provincia di Roma, dove il giornalista trascorse gli ultimi anni della sua vita."}
{"id": "3330651", "revid": "101006587", "url": "https://it.wikipedia.org/wiki?curid=3330651", "title": "Fegatello", "text": ""}
{"id": "3330653", "revid": "110157", "url": "https://it.wikipedia.org/wiki?curid=3330653", "title": "First Day of My Life (Bright Eyes)", "text": "First Day of My Life \u00e8 un singolo estratto dall'album I'm Wide Awake, It's Morning della band statunitense Bright Eyes.\nVideo.\nNel video diretto da John Cameron Mitchell, vengono mostrate in successione diverse persone sedute su un divano mentre ascoltano con le cuffie la canzone.\nSono visibili in ordine cronologico (alcuni personaggi ritornano pi\u00f9 volte): un single bianco di mezz'et\u00e0, un single afroamericano, una coppia in cui il ragazzo \u00e8 pi\u00f9 giovane della compagna, una bambina con i genitori, una coppia di donne omosessuali ( l'attrice Daniela Sea insieme alla compagna Bitch del duo Bitch and Animal), una coppia di uomini omosessuali, una coppia eterosessuale (Elliott Smith insieme alla compagna), una coppia di colore, una coppia etero di mezz'et\u00e0, una vedova che stringe la foto del marito, un'altra coppia etero, una coppia mista in cui il compagno \u00e8 di razza ispanica, una donna anziana, una coppia di adolescenti etero (che chiuderanno il video), una coppia in cui il partner \u00e8 transessuale, un'altra coppia di uomini omosessuali, un labrador, una donna incinta, un'altra coppia mista in cui il compagno \u00e8 di colore mentre la compagna \u00e8 bianca, una coppia di lesbiche di mezz'et\u00e0, una coppia etero asiatica e una coppia etero con la figlia."}
{"id": "3330658", "revid": "196390", "url": "https://it.wikipedia.org/wiki?curid=3330658", "title": "Aerospatiale Matra", "text": ""}
{"id": "3330659", "revid": "729019", "url": "https://it.wikipedia.org/wiki?curid=3330659", "title": "Rivolta dei Turbanti Gialli", "text": "La rivolta dei Turbanti Gialli, anche nota come \"rivolta delle Sciarpe Gialle\" () fu una rivolta contadina che segn\u00f2 il definitivo declino in Cina della dinastia Han, segnando poi l'inizio dell'epoca dei Tre Regni.\nRagioni della rivolta.\nL'imperatore Han Ling, sovrano dal 168 d.C., si era caratterizzato per la debolezza di carattere.\nAssurto al trono ancora minorenne, venne posto sotto la reggenza della madre e, divenuto adulto, gli vennero affiancati, come consiglieri il gruppo dei dieci eunuchi, tra i quali il pi\u00f9 eminente era Zhang Rang.\nL'incapacit\u00e0 e la corruzione dell'una e degli altri, i quali assieme detenevano il potere reale, condussero il paese alla crisi.\nPer guadagnarsi il favore dei governatori e per coprire le enormi spese che la loro vita dispendiosa a corte richiedeva, iniziarono a concedere a quelli titoli e cariche in cambio di danaro, aumentandone progressivamente il potere sino a renderne ereditarie le funzioni.\nIn questi modo le province dell'impero cinese divennero \"de facto\" indipendenti, pur continuando ad omaggiare il potere centrale.\nQuesta indipendenza di fatto indusse numerosi signori locali a condurre autonome iniziative militari, spesso gli uni contro gli altri, generando uno stato di guerra a bassa intensit\u00e0.\nA questa situazione di anarchia e rapida feudalizzazione si affianc\u00f2 una diffusa sensazione di disagio sociale tra i contadini, dovuta in larga parte a una serie prolungata di cattivi raccolti, causati da siccit\u00e0, carestie e dall'indifferenza del governo centrale nei confronti del popolo.\nOrigine e acme della rivolta.\nNel 184 d.C. centinaia di migliaia di contadini si ribellarono contro il potere centrale.\nIl loro numero \u00e8 stimato a 300 000 unit\u00e0.\nLa rivolta, causata dal disagio sociale, ebbe per guida spirituale e militare Zhang Jiao, fondatore della setta religiosa T\u00e0ip\u00edng () d'influenza taoista.\nQuesti predic\u00f2 l'avvento di una nuova era, la perdita del mandato del cielo da parte della dinastia Han, che dunque andava deposta, e la creazione di una societ\u00e0 ideale di stampo egualitario, da ottenersi mediante la violenza.\nIn questo fu coadiuvato dai fratelli, Zhang Liang e Zhang Bao, che divennero i suoi pi\u00f9 importanti generali.\nI rivoltosi, \"per farsi identificare dal Cielo\", adottarono per divisa e simbolo delle bande color giallo fasciate attorno alla testa, indicate, a seconda dell'autore, come \"turbanti\" o \"sciarpe\".\nLa rivolta si estese rapidamente in tutta la Cina.\nI signori feudali, capendo e osservando come la rivolta era diretta in primo luogo contro di loro, considerati a ragione causa delle vessazioni subite dai contadini e visti come parte di un sistema che si voleva abbattere, si unirono e, agendo formalmente in nome dell'imperatore Ling, vinsero nel 185 d.C. i Turbanti Gialli, ma gl'ultimi centri dell'insurrezione furono definitivamente arginati qualche anno dopo.\nNella battaglia perirono tanto Zhang Jiao quanto i suoi fratelli.\nDeclino dei Turbanti Gialli.\nPrivata delle sue guide spirituali, la rivolta perdette il carattere di priorit\u00e0 della politica cinese.\nSi riteneva che i Turbanti Gialli non fossero pi\u00f9 in grado di abbattere l'impero e le sue strutture.\nTuttavia la setta di Zhang Jiao continuava ad attirare decine di migliaia di proseliti e ampie zone rimanevano nelle loro mani.\nIn luogo di una campagna generale, come quella svoltasi nel 185 d.C., negli anni '80 e '90 del II secolo i signori locali condussero numerose campagne tra loro non coordinate e a portata locale.\nTra questi, nel 195 d.C. C\u00e1o C\u0101o ottenne una notevole vittoria vincendo He Man, tra gli ultimi notevoli generali dei Turbanti Gialli.\nQuesti sopravvissero ancora, principalmente nella forma di estese e organizzate bande di banditi e briganti, tra cui \u00e8 molto nota quella di Han Xian.\nNel 205 d.C. fu proprio Cao Cao a dare il colpo di grazia alla rivolta, ottenendo, nel corso della sua campagna nel nord della Cina contro gli eredi di Yuan Shao, la resa dei capi di queste bande, che si unirono al suo esercito."}
{"id": "3330674", "revid": "1305772", "url": "https://it.wikipedia.org/wiki?curid=3330674", "title": "XMB (disambigua)", "text": ""}
{"id": "3330675", "revid": "729019", "url": "https://it.wikipedia.org/wiki?curid=3330675", "title": "Gruppo Sportivo Forestale", "text": "Il Gruppo Sportivo Forestale \u00e8 stata una societ\u00e0 polisportiva facente capo al Corpo forestale dello Stato.\nStoria.\nFondata nei primi anni 1950 per iniziativa di alcuni sciatori appartenenti al Corpo, vide questi ultimi cimentarsi in gare contro altri atleti appartenenti a societ\u00e0 civili o ad altre societ\u00e0 emanazione di altri corpi militari.\nCon il passare del tempo l'attivit\u00e0 venne estesa ad altri sport, anche non necessariamente legati alla montagna, come atletica leggera, ciclismo, canottaggio, canoa ed altri ancora sotto la denominazione societaria di \"Centro Sportivo Corpo forestale dello Stato\", che nel 2010 \u00e8 divenuto \"Gruppo Sportivo Forestale\".\nNel corso degli anni, il gruppo ha raggiunto l'affiliazione a quindici federazioni sportive aderenti al CONI e ha ottenuto diversi risultati, sia a livello nazionale che internazionale, partecipando in maniera concreta ai successi dello sport italiano in campo mondiale.\nNumerosi campioni hanno indossato negli anni la maglia della Forestale. Oltre Giovanna Trillini con i suoi quattro ori olimpici si ricordano Manuela Di Centa, Stefania Belmondo, Deborah Compagnoni, Gerda Weissensteiner, Ennio Falco, Andrea Collinelli, Maria Guida, Angelo Carosi, Elisabetta Perrone, Chiara Cainero e Gabriella Paruzzi solo per ricordarne alcuni.\nIl decreto legislativo n. 177/2016, che sopprime il corpo forestale, all'art. 12 prevede che entro il 1\u00ba gennaio 2017 il personale transiti direttamente al Centro Sportivo Carabinieri."}
{"id": "3330679", "revid": "345405", "url": "https://it.wikipedia.org/wiki?curid=3330679", "title": "Casemiro", "text": "Caratteristiche tecniche.\nCentrocampista centrale completo, nato come \"volante\" classico, all'occorrenza interditore, \u00e8 stato schierato anche come difensore centrale nella nazionale brasiliana Under-20 ai Mondiali 2011.\nBravo in fase di impostazione, eccellente in quella difensiva, grazie alla grande capacit\u00e0 di contenimento della manovra avversaria. Ottimi i suoi inserimenti in avanti e il tiro dalla distanza. \u00c8 stato paragonato a Toninho Cerezo.\nCarriera.\nClub.\nSan Paolo.\nCresciuto nelle giovanili del San Paolo, esordisce in prima squadra il 25 luglio 2010, scendendo in campo da titolare nella gara di S\u00e9rie A contro il Santos. In Brasile gioca per quattro stagioni, vincendo la Coppa Sudamericana nel 2012 e collezionando in totale 112 presenze e 11 reti.\nReal Madrid e prestito al Porto.\nIl 31 gennaio 2013 viene acquistato dal Real Madrid, con la formula del prestito con opzione d'acquisto a titolo definitivo, venendo poi girato, il 1\u00ba febbraio, al Castilla, cos\u00ec da valutarne la progressiva crescita senza mettergli troppe pressioni. Debutta nella Liga il 20 aprile 2013, nella vittoria casalinga per 3-1 contro il Real Betis. Nella stagione 2013-2014 contribuisce alla vittoria della Coppa di Spagna e della Champions League. Il 10 giugno i \"blancos\" esercitano l'opzione di riscatto versando 6 milioni di euro.\nIl 19 luglio 2014 si trasferisce al Porto con la formula del prestito con diritto di riscatto. In Portogallo mette assieme 41 presenze e 4 reti in tutte le competizioni. Il 28 maggio 2015 il Porto annuncia di voler riscattare il giocatore brasiliano, ma il 5 giugno seguente il Real Madrid esercita la clausola di controriscatto prevista dal suo contratto.\nNella stagione 2015-2016 con le \"merengues\" scende in campo con regolarit\u00e0 e il 28 maggio 2016 vince la sua seconda Champions League nella finale disputata allo stadio di San Siro, battendo l'Atl\u00e9tico Madrid ai rigori, dopo l'1-1 maturato nei tempi regolamentari e supplementari. L'anno successivo si aggiudica sia il campionato, che la Champions League, realizzando, con un tiro dalla lunga distanza, il gol del momentaneo 2-1 nella finale contro la Juventus (partita finita per 4-1). Nel corso della stagione aveva conquistato anche la Supercoppa UEFA e la Coppa del mondo per club.\nInizia la nuova stagione vincendo la Supercoppa UEFA per 2-1 contro il Manchester United, partita in cui il centrocampista brasiliano segna il gol che apre le marcature, e la Supercoppa di Spagna. Nel corso dell'annata conquista anche la Coppa del mondo per club e nuovamente, per la terza volta consecutiva, la Champions League, sconfiggendo in finale il Liverpool per 3-1.\nNella stagione 2018-2019 vince la Coppa del mondo per club per il terzo anno consecutivo. L'annata seguente si apre con la vittoria nella Supercoppa di Spagna e a fine stagione vede il ritorno al successo in campionato.\nNazionale.\nIl 15 luglio 2011 viene convocato dal CT del Brasile Under-20, Ney Franco, per il campionato mondiale Under-20, vinto dai brasiliani in finale contro i pari et\u00e0 del Portogallo. In precedenza aveva vinto anche il campionato sudamericano Under-20 giocato nello stesso anno.\nIl 14 settembre 2011 debutta nella nazionale maggiore, in un'amichevole contro l'Argentina, disputatasi a C\u00f3rdoba e terminata 0-0. Nel 2015 \u00e8 fra i convocati per la Copa Am\u00e9rica in Cile, che vede i brasiliani uscire ai quarti di finale contro il Paraguay. L'anno dopo viene convocato per la Copa Am\u00e9rica Centenario negli Stati Uniti, che si conclude con la prematura eliminazione nella fase a gironi.. Nell'ottobre 2017 gli viene affidata per la prima volta la fascia di capitano della \"Sele\u00e7\u00e3o\" dal CT Tite.\nNel 2018 partecipa per la prima volta al campionato mondiale in Russia, dove i brasiliani vengono eliminati ai quarti di finale dal Belgio. L'anno dopo \u00e8 fra i convocati per la Copa Am\u00e9rica organizzata in Brasile: Casemiro gioca tutte le partite da titolare, eccetto il quarto di finale contro il Paraguay per squalifica. In finale i brasiliani battono il Per\u00f9 per 3-1 e conquistano il trofeo.\nNel 2021 viene convocato per la Copa Am\u00e9rica giocata di nuovo in Brasile, venendo scelto come capitano nella prima partita. Il torneo si conclude con la sconfitta in finale contro l'Argentina per 1-0.\nStatistiche.\nPresenze e reti nei club.\n\"Statistiche aggiornate al 18 gennaio 2022.\""}
{"id": "3330690", "revid": "599013", "url": "https://it.wikipedia.org/wiki?curid=3330690", "title": "Chiesa dei Santi Quirico e Giulitta (Carasco)", "text": "La chiesa dei Santi Quirico e Giulitta \u00e8 un luogo di culto cattolico situato nella frazione di Rivarola, in via San Giuseppe, nel comune di Carasco nella citt\u00e0 metropolitana di Genova. La chiesa \u00e8 sede della parrocchia omonima del vicariato di Sturla e Graveglia della diocesi di Chiavari.\nStoria e descrizione.\nLa sua parrocchia fu una delle prime istituitasi nel territorio di Carasco. In passato le furono aggregate diverse parrocchie, tra le quali quelle di San Pietro in Sturla e di Santa Maria in Sturla, oggi nuovamente rese indipendenti con decreti arcivescovili del XIX secolo.\nLa parrocchia \u00e8 sede di Arcipretura dal 1919.\n\u00c8 sovrastata da una ottocentesca torre dell'orologio in pietra e dal sito archeologico del castello di Rivarola, del XII secolo.\nFestivit\u00e0.\nLe feste principali della parrocchia sono: san Giuseppe (in marzo), sant'Anna (in luglio) e la Madonna del Rosario (in ottobre)."}
{"id": "3330692", "revid": "270833", "url": "https://it.wikipedia.org/wiki?curid=3330692", "title": "Carcano-Mannlincher mod. 1891", "text": ""}
{"id": "3330697", "revid": "131358", "url": "https://it.wikipedia.org/wiki?curid=3330697", "title": "Juli\u00e1n Vara L\u00f3pez", "text": ""}
{"id": "3330730", "revid": "104701551", "url": "https://it.wikipedia.org/wiki?curid=3330730", "title": "Baurci", "text": "Baurci (in gagauzo \"Baur\u00e7i\", in russo \"Baur\u010di\" \u2013 \u0411\u0430\u0443\u0440\u0447\u0438) \u00e8 un comune della Moldavia situato nella Gagauzia di 8.783 abitanti al censimento del 2004.\nSociet\u00e0.\nEvoluzione demografica.\nIn base ai dati del censimento, la popolazione \u00e8 cos\u00ec divisa dal punto di vista etnico:"}
{"id": "3330744", "revid": "104701556", "url": "https://it.wikipedia.org/wiki?curid=3330744", "title": "Be\u0219alma", "text": "Be\u0219alma (in russo \"Be\u0161alma\" \u2013 \u0411\u0435\u0448\u0430\u043b\u043c\u0430) \u00e8 un comune della Moldavia situato nella Gagauzia di 4.441 abitanti al censimento del 2004.\nSociet\u00e0.\nEvoluzione demografica.\nIn base ai dati del censimento, la popolazione \u00e8 cos\u00ec divisa dal punto di vista etnico:"}
{"id": "3330749", "revid": "298229", "url": "https://it.wikipedia.org/wiki?curid=3330749", "title": "Campionati europei di nuoto di fondo 2008", "text": "I campionati europei di nuoto di fondo 2008 si sono disputati a Ragusa, in Croazia, dal 9 al 14 settembre. \u00c8 stata la IV\u00aa edizione complessiva dell'evento, che si \u00e8 tornato a svolgere per la prima volta da quando il nuoto in acque libere \u00e8 stato inserito all'interno del programma dei campionati europei di nuoto (nel 1995)."}
{"id": "3330750", "revid": "1652134", "url": "https://it.wikipedia.org/wiki?curid=3330750", "title": "Cap Aurora", "text": "Cap Aurora \u00e8 una stazione balneare (\"sta\u0163iune turistic\u0103\" in rumeno) sul Mar Nero nel distretto di Costanza. Dal punto di vista amministrativo fa parte della citt\u00e0 di Mangalia. Non ha residenti stabili.\nGeografia fisica.\n\u00c8 situata su un promontorio in una zona ricca di golfi e di vegetazione e confina con le stazioni turistiche Jupiter a nord e Venus a sud; da entrambe dista circa 1\u00a0km. Si trova a 5\u00a0km da Mangalia.\nStoria.\nIl complesso turistico \u00e8 stato inaugurato il 1\u00ba luglio 1973 contemporaneamente alla stazione Jupiter\nEconomia.\nTurismo.\nLa stazione \u00e8 composta da 10 hotel a forma piramidale con nomi di pietre preziose, situati nei pressi della spiaggia, e da un campeggio. La spiaggia ha subito in questi ultimi anni il fenomeno dell'erosione, che ne ha ridotto le dimensioni.\nInfrastrutture e trasporti.\nLa stazione \u00e8 raggiungibile con i microbus della linea Costanza-Mangalia."}
{"id": "3330752", "revid": "827882", "url": "https://it.wikipedia.org/wiki?curid=3330752", "title": "Scarsella orbetellana", "text": "La Scarsella orbetellana \u00e8 un dolce toscano tipico del periodo pasquale e di probabile origine spagnola.\nViene preparata con la pasta della schiaccia di Pasqua.\nA forma a ciambella con le due estremit\u00e0 incrociate e prolungate, nel punto di incrocio viene inserito un uovo intero fermato da due strisce di pasta e poi si cuoce in forno.\nLa forma caratteristica di questo dolce vuole riprendere l'omonima borsa di cuoio che veniva portata alla cintura e che conteneva denaro (l'uovo)."}
{"id": "3330762", "revid": "3115", "url": "https://it.wikipedia.org/wiki?curid=3330762", "title": "Raffaele Iacovino", "text": " Medico di professione, \u00e8 stato anche attivamente impegnato in politica.\nIl medico.\nDopo gli studi classici al liceo Matteo Tondi di San Severo, dove inizia la sua militanza socialista, nel 1958 si laurea in medicina e chirurgia alla Sapienza di Roma, specializzandosi poi in gastroenterologia. Spinto da forti idealit\u00e0, rinuncia alla carriera universitaria per esercitare la professione \"in trincea\" come medico condotto e ufficiale sanitario di Roseto Valfortore, piccolo borgo situato tra i monti della Daunia e privo di qualsiasi struttura medica. Rientrato a San Severo, si dedica alle ricerche epidemiologiche e, fra il 1967 e il 1970, entra a far parte dei consigli d'amministrazione delle locali Opere Pie Riunite, dell'Ospedale Civile e dell'Orfanotrofio.\nIl politico.\nDivenuto dirigente del partito socialista, ad agosto 1972 \u00e8 nominato sindaco della citt\u00e0 alla guida di una giunta socialista e comunista. Nonostante la brevit\u00e0 del suo mandato (si dimette nel marzo 1974 per un accordo di alternanza), si fa promotore di molteplici iniziative, in particolare quelle legate alla sanit\u00e0 e ai servizi sociali, come l'assistenza domiciliare agli anziani, la creazione di numerose scuole materne, l'istituzione del servizio di \"guardia medica\" nei giorni festivi, l'impulso alla nascita di una sede locale dell'Associazione italiana assistenza spastici e, soprattutto, il successo nel contrastare l'ondata di colera che nel 1973 colpisce Campania e Puglia. In campo culturale riorganizza la Biblioteca comunale Alessandro Minuziano trasferendola con il Museo civico e il Centro di studi sanseveresi di storia e archeologia in una sede pi\u00f9 ampia e rilancia il Teatro Verdi.\nNondimeno l'esperienza amministrativa logora il suo impegno politico tanto da indurlo, unitamente al travaglio interno dei socialisti e al diffondersi del trasformismo e degli scandali del malgoverno, ad allontanarsi dal partito nei cui confronti matura un atteggiamento rigorosamente critico. Anche se non rinnegher\u00e0 mai le idealit\u00e0 dell'umanitarismo socialista, Iacovino lascia la politica attiva rifugiandosi nello studio e nella ricerca storica.\nLo storico.\nA partire dal 1977 pubblica infatti vari saggi, in particolare sulle lotte contadine nel Mezzogiorno e di analisi socio-politica, alcuni dei quali realizzati in collaborazione con la moglie Assunta Facchini:\nIsolatosi per scelta dalla politica, Iacovino non rinuncia per\u00f2 a esprimere il proprio impegno civico e sociale dedicandosi alla redazione della rivista culturale \"Proposte\" e scrivendo articoli, spesso polemici, su \"Il Corriere di San Severo\", dove pubblica anche brevi monografie di alcune personalit\u00e0 illustri come Nino Casiglio o Raffaele Recca. Bench\u00e9 colpito dal cancro, si fa promotore di un comitato per la rivalutazione culturale dell'artista Luigi Schingo con la creazione di una pinacoteca riservata alle sue opere e contribuisce attivamente al progetto per l'istituzione di una libera universit\u00e0 della Daunia.\nRiconoscimenti.\nDopo la sua morte, il comune di San Severo gli ha intitolato una via nel nuovo quartiere Citt\u00e0 Giardino.\nPer la sua attivit\u00e0 professionale di medico, e in particolare per l'aiuto prestato ai colleghi pi\u00f9 giovani, l'AMMI (Associazione Mogli Medici Italiani) gli ha intitolato nel 2003 il premio per neolaureati distintisi nel campo della ricerca e delle pubblicazioni."}
{"id": "3330766", "revid": "767487", "url": "https://it.wikipedia.org/wiki?curid=3330766", "title": "La ricompensa del gatto", "text": " \u00e8 un film d'animazione del 2002 diretto da Hiroyuki Morita.\nProdotto dallo Studio Ghibli, si pu\u00f2 considerare uno spin-off del film \"I sospiri del mio cuore\", in cui comparivano in ruoli minori Baron e Muta, due protagonisti della storia.\nTrama.\nI guai per Haru, una ragazzina che frequenta le scuole superiori, iniziano quando per strada salva un gatto che sta per essere investito da un camion. Non \u00e8 la prima volta che Haru salva la vita ad un gatto: ad esempio quando era piccola aveva diviso la sua colazione con una micina randagia che stava per morire di fame. Questa volta per\u00f2 la cosa \u00e8 diversa, perch\u00e9 il gatto che la ragazza salva \u00e8 nientemeno che il principe dei gatti e suo padre il re, immensamente grato del bel gesto, si mette in testa di ricompensarla facendole sposare il suo giovane figlio. Ovviamente la ragazza non ne vuole sapere di sposare un gatto, ma non c'\u00e8 nulla da fare: viene rapita e portata nel \"Paese dei gatti\" per le nozze (dove, peraltro, viene in seguito trasformata in una gattina antropomorfa).\nFortunatamente il gatto Baron e il gattone Muta riescono a salvare Haru dal matrimonio e a riportarla a casa, anche perch\u00e9 il giovane principe dei gatti si era gi\u00e0 fidanzato all'insaputa del genitore proprio con la bella gattina che Haru aveva sfamato tanto tempo prima.\nDistribuzione.\nIn Italia il film \u00e8 stato proiettato durante il Future Film Festival del gennaio 2005 in lingua originale sottotitolato, e poi \u00e8 stato ridistribuito al cinema da Lucky Red il 9 e il 10 febbraio 2016, doppiato in italiano.\nAccoglienza.\nIncassi.\n\"La ricompensa del gatto\" ha incassato 6,48 miliardi di yen ed \u00e8 stato il film giapponese di maggior successo al botteghino in Giappone del 2002, nonch\u00e9 il settimo film in assoluto per maggiori incassi di quell'anno.\nCritica.\nSu Rotten Tomatoes il film possiede un indice di gradimento del 90%, con 20 recensioni da parte della critica e un giudizio medio di 6,9/10. Michael Booth di \"The Denver Post\" ha sottolineato che \u00ab[il regista] Morita possiede una percezione del mondo e della sua solitudine leggermente pi\u00f9 cruda e realistica rispetto a Miyazaki, e si pu\u00f2 vedere come \"La ricompensa del gatto\" si muova su binari diversi nonostante renda comunque omaggio all'attuale maestro dell'animazione giapponese\u00bb."}
{"id": "3330772", "revid": "131358", "url": "https://it.wikipedia.org/wiki?curid=3330772", "title": "Andrey Milevskiy", "text": ""}
{"id": "3330778", "revid": "767487", "url": "https://it.wikipedia.org/wiki?curid=3330778", "title": "Sanctum 3D", "text": "Sanctum 3D \u00e8 un film del 2011 diretto da Alister Grierson e interpretato da Richard Roxburgh e Ioan Gruffudd il cui produttore esecutivo \u00e8 James Cameron.\nAndrew Wight ha scritto la storia, la sceneggiatura e ha partecipato alla produzione: il film \u00e8 ispirato a una sua drammatica esperienza, quando rimase intrappolato in un sistema di grotte subacquee.\nTrama.\nIn Papua Nuova Guinea si trova una delle grotte pi\u00f9 grandi del mondo, la Esa'Ala: i protagonisti del film sono una squadra di esperti speleosub, capeggiati dal dispotico Frank McGuire, con l'obiettivo di scoprire un presunto collegamento di cunicoli che dalla parte pi\u00f9 profonda della grotta consenta un accesso fino al mare. L'arrivo imprevisto di un uragano allaga di colpo le zone di accesso alla grotta e costringe gli speleologi, rimasti intrappolati nelle parti pi\u00f9 estreme del sistema di cunicoli, a cercare disperatamente una via d'uscita. A questo punto il ritrovamento del percorso fino a quel momento solo immaginato da Frank McGuire diventa l'unica possibile salvezza.\nLa drammatica situazione svela forza e debolezza nel comportamento di ciascuno dei personaggi. E mentre alcuni non sono all'altezza dell'impresa e commettono errori fatali, con conseguenze tragiche per s\u00e9 e per alcuni dei compagni, altri rivelano risorse impreviste. In particolare la storia si accentra sul rapporto tra il capo spedizione McGuire, da molti ritenuto un fanatico estremista privo di scrupoli, e il suo figlio diciassettenne Josh, che ha forzatamente seguito il padre nelle sue imprese, pur non essendo a sua volta appassionato di speleologia. Il ragazzo inizialmente \u00e8 lontanissimo dal condividere le scelte del padre, ed \u00e8 propenso a credere al giudizio severo di chi si oppone alla leadership dell'uomo. Ma in seguito, quando la situazione diviene tragica per tutti, Josh non ha pi\u00f9 motivo di dubitare dell'esperienza e della capacit\u00e0 del padre, e si dispone a seguirlo e ad appoggiarlo in ogni situazione, guadagnandosi a sua volta la stima di Frank.\nAlla fine, quando il gruppo si \u00e8 ridotto a pochi superstiti e le loro risorse si esauriscono, Frank e Josh non sono disposti ad arrendersi, nonostante l'ostilit\u00e0 sempre pi\u00f9 manifesta e diretta di Carl Hurley che, dopo aver perso anche la fidanzata Victoria, non esita a cercare di mettersi egoisticamente in salvo a scapito della sopravvivenza degli altri due.\nProduzione.\nGirato nella citt\u00e0 australiana Gold Coast del Queensland, la pellicola sfrutta le innovative tecniche per il 3D stereoscopico progettate dal produttore James Cameron per il film \"Avatar\".\nDistribuzione.\nLa data di distribuzione nelle sale era prevista per il 3 febbraio in Australia e il 4 febbraio negli Stati Uniti. In Italia \u00e8 uscito l'11 febbraio 2011 a cura della Eagle Pictures."}
{"id": "3330783", "revid": "131358", "url": "https://it.wikipedia.org/wiki?curid=3330783", "title": "Eduardo Roberto dos Santos", "text": ""}
{"id": "3330789", "revid": "1305772", "url": "https://it.wikipedia.org/wiki?curid=3330789", "title": "Ghosthunter", "text": "Ghosthunter \u00e8 un videogioco per PlayStation 2 distribuito dalla Sony e sviluppato dalla SCE Cambridge Studio, creatori della saga di MediEvil e di Primal. Direttore e produttore del gioco \u00e8 James Shepherd.\n\"Ghosthunter\" \u00e8 stato distribuito nelle versioni europea, nordamericana e giapponese. Nella versione europea il gioco \u00e8 interamente tradotto nelle lingue inglese, francese, tedesco, spagnolo, italiano e portoghese. I due siti ufficiali del gioco sono stati chiusi entrambi da molto tempo. Nel Regno Unito il gioco \u00e8 stato in pubblicizzato in televisione.\nTrama.\nLa storia \u00e8 ambientata nel 2003 (l'anno di uscita del gioco) e comincia dalla scuola abbandonata di Detroit, \"Montasaye High\". Il novello agente Lazarus Jones e il suo superiore, l'agente Anna Steele, si trovano nella scuola per fare ulteriori indagini sull'omicidio di 2 anni fa dove sono scomparsi ben 10 studenti e un membro dello staff che si crede siano stati uccisi dal professore di scienze della scuola, Peter Brook.\nI due agenti si dividono: Steele perlustra i piani superiori mentre Lazarus il seminterrato dove trova un laboratorio segreto. Impulsivamente, Lazarus preme un bottone rosso aprendo cos\u00ec il macchinario contenente una moltitudine di fantasmi che scappano in tutte le direzioni. Uno di loro per\u00f2 entra dentro Lazarus che perde per poco tempo i sensi. Al suo risveglio si riunisce con Anna ma uno degli spettri usciti dalla \"Matrice\" la rapisce.\nLazarus si ritrova da solo a mettere a posto tutto il pasticcio che ha combinato ma a dargli indicazioni c'\u00e8 il macchinario stesso che, attraverso uno schermo con l'immagine di una testa, pu\u00f2 dialogare con lui. Il \"Macchinario\" dice di essere il guardiano della \"Matrice\" e la guida dei Ghosthunter.\nLazarus \u00e8 un valido candidato per cominciare questo lavoro, avendo il potere della seconda vista donatagli dalla fusione con lo spettro; cos\u00ec la macchina gli dona delle armi e apre un \"varco per il trasferimento spettrale\" che consente di raggiungere i luoghi dove catturare gli spettri. In pi\u00f9 dice a Lazarus che il Professor Brook \u00e8 nientemeno che il suo creatore: questo fa scattare l'agente Jones, che non era affatto entusiasta di cominciare a cacciare fantasmi; prende armi, divisa e va alla ricerca di Anna e della verit\u00e0 catturando tutti i fantasmi che incontra sul suo cammino.\nCaratteristiche di gioco.\n\"Ghosthunter\" \u00e8 un videogame principalmente di azione. La cattura dei fantasmi con le armi \u00e8 alla base del gioco e per questo molti giocatori lo scambiano per un survival horror. In realt\u00e0 \u00e8 un gioco che non \u00e8 stato creato soltanto per spaventare; infatti nei filmati \u00e8 presente una buona dose di umorismo. Tuttavia le ambientazioni sono tipiche dei giochi e dei film horror: case maledette, navi fantasma, prigioni abbandonate, ecc.\nEssendo Ghosthunter un gioco acchiappa-fantasmi, \u00e8 chiaramente ispirato al film Ghostbusters e Sir William Hawksmoor assomiglia molto all'antagonista Vigo il Carpatico del secondo film.\nLa modalit\u00e0 di gioco \u00e8 a giocatore singolo ma i personaggi controllabili sono due: Lazarus Jones e Astrale, il fantasma che si nasconde nel corpo di Lazarus. Astrale pu\u00f2 essere evocata tramite dei \"varchi spettrali\" che si trovano sul pavimento e sono situati sempre in punti dove Lazarus non pu\u00f2 agire se non con il suo aiuto. Il fantasma pu\u00f2 infatti apprendere delle tecniche che assorbe quando Lazarus cattura un certo numero di fantasmi di una determinata razza.\nOltre ad esplorare, interagire con alcuni oggetti per risolvere alcuni \u201cpuzzle\u201d e catturare fantasmi, si pu\u00f2 ricostruire la storia di ogni singolo livello grazie ai personaggi che si incontrano durante l'avventura e ai fogli che si trovano ogni tanto per terra.\nUn elemento che per molti giocatori \u00e8 negativo \u00e8 la modalit\u00e0 di puntamento del fucile e della telecamera che \u00e8 affidata ai due controller analogici. Tuttavia, per non avere problemi, \u00e8 sufficiente muovere entrambe le levette quando Lazarus \u00e8 in \"modalit\u00e0 caccia\".\nScelta del finale.\nI creatori del gioco hanno voluto fare un finale assolutamente nuovo e inaspettato. Quando ci si trova vicino alla fine del livello, c'\u00e8 una grande sala con tantissima energia e munizioni: di solito nei videogiochi questo preannuncia lo scontro finale con il boss. A \"Ghosthunter\" \u00e8 invece una \"trappola per il giocatore\" che ovviamente raccoglier\u00e0 tutto e si preparer\u00e0 psicologicamente allo scontro finale. Ma dopo poco, nel filmato d'intermezzo, al protagonista vengono portate via le armi (e quindi sar\u00e0 stato del tutto inutile raccogliere le munizioni), Astrale, e viene persino ucciso, lasciando il giocatore a bocca aperta.\nCome se il colpo di scena non bastasse, appare la schermata di inizio gioco con le scritte \"\u201cnuova partita\u201d\", \"\u201ccarica partita\u201d\" e \"\u201copzioni\u201d\" facendo credere che il gioco sia finito sul serio. Invece la schermata \u00e8 fasulla e il gioco, dopo poco, riprende. Il vero finale, perci\u00f2, viene dopo ancora un po' di gioco, con il classico scontro fra protagonista e antagonista e il filmato finale.\nGrafica.\nLa grafica di questo gioco spinge al limite la console per i dettagli che sono stati inseriti. Le animazioni, specialmente quelle facciali, sono molto realistiche e addirittura la pelle forma le rughe a seconda delle espressioni. L'acqua e l'erba si muovono quando Lazarus ci cammina sopra e i suoi pantaloni si bagnano; se passa vicino a una tenda riesce a farla sventolare. I fantasmi sono luminosi e trasparenti e ci sono ovunque texture molto dettagliate tanto che persino le cordicelle dello sciacquone ce l'hanno.\nPer l'alta qualit\u00e0 della grafica, \"Ghosthunter\" \u00e8 stato inserito nella classifica IGN dei giochi PS2 dalla grafica pi\u00f9 bella di tutti i tempi.\nNon mancano per\u00f2 alcuni errori di grafica, per esempio elementi di gioco che a volte scompaiono, Lazarus che in determinati punti esce addirittura dallo schermo e personaggi che si possono vedere all'interno. In pi\u00f9, anche se le animazioni sono molto realistiche, le mani dei personaggi non si muovono bene.\nLa versione americana presenta differenze grafiche da quella europea come alcuni filmati in pi\u00f9, nemici con un aspetto differente e pezzi di livello costruiti in altro modo.\nMusica.\nLe musiche sono di Martin Rex, deceduto prima che il gioco fosse completato.\nDoppiaggio.\nNella versione europea il doppiaggio \u00e8 interamente nelle lingue inglese, francese, tedesco, spagnolo, italiano e portoghese. In qualche filmato d'intermezzo il labiale dei personaggi \u00e8 proprio quello della lingua selezionata.\nDoppiaggio italiano.\nNella versione italiana ci sono delle differenze con il filmato iniziale inglese: una parte di dialogo \u00e8 tagliata e Lazarus chiama Anna \"James Bond\" invece di \"Jane Bond\". Un altro taglio dei dialoghi nella versione italiana \u00e8 presente nel filmato del quarto livello, quando Lazarus incontra per la prima volta il Colonnello: ad un certo punto del discorso parla delle battaglie dei suoi antenati ma la nostra versione ha omesso il fatto che erano tutti morti. Infine il Professore chiama i Poltergeist \u201cspiriti malvagi\u201d mentre in quella inglese, \u201cspiriti rumorosi\u201d: nella versione originale viene rispettata quella che \u00e8 in effetti la traduzione del nome dal tedesco.\nLista doppiatori italiani.\nStranamente la lista ufficiale del doppiaggio italiano \u00e8 leggermente sbagliata.\nExtra.\nNei videogiochi \"Cambridge\", di solito, ci sono molte sorprese extra, ma in \"Ghosthunter\" non c'\u00e8 quasi nulla. I codici sbloccabili per facilitare il gioco sono solo 2 e c'\u00e8 soltanto un filmato nascosto nella schermata di inizio gioco se si lasciano passare alcuni minuti. Anche nei livelli non c'\u00e8 niente di extra da trovare n\u00e9 parti di livello nascosti. In pi\u00f9 non \u00e8 nemmeno necessario catturare tutti i fantasmi del gioco non essendoci premi o elementi sbloccabili di nessun genere, n\u00e9 durante il gioco n\u00e9 alla fine.\nPersonaggi.\nHa 24 anni ed \u00e8 da poco un poliziotto di Detroit specializzato in omicidi. \u00c8 curioso ed impulsivo e non ha mai creduto ai fantasmi. Adora scherzare e non sopporta che il \"Macchinario\" gli dia ordini. \u00c8 fuso con una ragazza fantasma che lui ha battezzato col nome \"Astrale\". Questa unione gli dona il potere della seconda vista, cio\u00e8 pu\u00f2 vedere i fantasmi. Adora tenere sempre in mano la sua pistola tant'\u00e8 che spesso ci gesticola quando parla. Ha una macchina azzurra con la targa LAZ 469 che \u00e8 parcheggiata davanti alla scuola. \nIl nome \"Lazarus\" non gli \u00e8 stato dato a caso: proprio come il personaggio Lazzaro del Vangelo, Lazarus alla fine del gioco muore e ritorna in vita ma grazie alla \u201cmacchina della resurrezione\u201d. Nell'ultimo livello si ha la possibilit\u00e0 di controllare lo spirito di Lazarus che fluttua e brilla di blu come quello di Astrale. \nBuffamente, se si lascia il personaggio fermo, fa qualche mossa da solo; se ha in mano la pistola, si gratta le \"parti basse\".\nNei primi schizzi del personaggio Lazarus aveva una lunga giacca rossa e una camicetta gialla all'\u201dhawaiana\u201d. Nella prima versione 3D aveva un'altra tuta e una faccia allungata con una bocca molto piccola. Curiosamente, quando diventa un fantasma nel gioco ultimato, ha esattamente la stessa faccia della versione precedente. Sul vecchio sito (ormai chiuso) di \"Jason Wilson\", uno dei disegnatori del gioco, diceva che per fare l'aspetto di Lazarus il team aveva preso spunto dall'attore Brad Pitt.\nHa trent'anni ed \u00e8 il superiore di Lazarus. \u00c8 un tipo che prende sul serio il suo lavoro, infatti non d\u00e0 corda a Lazarus quando scherza. \u00c8 stata rapita dallo spirito di Sir William Hawksmoor che vuole il suo corpo per i suoi piani. Lei non ha la seconda vista e quindi non pu\u00f2 vedere il suo rapitore ma pu\u00f2 solo sentirne la voce. Molte volte Hawksmoor la controlla come una bambola senza vita. Proprio in quello stato, verso la fine del gioco, Anna spara a Lazarus due colpi: uno lo colpisce al braccio e l'ultimo al cuore. Alla fine dell'avventura, Lazarus commenta che due proiettili per ucciderlo non sono cose che pu\u00f2 fare un professionista.\nNei primi schizzi del personaggio, Anna aveva l'aspetto di una ragazza punk e prima che il gioco fosse finito, nella versione 3D, Anna aveva i capelli ritti.\nQuando era in vita lavorava assieme al Professor Richmond presso uno studio di ricerca sul paranormale in Arizona negli anni settanta/ottanta, per conto dell'esercito americano. Lei doveva essere \u201cla viaggiatrice astrale\u201d. Purtroppo, durante l'esperimento, Kate rimase intrappolata nella sua forma astrale e non riusc\u00ec pi\u00f9 a tornare nel suo corpo. Si fuse cos\u00ed con il professor Richmond e lo aiut\u00f2 durante i suoi viaggi. \n\u00c8 molto conosciuta dai Redneck tanto che il capo la chiama amichevolmente \"Tinkerbell\" - Campanellino, come la fata di Peter Pan - e nel vederla, libera immediatamente Lazarus quando viene fatto prigioniero da loro, credendolo un nemico. Da Lazarus \u00e8 chiamata \u201cAstrale\u201d perch\u00e9 il macchinario del Professore la chiam\u00f2 la prima volta \"forma astrale\". Hawksmoor la chiama \u201cla prescelta\u201d perch\u00e9 pensa che possa farlo tornare in vita. Lui ha il suo corpo e si sa, grazie al filmato introduttivo, che il Professore abbia cercato di riprenderselo assaltando la sua magione. Per\u00f2 Hawksmoor ha bisogno anche del suo spirito, per questo continua a darle la caccia. Verso la fine della storia verr\u00e0 separata forzatamente da Lazarus per completare la macchina della resurrezione, per poi ricongiugersi con lui dopo la distruzione di quest'ultima. Non si sa cosa sia successo al suo corpo alla fine.\nSotto forma di Astrale, Kate ha varie abilit\u00e0: \"materializzazione\" (la si sblocca col Revenant, di colore rosso), \"incantamento\" (la si sblocca con l'Urlatore, di colore giallo), \"teletrasporto\" (la si sblocca con le Figlie di Oakville, di colore verde), \"spostamento\" (la si sblocca col Poltergeist, di colore rosa), \"possessione\" (la si sblocca con le Guardie di Devil's Scar, di colore arancio). Pu\u00f2 uscire fuori dal corpo di Lazarus quando lui si trova nel centro dei \"varchi spettrali\", cerchi di luce magici. Stranamente l'icona delle abilit\u00e0 di possessione di Astrale ha pi\u00f9 l'aspetto di un \"Blue Spook\", anche se questa abilit\u00e0 le viene data dalle \"Guardie\".\nAstrale appare in anteprima dopo il filmato finale del videogioco Cambridge Primal, per fare pubblicit\u00e0 a \"Ghosthunter\" che sarebbe uscito qualche mese dopo. Nel filmato appare mostruosa, con i capelli rosei, corti e ritti e la veste stracciata, proprio come nel primo schizzo del personaggio.\nPrincipale antagonista del gioco. \u00c8 il fantasma di un cavaliere medievale; ha 536 anni, nato in Inghilterra nel XII secolo, molto potente al suo tempo. Tutto ci\u00f2 che muove le sue azioni \u00e8 il voler tornare in vita e pensa, per una profezia che gli \u00e8 stata riferita, che ci sarebbe riuscito grazie alla \"prescelta\" che lui stesso avrebbe riconosciuta. Per\u00f2 sembra che questo desiderio sia pi\u00f9 del \"Parlamento\", i due spiriti con la voce di un uomo e di una donna che controllano nell'ombra Hawksmoor. Il cavaliere pensa che Kate Heller sia la donna che cerca e cos\u00ec, quando ci fu \u201cl'incidente della viaggiatrice astrale\u201d, entr\u00f2 dentro la base nascosta dell'esercito e convinse tutti a stare ai suoi ordini, con la scusa che li avrebbe aiutati a sconfiggere qualsiasi nemico; lui in cambio voleva il corpo e lo spirito di Kate e sfruttare a suo piacimento il Professor Richmond.\nRiguardo alla sua vita si viene a sapere che riusc\u00ec, grazie al suo carisma, a diventare il consigliere del re. Questo fu fonte di grande invidia da parte di tutti che complottarono per toglierlo di mezzo. Fu ucciso da alcune guardie per ordine del re che addirittura ordin\u00f2 anche la violenza sulla sua donna. Hawksmoor veniva visto in due modi dal popolo: per chi lo amava lui era \u201cl'aquila reale\u201d, un valoroso crociato; per i suoi nemici era \u201cl'aquila nera\u201d un cavaliere spietato, amante della carneficina. Quando parla si capisce subito che \u00e8 un uomo molto colto tanto che, quando si trova nel teatro della scuola, recita dei pezzi dell'opera \u201cMacbeth\u201d.\nI suoi poteri sono tanti: riesce a controllare le persone sia vive che morte (come con Anna e Frank Agglin), sposta oggetti col pensiero, riesce a rendersi invisibile persino da chi ha la seconda vista, e tira palle infuocate. Parla con i suoi sottoposti e vede i progressi di Lazarus tramite uno specchio magico.\nNei primi schizzi del personaggio era un mostro con gli organi interni allo scoperto e in uno schizzo pi\u00f9 recente sembrava un gentiluomo del Rinascimento.\nHa cinquant'anni. Lo vediamo la prima volta nel filmato iniziale. All'inizio del gioco crediamo che il suo vero nome sia Peter Brook e che sia il professore di scienze killer di \"Montsaye High\". In realt\u00e0 \u00e8 uno scienziato che \u00e8 scappato dalla base segreta dove lavorava per colpa di Hawksmoor che vuole a tutti i costi lo spirito della collega Kate all'interno del suo corpo.\nEra riuscito ad avere una vita alternativa: professore alla \"Montsaye High\" e Ghosthunter nel tempo libero per continuare le sue ricerche da solo e trovare un modo per far tornare Kate in vita. Tutto questo finisce quando, catturando uno spirito sotto il controllo di Hawksmoor (Frank Agglin), viene rintracciato dal cavaliere che, per farlo uscire allo scoperto, decide di uccidere 11 persone della scuola. Lo scontro finisce con la vittoria di Peter che riesce ad intrappolarlo nella \"Granata\"; cos\u00ec torna nel laboratorio e, con tutti gli agenti di polizia che lo stanno cercando per omicidio, \u00e8 costretto ad andarsene per sempre lasciando dentro la \"Matrice\" persino lo spirito della sua assistente.\nLo si ritrova nell\"'isola di \"Devil's Scar\" \", proprio dove aveva catturato Frank Agglin, e aiuta Lazarus ad uscire da l\u00ec. All'inizio sembra un alleato ma nell'ultimo livello si scopre che in realt\u00e0 tutto ci\u00f2 che vuole \u00e8 non avere pi\u00f9 niente a che fare con Hawksmoor. Per cercare di fuggire da tutto questo, si allea addirittura con il suo nemico pur di andarsene via. Cos\u00ec, appena vede Hawksmoor, ruba le armi a Lazarus e lo lascia alla sua merc\u00e9. Cambia idea proprio mentre cerca di fuggire, grazie al suo alter ego digitale che gli viene incontro con le sembianze di un grosso robot. Infatti quando Lazarus \u00e8 in forma di fantasma, si pu\u00f2 trovare una stanza dove si \u00e8 rifugiato il Professore: l'audio non si sente ma dalle mosse che egli fa si capisce che sta iniziando a pentirsi per aver condotto Lazarus alla morte. Alla fine si sacrifica, attivando la potente \"\u201cBomba Zero\u201d\" che fa saltare in aria la base, facendone scomparire lo spettro malvagio.\nQuando Peter \u00e8 con Lazarus gli si pu\u00f2 fare del male e perde subito energia come un fantasma. Se lo si ferisce troppo, muore e il gioco finisce.\nQuesto enorme macchinario parlante \u00e8 l'unico alleato che d\u00e0 istruzioni a Lazarus per la sua missione. Ha uno schermo con all'interno l'immagine della testa del professor Richmond e infatti ha la sua stessa voce ed anche il suo modo di parlare. Pu\u00f2 parlare con Lazarus anche quando non \u00e8 nel laboratorio grazie a una ricetrasmittente che lui ha dentro la giacca. Dona a Lazarus tutto l'occorrente e, ogni volta che lui cattura qualche fantasma, la macchina riesce a funzionare sempre meglio. Lazarus non ama parlarci, infatti lo prende in giro e lo ha soprannominato \u201cla testa in una scatola\u201d.\nAnche s'\u00e8 solito mentire per giungere ad i propri scopi come il Professore originale per i suoi scopi, \u00e8 molto pi\u00f9 umano di lui, tanto che gli fa una \"ramanzina\u201d dopo che lascia Lazarus al nemico. Alla fine del gioco viene trasferito dentro un robot attrezzato per sconfiggere fantasmi e nel suo \u201ccuore\u201d c'\u00e8 la potente \"Bomba Zero\". Viene quasi distrutto da Hawksmoor che con il suo potere cinetico lo fa cadere da una grossa altezza.\nQuesti tre abitanti di \"Oakville\" sono nemici della signora De Montford che aveva rapito la loro bambina. Il Professore e la sua assistente erano riusciti a riportarla a casa ma \u00e8 stata di nuovo rapita quando Lazarus ha liberato i fantasmi dalla \"Matrice\". Quando il ragazzo mette piede ad \"Oakville\" viene immediatamente scambiato per un alleato della donna e attaccato tramite le anime fasulle dei tre Redneck, un trucchetto imparato dal Professore. Quando poi entra nel loro territorio, viene derubato delle armi e del distintivo, non avendo granch\u00e9 a genio neppure la polizia, e viene chiuso in una cella dopo che Junior lo mette K.O. con un pugno.\nViene liberato grazie ad Astrale che era molto conosciuta dai tre uomini, avendoli aiutati in passato. Cos\u00ec chiedono a Lazarus di prendere il posto del Professore e aiutarli a sconfiggere la donna una volta per tutte. Alla fine della vicenda, Lazarus si vendica del cazzotto di Junior ridandogliene uno indietro che lo fa finire per terra.\nIl capo famiglia dei tre \u00e8 un anziano signore vestito da cowboy che i figli chiamano \"P\u00e0\" Junior \u00e8 alto, grasso e pigro e il suo spirito diventa quello di un uomo con la testa di coccodrillo armato di una motosega. Billy Boy \u00e8 un ragazzo secco estremamente brutto e prende in giro il fratello per la sua mole; in versione fantasma \u00e8 un cecchino con il volto coperto da uno straccio.\nLa bambina Redneck. \u00c8 stata salvata tempo fa dalle fauci del Grande Coccodrillo da David De Montford che perse la vita. La madre del ragazzo, vedendola responsabile per la morte del figlio, la rap\u00ec ma venne salvata dal Professore. Quando Lazarus incontra il capo dei tre Redneck gli chiede di aiutarli a riprendere la loro bambina, rapita nuovamente dalla signora De Montford. La si trova nella terza versione della villa, quella pi\u00f9 spaventosa, dentro una cameretta semi distrutta. Appena vede Lazarus si mette a correre e supera un varco spettrale che fa uscire fuori dall'abitazione sia lei che Lazarus. Ad aspettarli per\u00f2 c'era la signora De Montford con un fucile in mano, intenta a sparare alla piccola. Lazarus la salva intrappolando la signora nella granata e Jessie invita Lazarus a seguirla. Grazie a lei riesce a tornare velocemente all'inizio del livello, mettendo in moto una barchetta che era nelle vicinanze.\n\u00c8 un fantasma che infesta la biblioteca della \"Montsaye\" nuova. \u00c8 senz'altro morta per mano di Hawksmoor ma continua il suo lavoro con grande passione e, appena sente un rumore di troppo, ordina il silenzio. Scambia Lazarus per un custode della biblioteca e gli affida il compito di ritrovare e mettere a posto due libri. Per lei i libri sono praticamente sacri tanto che si scandalizza quando trova un libro in pessime condizioni. Racconta a Lazarus la storia di Hawksmoor e lo saluta prima di lasciarlo andare nel teatro per incontrare il cavaliere.\nHa l'aspetto di un'anziana signora senza occhi e vestita di beige. Fluttua nell'aria e parla davvero tanto.\nLivelli.\nI livelli di \"Ghosthunter\" sono in tutto 6 e sono molto diversi l'uno dall'altro. Gli unici livelli che sono uniti sono il primo e il terzo. Ogni livello ha la sua particolare storia di morte. Lazarus pu\u00f2 passare da un livello all'altro attraverso l'unico \"varco per il trasferimento spettrale\" presente nel laboratorio del Professore che viene attivato dal \"Macchinario\". Il secondo e il quarto livello sono stati ispirati a posti realmente esistiti, infestati da fantasmi.\n\u00c8 una delle scuole superiori di Detroit. \u00c8 una scena del crimine da ormai 2 anni e la polizia non \u00e8 riuscita a risolvere il caso per assoluta mancanza di prove; infatti tutte le vittime non presentavano nessun segno sui loro corpi. Poich\u00e9 dopo il massacro, del Professor Brook non si avevano pi\u00f9 notizie, la polizia di Detroit ha pensato che fosse lui il killer.\nLa scuola doveva essere demolita ma la squadra addetta alla demolizione era scappata perch\u00e9 sentiva rumori e voci inquietanti. Questo perch\u00e9 nel seminterrato c'\u00e8 il laboratorio segreto del Professor Richmond dove i fantasmi vogliono uscire dalla \"Matrice\" e chiedono aiuto. Dal laboratorio di questo livello si passa per tutti gli altri tramite il varco verde all'entrata, ma questo non servir\u00e0 nel terzo livello perch\u00e9 si deve semplicemente uscire dalla scuola.\nL'intera storia di questa scuola viene spiegata solo quando si \u00e8 arrivati al terzo livello e, pi\u00f9 nel particolare, all'ultimo: il colpevole degli omicidi era il fantasma Hawksmoor che cercava il Professor Richmond. Della scuola si perlustra quasi tutto l'edificio e anche il giardino all'esterno.\nIl primo livello non \u00e8 veramente finito finch\u00e9 non si comincia il terzo e si ha il \"Lanciagranate\"; sopra le scale e vicino all'uscita ci sono 3 porte con sbarre di legno apribili con le granate esplosive. Al loro interno ci sono altri 3 \"Blue Spook\".\nCi si trova nella citt\u00e0 fantasma di Oakville, nel Mississippi. La citt\u00e0 aveva smesso di essere tale per una serie di catastrofi avvenute nella comunit\u00e0, che vengono spiegate nelle pagine dell\"'Oakville Times\" : la potente industria mineraria, la \"De Montford Mining Corporation\", era andata fallita dopo pochi anni che il proprietario, David De Montford, era morto nel salvare una bambina dalle fauci del \"Vecchio coccodrillo\". Tra l'altro l'industria sfruttava i lavoratori, come si legge in un manifesto di protesta dentro le miniere. Questo aveva gi\u00e0 mandato in crisi la citt\u00e0 ma tutto croll\u00f2 definitivamente quando si decise di aprire la diga, allagando cos\u00ec la povera cittadina di \"Oakville\". Prima di questo per\u00f2, due anni dopo la scomparsa di David De Montford, scorparve una bambina, Jessie Planter, forse la figlia del capo dei cecchini Redneck, rapita dalla signora De Montford, credendo che fossero i responsabili della morte del figlio. Gli unici abitanti del posto sono proprio i Redneck, in continuo conflitto con la ricca signora. Si sa che il Professore risolse tutto ma, ora che Lazarus ha liberato il fantasma della donna, ha di nuovo rapito la bambina.\nSi ha a che fare con molti spiriti che non si possono catturare ma si scopre che non sono spiriti veri e propri, bens\u00ec delle specie di ologrammi dei cecchini Redneck. Questo livello \u00e8 il pi\u00f9 lungo e impegnativo del gioco; verso la fine ci sono i luoghi e i fantasmi pi\u00f9 macabri di \"Ghosthunter\". L'esplorazione viene fatta all'intera \"Oakville\" partendo dal cimitero, alla cittadina, e al covo dei Redneck per poi perlustrare la villa della De Montford e ritornare al cimitero.\nSi parte dalla vecchia \"Montsaye\" per poi entrare nel nuovo edificio scolastico accanto. Internamente \u00e8 molto pi\u00f9 moderna e grande dell'altra scuola ma le condizioni di alcune stanze sono peggiori. Si devono perlustrare molte classi e fare un lungo percorso tra le macerie per ottenere le munizioni fumogene del \"Lanciagranate\". Dopodich\u00e9 si passa alla biblioteca dove, lo spirito della \"Bibliotecaria\" e i libri stessi, daranno a Lazarus altre prove per ricostruire la storia degli omicidi di \"Montsaye High\", del Professore e di Hawksmoor. Infine c'\u00e8 lo scontro finale nel teatro della scuola.\n\u00c8 ambientato sulla \"M.S.H. Victoria\", una nave fantasma britannica del periodo della seconda guerra mondiale, precisamente del '45. All'inizio sembra di essere in una base militare ma in realt\u00e0 si scopre di trattarsi solo della stiva dove erano state lasciate tutte le armi e i mezzi dell'esercito.\nLa storia viene spiegata da entrambi i punti di vista del Colonnello Fortesque e del Capitano della nave Kraken tramite registrazioni e fogli di diario: l'esercito britannico era riuscito a sottrarre ai nazisti molti oggetti di valore tra cui il maledetto \"Pugnale di Poseidone\", che si racconta, abbia portato i marinai di qualsiasi nave alla morte. Il Colonnello e i suoi uomini portano il carico sulla nave non sapendo che il Capitano Kraken conosce la maledizione.\nCos\u00ec il Capitano si mette d'accordo con la sua ciurma e, dopo 3 suoni di campana, attaccano i soldati britannici. Kraken punta il Pugnale ma il Colonnello Fortesque lo ferma. Il Colonnello riesce a infilzarlo con quello stesso oggetto maledetto ma Kraken lo decapita con la sua mannaia. Nello scontro muoiono tutti e la nave va a picco. Dopo un po' di tempo i fantasmi della ciurma si fondono con quello di Kraken formando un'enorme bestia piena di tentacoli.\nI fantasmi delle due fazioni non hanno mai smesso di combattere: il Colonnello vuole continuare la sua missione proteggendo il \"Pugnale di Poseidone\" mentre la \"Bestia\" continua a fagocitare i suoi uomini pur di avere quell'oggetto. Anche se i buoni saranno i fantasmi dei soldati, Lazarus sar\u00e0 comunque costretto a imprigionarli nella \"Matrice\" per una buona parte del livello finch\u00e9 non si ricongiunge al Colonnello. La nave viene quasi tutta esplorata e il livello si conclude nella sala da ballo.\n\"L'isola di Devil's Scar\" ha avuto al suo interno i peggiori criminali, tutti uccisi dalla \u201cVecchia fumosa\u201d, la sedia elettrica pi\u00f9 usata dello Stato. Il Guardiano Warden Mc Carthy era molto famoso per il suo regime duro e per il fatto che nessun detenuto era mai riuscito a scappare dall'isola. Il suo record divent\u00f2 polvere quando lo Stato mand\u00f2 a Devil's Scar il detenuto Joey \u201cHoudini\u201d Holdbrook che era sempre riuscito ad evadere da tutti gli altri penitenziari, cosa che gli \u00e8 valso il suo soprannome. Warden la prese come una sfida ma il detenuto riusc\u00ec a scappare anche nel suo penitenziario e lui, pieno del suo orgoglio, non volle ammettere la sconfitta nemmeno alla radio, dicendo che Holdbrook era morto sicuramente nella stanza della fornace. Tramite una cartolina nell'ufficio del penitenziario, si legge che Holdbrook era andato in vacanza a Rio de Janeiro. \u00c8 probabile che questa storia abbia fatto chiudere per sempre il penitenziario, ora pieno di fantasmi.\nUn'altra storia importante di quest'isola-prigione \u00e8 quella di Frank Agglin, un poliziotto che una sera \u00e8 impazzito e ha ucciso la moglie. L'uomo era per\u00f2 innocente: Hawksmoor lo aveva posseduto costringendo il suo corpo a muoverlo come voleva. Non si sa perch\u00e9 lo abbia fatto ma quello che \u00e8 certo \u00e8 che lo spirito dell'uomo \u00e8 sempre sotto il controllo del cavaliere. Un altro particolare che non \u00e8 svelato \u00e8 se fosse morta tra le fiamme anche la figlia in quella stessa notte: le guardie della prigione tormentavano Frank con questa storia ma non si sa se sia vera. Il dubbio rimane perch\u00e9 Lazarus trova il fantasma di sua figlia nella sua cameretta e i disegni nella parete della stanza mostrano Frank che uccide l'intera famiglia. \nL'isola si esplora tutta partendo dal molo: l'interno del penitenziario con gli uffici, le celle, l'infermeria e il braccio della morte, la discarica e infine, si esce vicino al faro dell'isola.\nIl Professore porta Lazarus nel luogo dove prima lavorava, la base militare segreta nel cuore dell'Arizona. Dopo l'incidente avvenuto con il corpo di Kate Heller, fa la sua comparsa Hawksmoor che riesce con il suo carisma a convincere l'intera base a lavorare per lui. Il Professore per\u00f2 scappa e torna alla vita normale.\nNon si sa che cosa sia successo alla base quando il Professore se n'\u00e8 andato ma quello che \u00e8 certo \u00e8 che il posto pullula di fantasmi di scienziati e di \"Ghosthunters\", i cui cadaveri sono presenti in una enorme stanza. In pi\u00f9 \u00e8 stato portato l'intero castello di Hawksmoor al suo interno. Il professore per\u00f2 spiega a Lazarus della \"Bomba Zero\", una grande invenzione a cui lavoravano, che avrebbe eliminato del tutto i fantasmi. Questo livello \u00e8 pieno di sorprese e si conclude con la distruzione di tutta la base. Non si potr\u00e0 esplorarla tutta perch\u00e9 molte porte sono bloccate e Lazarus \u00e8 costretto a seguire il Professore.\nFantasmi.\nNel mondo di \"Ghosthunter\" ogni uomo ucciso prima del suo tempo diventa un fantasma. Quando il fantasma si carica di emozioni negative si trasforma in un mostro spietato. Compito del Ghosthunter \u00e8 quello di catturarli per evitare che mietano vittime.\nNel gioco esistono 21 razze di fantasmi catturabili. Alcuni per\u00f2 non sono da prendere n\u00e9 da combatterci contro come la \"bibliotecaria, il trapanatore, il cavaliere, la moglie e la figlia di Frank Agglin e Hawksmoor\" (che sar\u00e0 per\u00f2 il boss finale). \"I cecchini e coccodrilli Redneck\" e gli \"orsacchiotti delle Figlie di Oakville\" sono spiriti particolari, impossibili da catturare. Le braccia della \"Bestia\", invece, vanno allontanate con la dinamite. Le razze che incontriamo sono:\nIl Colonnello Fortesque \u00e8 chiaramente ispirato al pi\u00f9 famoso personaggio della Cambridge Studios, Sir Daniel Fortesque. Oltre ad avere lo stesso cognome ed avere entrambi ruoli di comando anche se non hanno mai vinto una battaglia in vita, li troviamo nel gioco solo da morti; entrambi hanno solo l'occhio destro, perdono la testa e sono inglesi. Caratterialmente sono entrambi simpatici e si cacciano sempre nei guai. Infine il Colonnello si \u00e8 ritrovato a combattere contro il capitano di una nave e la sua ciurma proprio come \u00e8 successo a Sir Dan in un livello di MediEvil.\nArmi.\nSono 7 le armi che Lazarus potr\u00e0 usare durante il gioco. Ci sono armi con munizioni infinite, altre con munizioni che si trovano durante il viaggio e quelle che funzionano solo con l'energia spettrale. Oltre a catturare i fantasmi, sono utili anche per distruggere o muovere oggetti per poter continuare l'avventura.\nOggetti.\nDurante il gioco sono molte le cose che Lazarus dovr\u00e0 raccogliere per andare avanti. In primis c'\u00e8 \"l'energia spettrale\" (blu) e \"l'energia vitale\" (arancione) che i fantasmi buttano fuori quando stanno per indebolirsi o che si trovano per terra (per avere energia spettrale gratis si pu\u00f2 sparare ai ratti); poi ci sono le munizioni per le armi e oggetti di tutti i tipi che servono per proseguire l'avventura. Importantissimi sono i fogli caduti a terra che Lazarus pu\u00f2 leggere per conoscere meglio la storia del luogo o appunti del Professore che gli possono servire per combattere al meglio contro gli spiriti.\nOggetti vari.\nPiede di porco, Chiave, Dinamite, Pezzo quadro 1 e 2, Caleidoscopio, Lente, Fiala, Libro: \"L'aquila Nera, una leggenda medievale\"; Libro: \"Un'odissea astrale, i diari del Professor Peter Richmond\"; Munizioni del carro armato, Pugnale di Poseidone, Rosa, Foto, Orsacchiotto, Statuetta, Pistone."}
{"id": "3330797", "revid": "287204", "url": "https://it.wikipedia.org/wiki?curid=3330797", "title": "Brainstorm (Mitchel Musso)", "text": "Brainstorm \u00e8 un EP del cantante ed attore statunitense Mitchel Musso, pubblicato il 22 novembre 2010 sotto etichetta 717 Records, una indie.\nIl disco.\nMusso ha co-scritto e co-prodotto tutte e otto le tracce del disco. Ha lavorato con il fratello Mason Musso (Metro Station), il padre Sam Musso, Bryan Todd ed altri produttori americani.\nPer questo EP, il diciannovenne Mitchel ha deciso di firmare con una indie, la 714 Records. Le sue motivazioni sono che con la Disney era costretto a fare la musica che loro imponevano, e si lasciava scarso spazio alla sua volont\u00e0 e alla sua fantasia. Infatti, rispetto all'album di debutto (sullo stile pop/rock), questi brani presentano uno stile totalmente differente (sull'onda dell'elettronica).\nMitchel canta da solo in tutte le canzoni, a parte alcuni coretti di sottofondo lasciati al fratello Mason, con cui ha scritto molti brani del disco.\nIn un'intervista Mitchel dichiara: \u00ab\u00c8 difficile scegliere la mia canzone preferita in questo album. Sono molto legato a tutti i pezzi, anche perch\u00e9 li ho scritti tutti io. Ma dovendone scegliere uno... sceglierei \"Come Back My Love\"!\u00bb.\n\"Come Back My Love\" \u00e8 la settima e penultima traccia dell'EP, tratta in gran parte da un vecchio demo registrato dal fratello Mason, in cui compariva appunto anche Mitchel.\nLe canzoni \"Celebrate\" e \"Open The Door\" sono state presentate gi\u00e0 in alcuni live tenuti nell'estate del 2010 e in alcuni show televisivi. \"Celebrate\", inoltre, \u00e8 anche entrata nella classifica di Radio Disney. Alcuni secondi di \"Get Away\" erano gi\u00e0 ascoltabili su Amazon settimane prima dell'uscita del disco e del video della stessa canzone; \"You Got Me Hooked\" era invece scaricabile gratuitamente dal sito di Mitchel dopo la registrazione.\nAlcune parti della canzone \"Empty\" invece erano gi\u00e0 state rese note tramite un video di Mitchel durante la registrazione della canzone, pubblicato sul canale YouTube del produttore Bryan Todd.\nSul sito di Musso era poi possibile ordinare tre versioni esclusive del disco: la \"T-Shirt+CD\" dove si poteva avere (oltre al disco) una maglietta di Mitchel; la \"Deluxe\" dove oltre agli oggetti gi\u00e0 citati si avevano un quaderno per la scuola con le immagini di \"Brainstorm\", un portachiavi con il logo di Musso, tre tatuaggi temporanei di Musso e un plettro per la chitarra con il logo del cantante; infine la \"Deluxe Signed\" dove oltre ai gadget precedenti si riceveva un autografo dell'artista. Mitchel Musso ha accompagnato il disco con un video per ogni canzone, perch\u00e9 tutte le canzoni fanno parte di un suo film mentale, di una storia, che lui ha appunto voluto chiamare \"Brainstorm\". Le prime quattro canzoni sono allegre e narrano l'amore tra due ragazzi. Le altre sono pi\u00f9 tristi e cupe e raccontano la fine della loro storia.\nPubblicazione.\nL'EP \u00e8 stato pubblicato il 22 novembre 2010 come esclusiva del negozio Walmart. Infatti proprio sul sito del noto negozio l'album era gi\u00e0 pre-ordinabile settimane prima della sua uscita nei negozi. Il disco \u00e8 stato poi reso scaricabile anche dai siti Amazon e iTunes.\nMusso ha promosso il CD con apparizioni in alcuni show televisivi della mattina e con dei video per il sito di Walmart, per poi partire per un tour assieme alla sua band e a suo fratello Mason.\nVideo.\nCome gi\u00e0 detto sopra, Mitchel ha deciso di pubblicare un video per ogni canzone.\n\"Get Away\" \u00e8 stato il primo video ed \u00e8 stato pubblicato come singolo su iTunes il 29 ottobre 2010 e il 2 novembre come video sul canale YouTube \"MussoLive\".\n\"Got Your Heart\" invece viene pubblicato come videoclip il 16 novembre 2010.\n\"Celebrate\" esce su iTunes il 15 dicembre 2010 e il 22 novembre 2010, in contemporanea con l'uscita dell'EP, come videoclip.\n\u00c8 poi il turno di \"You Got Me Hooked\" (4 dicembre 2010), \"Just Go\" (17 dicembre 2010) e \"Empty\" (12 gennaio 2011) come video.\nIl 14 febbraio 2010 viene pubblicato il video di \"Come Back My Love\".\nIl 6 maggio 2011, dopo una lunga attesa, Mitchel pubblica il video per \"Open The Door\"."}
{"id": "3330807", "revid": "110157", "url": "https://it.wikipedia.org/wiki?curid=3330807", "title": "Celestica", "text": "Celestica Inc. \u00e8 una societ\u00e0 canadese che opera nel settore della produzione di componenti elettrici ed elettronici per i produttori di apparecchiature originali che trovano applicazione nelle telecomunicazioni, nell'aerospaziale, nella difesa, nel campo industriale, nell'energia alternativa e nel sistema sanitario.\nInoltre fornisce anche servizi di design e ingegneria, assemblaggio di sistemi, distribuzione dei prodotti e di gestione dei processi post-vendita.\n\u00c8 quotata al NYSE: CLS ed al TSX: CLS .\nStoria.\nCelestica nasce originariamente negli anni sessanta, come Ufficio Vendita e Assistenza di IBM a Toronto. Ricadeva sotto la sua competenza anche una piccola fabbrica di scatole metalliche per i mainframe IBM e i relativi sistemi di supporto. Dal 1988 la produzione viene diversificata, aprendo linee di circuiti stampati, schede di memoria e alimentatori, tutti destinati alle apparecchiature IBM.\nNel gennaio 1994, a seguito della notevole espansione delle attivit\u00e0 dello stabilimento di Toronto, viene deciso lo spin off della Divisione che viene elevata al rango di sussidiaria di IBM Canada. Nel primo anno di attivit\u00e0 acquisisce 40 nuovi clienti con il 30% della produzione destinato a soggetti non-IBM.\nNell'ottobre 1996 il 69% della societ\u00e0 viene venduta per 750 milioni di dollari a Onex Corporation.\nNel 2001 la societ\u00e0 si trova ad affrontare un forte periodo di crisi che comporta il licenziamento di 3000 persone. Dal 2005 al 2008 Celestica ha intrapreso una forte attivit\u00e0 di ristrutturazione aziendale e di riorganizzazione societaria attraverso la vendita di diverse divisioni operative.\nClienti.\nTra i clienti Celestica vi sono RIM, Palm (riparazione prodotti e relativa consegna ai clienti), Motorola, Nokia, IBM, NEC, Cisco Systems, Sun Microsystems, Dell.\nInsieme ad altre aziende, \u00e8 stata scelta da Enel per la realizzazione dei nuovi contatori elettrici.\nInoltre \u00e8 stata una delle societ\u00e0 produttrici della Xbox 360.\nItalia.\nLa multinazionale canadese \u00e8 stata attiva in Italia attraverso Celestica Italia S.r.l. con siti a Vimercate e Santa Palomba, rilevati da IBM nel 2000 e ceduti rispettivamente nel 2004 e nel 2006, in seguito alla scelta di delocalizzare la produzione in Repubblica Ceca."}
{"id": "3330813", "revid": "300067", "url": "https://it.wikipedia.org/wiki?curid=3330813", "title": "Cornelius McFadgon", "text": ""}
{"id": "3330819", "revid": "767487", "url": "https://it.wikipedia.org/wiki?curid=3330819", "title": "Henry Dickerson", "text": ""}
{"id": "3330822", "revid": "223320", "url": "https://it.wikipedia.org/wiki?curid=3330822", "title": "Epistole metricae", "text": ""}
{"id": "3330825", "revid": "300067", "url": "https://it.wikipedia.org/wiki?curid=3330825", "title": "Ed Biedenbach", "text": ""}
{"id": "3330827", "revid": "300067", "url": "https://it.wikipedia.org/wiki?curid=3330827", "title": "Eddie Biedenbach", "text": ""}
{"id": "3330828", "revid": "1632387", "url": "https://it.wikipedia.org/wiki?curid=3330828", "title": "The Lucksmiths", "text": "The Lucksmiths sono stati un gruppo indie rock australiano.\nBiografia.\nLa band si form\u00f2 a Melbourne nei primi anni novanta, su iniziativa di tre ex-compagni di liceo con la passione per gli Smiths: il chitarrista Marty Donald, il cantante e batterista Tali White, e il bassista Mark Monnone. Il trio nel 1993 inizi\u00f2 l'attivit\u00e0 dal vivo pubblicando il disco di esordio, intitolato ironicamente \"First Tape\" (e ristampato nel 2005 con il titolo \"The Lucksmiths\"), per la nascente etichetta discografica Candle records.\nI due dischi successivi, \"The Green Bicycle Case\" del 1995 e \"What Bird Is That?\" del 1996 vennero pubblicati sempre dalla Candle Records per il solo mercato nazionale. Il loro esordio sul mercato statunitense \u00e8 invece del 1997 con il singolo \"The Invention of Ordinary Everyday Things\" distribuito dalla Drive-In Records a cui segu\u00ec lo stesso anno l'album \"A Good Kind of Nervous\". Varcati i confini nazionali, la band si fece conoscere anche in Europa, accompagnando come gruppo spalla i Belle and Sebastian nel loro tour del 1998. Durante il tour la band compose e registr\u00f2 una serie di brani che vennero poi raccolti nell'album \"Happy Secret\", uscito nel 1999\nAlla fine del tour White si stabil\u00ec a vivere a Londra, ma questo non influ\u00ec con l'attivit\u00e0 del gruppo che continu\u00f2 i concerti e pubblic\u00f2 altri due album, \"Why That Doesn't Surprise Me\" del 2001\ne \"Naturaliste\" del 2003, intervallati da una seconda raccolta di b-sides pubblicata nel 2002 con il titolo \"Where Were We?\". In questo periodo White fu attivo anche in un side-project chiamato The Guild League con cui pubblic\u00f2 due album. Nel 2004 la band accolse un quarto elemento, il chitarrista Louis Richter con cui registr\u00f2 il nono album in studio: \"Warmer Corners\". Dopo due anni di silenzio il gruppo pubblic\u00f2 un doppio cd che raccoglieva b-sides, brani usciti solo in compilation e cover, con il titolo Spring a Leak. Fu il primo album del gruppo ad uscire per la nuova etichetta \"Matin\u00e9e\", dopo la chiusura della Candle records. Nel 2008 \u00e8 uscito l'undicesimo album, \"First Frost\" a cui ha fatto seguito un lungo tour in Europa e Australia per salutare i fans prima dello scioglimento del gruppo avvenuto nel 2009. L'ultimo tour della band \u00e8 documentato nel DVD Unfamiliar Stars, uscito nel 2011 per la \"Matin\u00e8e\"."}
{"id": "3330834", "revid": "300067", "url": "https://it.wikipedia.org/wiki?curid=3330834", "title": "Norm Stewart", "text": ""}
{"id": "3330838", "revid": "41793", "url": "https://it.wikipedia.org/wiki?curid=3330838", "title": "FC Vicebsk", "text": ""}
{"id": "3330840", "revid": "1442080", "url": "https://it.wikipedia.org/wiki?curid=3330840", "title": "ATP Cleveland 1984 - Singolare", "text": "Il singolare del torneo di tennis ATP Cleveland 1984, facente parte della categoria Grand Prix, ha avuto come vincitore Terry Moor che ha battuto in finale Marty Davis 3-6, 7-6, 6-2."}
{"id": "3330847", "revid": "248219", "url": "https://it.wikipedia.org/wiki?curid=3330847", "title": "Manx (gatto)", "text": ""}
{"id": "3330848", "revid": "1442080", "url": "https://it.wikipedia.org/wiki?curid=3330848", "title": "Columbus Open 1984 - Singolare", "text": "Il singolare del torneo di tennis Columbus Open 1984, facente parte della categoria Grand Prix, ha avuto come vincitore Brad Gilbert che ha battuto in finale Hank Pfister 6-3, 2-6, 6-3."}
{"id": "3330851", "revid": "628767", "url": "https://it.wikipedia.org/wiki?curid=3330851", "title": "Bivacco Paoluccio", "text": "Il bivacco Paoluccio \u00e8 un bivacco della Valle d'Aosta.\n\u00c8 situato sul col Budden a 3572 metri di quota, sullo spartiacque tra la Valtournenche e la Valpelline. Ha 9 posti letto.\nStoria.\nIl bivacco \u00e8 stato inaugurato nel 1974.\nAccesso.\nSi pu\u00f2 raggiungere il bivacco partendo dalla localit\u00e0 Avuil (1967\u00a0m. - Valtournenche) passando per il rifugio Bobba (5h, AD), o partendo dal lago di Place Moulin e passando per il bivacco Accademici Valdostani e per il ghiacciaio des Grandes Murailles (8h, PD).\nAscensioni.\nIl bivacco serve per la salita alla punta Budden e ai Jumeaux."}
{"id": "3330854", "revid": "536103", "url": "https://it.wikipedia.org/wiki?curid=3330854", "title": "Dimetilsolfato", "text": "Il dimetilsolfato, chiamato anche solfato dimetilico, \u00e8 un composto chimico con formula (CH3O)2SO2. Rappresenta l'estere dimetilico dell'acido solforico ed \u00e8 principalmente utilizzato come agente alchilante in sintesi organica. Viene spesso indicato anche con la formula (CH3)2SO4, che mette in evidenza il gruppo solfato, e con l'abbreviazione Me2SO4.\nIn condizioni standard si presenta come liquido oleoso dal leggero odore di cipolla. Come tutti i forti agenti alchilanti \u00e8 altamente tossico ed \u00e8 anche un probabile cancerogeno.\nProduzione.\nIl dimetilsolfato pu\u00f2 essere sintetizzato in molti modi differenti, il pi\u00f9 semplice dei quali \u00e8 l'esterificazione dell'acido solforico con metanolo:\nUn altro metodo di sintesi sfrutta la distillazione dell'idrogenosolfato di metile:\nAnche il nitrito di metile e il clorosolfonato di metile producono il dimetilsolfato:\nNegli Stati Uniti il dimetilsolfato \u00e8 stato prodotto commercialmente sin dagli anni 1920. Un processo comune \u00e8 la reazione continua dell'etere dimetilico con triossido di zolfo:\nUsi.\nIl dimetilsolfato \u00e8 meglio conosciuto come reagente per la metilazione di fenoli, ammine e tioli. Tipicamente, un gruppo metilico \u00e8 trasferito pi\u00f9 rapidamente rispetto al secondo. Il trasferimento del metile avviene solitamente attraverso una reazione SN2. In confronto ad altri agenti metilanti, il dimetilsolfato viene preferito dall'industria a causa del suo basso costo ed elevata reattivit\u00e0. Uno dei principali svantaggi \u00e8 per\u00f2 l'elevata tossicit\u00e0.\nIl dimetilsolfato \u00e8 in grado di scindere la guanina nel DNA rompendo gli anelli di imidazolo presenti nella guanina. Questo processo pu\u00f2 essere utilizzato per il sequenziamento delle basi azotate, la rottura della catena del DNA e per altre applicazioni. Il dimetilsolfato metila anche l'adenina, caratteristica sfruttata per l'analisi delle interazioni proteine-DNA."}
{"id": "3330857", "revid": "81195", "url": "https://it.wikipedia.org/wiki?curid=3330857", "title": "Solfato dimetilico", "text": ""}
{"id": "3330858", "revid": "729019", "url": "https://it.wikipedia.org/wiki?curid=3330858", "title": "US Open 1984 - Doppio femminile", "text": "Martina Navr\u00e1tilov\u00e1 e Pam Shriver erano le detentrici del titolo e hanno battuto in finale 6\u20132, 6\u20134 Anne Hobbs e Wendy Turnbull."}
{"id": "3330862", "revid": "486946", "url": "https://it.wikipedia.org/wiki?curid=3330862", "title": "Sci freestyle", "text": ""}
{"id": "3330864", "revid": "857138", "url": "https://it.wikipedia.org/wiki?curid=3330864", "title": "Siegel", "text": ""}
{"id": "3330865", "revid": "729019", "url": "https://it.wikipedia.org/wiki?curid=3330865", "title": "US Open 1984 - Doppio misto", "text": "Elizabeth Sayers e John Fitzgerald erano i detentori del titolo, ma hanno perso in finale 2\u20136, 7\u20135, 6\u20134 contro Manuela Maleeva e Tom Gullikson.\nTeste di serie.\nLe prime 6 teste di serie hanno ricevuto un bye per il 2\u00ba turno"}
{"id": "3330870", "revid": "1442080", "url": "https://it.wikipedia.org/wiki?curid=3330870", "title": "Campionati Internazionali di Sicilia 1984 - Singolare", "text": "Il singolare del torneo di tennis Campionati Internazionali di Sicilia 1984, facente parte della categoria Grand Prix, ha avuto come vincitore Francesco Cancellotti che ha battuto in finale Miloslav Me\u010d\u00ed\u0159 6-0, 6-3."}
{"id": "3330882", "revid": "239497", "url": "https://it.wikipedia.org/wiki?curid=3330882", "title": "Cultura pomerana", "text": ""}
{"id": "3330886", "revid": "628767", "url": "https://it.wikipedia.org/wiki?curid=3330886", "title": "Bivacco Paolo Perelli Cippo", "text": "Il bivacco Paolo Perelli Cippo \u00e8 un bivacco della Valle d'Aosta che si trova sul Col des Grandes Murailles (3831\u00a0m), sullo spartiacque tra la Valtournenche e la Valpelline. Ha 9 posti letto.\nStoria.\nIl bivacco \u00e8 stato inaugurato nel 1974 e ricorda l'alpinista Paolo Perelli Cippo (1912 - 1974), direttore generale della Campari, innamorato della Valtournenche, privo di un arto superiore perso durante la Guerra d'Africa, che ha compiuto numerose scalate con le guide Pellissier.\nAccesso.\nL'accesso al bivacco avviene normalmente partendo dal lago di Place Moulin e passando per il rifugio Aosta e il ghiacciaio des Grandes Murailles in circa 8h (difficolt\u00e0 AD). In alternativa si pu\u00f2 raggiungere da Cervinia per il \"ghiacciaio di Montabel\" e il \"Col des Grandes Murailles\" in circa 10h (difficolt\u00e0 D+).\nAscensioni.\nIl bivacco serve per la salita alla Dent d'H\u00e9rens, alla punta Margherita, alla punta Lioy e ai Jumeaux."}
{"id": "3330887", "revid": "1442080", "url": "https://it.wikipedia.org/wiki?curid=3330887", "title": "Tel Aviv Open 1984 - Singolare", "text": "Il singolare del torneo di tennis Tel Aviv Open 1984, facente parte della categoria Grand Prix, ha avuto come vincitore Aaron Krickstein che ha battuto in finale Shahar Perkiss 6-4, 6-1."}
{"id": "3330888", "revid": "41793", "url": "https://it.wikipedia.org/wiki?curid=3330888", "title": "BTC Budapesti", "text": ""}
{"id": "3330889", "revid": "41793", "url": "https://it.wikipedia.org/wiki?curid=3330889", "title": "BTC Budapest", "text": ""}
{"id": "3330895", "revid": "729019", "url": "https://it.wikipedia.org/wiki?curid=3330895", "title": "Cessna 190", "text": "I Cessna 190 e 195 sono una famiglia di velivoli a motore singolo radiale, prodotti dalla Cessna tra il 1947 ed il 1954. Il modello 195 \u00e8 stato utilizzato anche dall'United States Air Force e Air National Guard come velivolo da trasporto leggero con la denominazione LC-126.\nStoria.\nSviluppo.\nI Cessna 190 e 195 furono gli unici velivoli a motore radiale prodotti da Cessna nel dopoguerra. Il primo prototipo, il \"P-780 Prototype 190\", vol\u00f2 nel dicembre del 1944. La produzione del 195 inizi\u00f2 nel luglio del 1947, seguita, in ottobre, da quella del 190. La successione dei numeri di serie delle varie macchine era unica per entrambi i modelli e seguiva l'ordine cronologico delle richieste dei clienti. In totale vennero costruiti 1180 esemplari, di cui 83 nella variante militare LC-126.\nTecnica.\nIl 195 fu il primo velivolo della Cessna ad essere costruito interamente in alluminio, con una configurazione ad ala alta controventata superiormente simile a quella del precedente Cessna 165. Il profilo alare utilizzato \u00e8 un NACA 2412, lo stesso che sar\u00e0 poi impiegato sulle serie 150, 172 e 182.\n\u00c8 dotato di luci di atterraggio che possono essere retratte nell'ala quando non sono in uso, cos\u00ec come un gradino a scomparsa che si estende quando la porta della cabina si apre. Il carrello d'atterraggio biciclo classico \u00e8 costituito da una semplice sospensione a balestra.\nI motori montati sul 190 e 195 divennero ben noti per il loro consumo di olio motore; mediamente venivano bruciati quasi 2 litri di olio all'ora.\nTutte le versioni (civili e militari) erano certificate per poter installare anche pattini da neve o galleggianti.\nFu creata una versione idrovolante dotata di una coda tripla per una migliore stabilit\u00e0 laterale secondo una forma che ricordava quella di un Lockheed Constellation in miniatura.\nEntrambe le versioni sono certificate per trasportare 5 persone con una velocit\u00e0 di crociera di 155 nodi (144 per la versione idrovolante).\nVarianti.\nLa differenza principale tra il 190 e il 195 consisteva nel modello di motore installato."}
{"id": "3330900", "revid": "1738531", "url": "https://it.wikipedia.org/wiki?curid=3330900", "title": "1003 (numero)", "text": "Milletr\u00e9 (1003) \u00e8 il numero naturale dopo il 1002 prima del 1004."}
{"id": "3330901", "revid": "287204", "url": "https://it.wikipedia.org/wiki?curid=3330901", "title": "Bordeaux Open 1984 - Singolare", "text": "Il singolare del torneo di tennis Bordeaux Open 1984, facente parte della categoria Grand Prix, ha avuto come vincitore Jos\u00e9 Higueras che ha battuto in finale Francesco Cancellotti 7-6, 6-1."}
{"id": "3330910", "revid": "396099", "url": "https://it.wikipedia.org/wiki?curid=3330910", "title": "Ecosia", "text": "Ecosia \u00e8 un motore di ricerca, gestito dall'omonima azienda Ecosia GmbH con sede a Berlino, di cui Christian Kroll \u00e8 il fondatore e proprietario; l'azienda dichiara di essere senza scopo di lucro, dedicando il 100% dei profitti derivanti dalla pubblicit\u00e0 online ad azioni per il clima, di cui almeno l'80% a progetti riforestazione in pi\u00f9 di trenta Paesi nel mondo.\nStoria.\nIl motore di ricerca Ecosia \u00e8 stato creato da Christian Kroll a Wittenberg (Germania), ed \u00e8 il successore dei motori di ricerca Xabbel, Forestle, Znout e Treely, da lui sempre ideati.\nKroll, dopo aver studiato amministrazione aziendale a Norimberga (Germania), inizi\u00f2 a viaggiare il mondo per trovare ispirazione su modelli di business a impatto sociale positivo. A seguito della visita in India e Thailandia, decise di stabilirsi in Nepal, dove cre\u00f2 \"Xabbel.org\", un motore di ricerca locale reso disponibile nel 2008, con lo scopo di finanziare, tramite i guadagni prodotti dalla pubblicit\u00e0, progetti umanitari di ONG locali, tra cui donazioni a persone economicamente in difficolt\u00e0 in Nepal e a un centro di educazione per donne in Etiopia; tuttavia, la scarsit\u00e0 di elettricit\u00e0 nel luogo ha comportato l'interruzione del progetto e la successiva dismissione del sito avvenuta nel 2010.\nIn seguito, Kroll si stabil\u00ec in Argentina per qualche mese, dove venne a conoscenza dei progetti di riforestazione nella foresta pluviale atlantica tra l'Argentina e il Brasile e trov\u00f2 ispirazione nel leggere il testo di Thomas Friedman \"Hot, Flat and Crowded\";\"\" in questo contesto, Kroll matur\u00f2 la volont\u00e0 di contribuire alla preservazione delle foreste per mezzo di un motore di ricerca che potesse finanziare progetti di piantumazione e recupero delle stesse;\"\" cos\u00ec un nuovo motore di ricerca, \"Forestle.org\", venne reso disponibile nell'agosto 2008, in collaborazione con Google, che forniva i risultati delle ricerche e le inserzioni; tuttavia, dopo quattro giorni la collaborazione fu interrotta e la motivazione data \u00e8 stata che gli utenti avrebbero potuto cliccare sulle inserzioni per supportare la causa di beneficenza, comportando spese aggiuntive per gli inserzionisti. Per questo motivo, Kroll nel novembre 2008 avvi\u00f2 una nuova \"partnership\" commerciale con Yahoo!. Con il crescere degli utenti in Germania, Austria e Svizzera, fu deciso di concentrare le attivit\u00e0 sul neonato Ecosia. Complessivamente, grazie ai ricavi dal sito Forestle, sono stati dichiarati donati 95.000\u00a0\u20ac al programma \"Adopt an Acre\" di The Nature Conservancy per la riforestazione in Costa Rica.\nSempre nel 2008 fu avviato \"Znout.org\" (nome derivante dalla contrazione di \"zero negative output\"), un motore di ricerca, basato su Google, carbonicamente neutrale grazie all'acquisto di \"renewable energy certificate\", compensando le emissioni di anidride carbonica associate al suo funzionamento.\nIl sito \"Ecosia.org\" \u00e8 stato reso disponibile su internet il 7 dicembre 2009, in concomitanza della conferenza ONU sui cambiamenti climatici di Copenaghen, grazie al supporto tecnologico di Microsoft Bing e di Yahoo!, e la pubblicizzazione da parte del WWF.\nEcosia dichiar\u00f2 di donare almeno l'80% dei propri introiti, generati dai \"click\" degli utenti sulle inserzioni pubblicitarie, al programma del WWF per la salvaguardia della foresta pluviale tropicale presso il fiume Juruena, nel comune brasiliano di Apu\u00ed; tale collaborazione \u00e8 durata dal 2009 fino a settembre 2013, con una donazione complessiva di quasi 1,3 milioni di euro, e oltre alla preservazione della foresta del Parco nazionale del Juruena, la collaborazione si \u00e8 incentrata anche sul Parco nazionale del Tumucumaque, nel nord del Brasile, tramite un programma di formazione per professori finalizzato a promuovere la valorizzazione e la protezione del proprio patrimonio ambientale.\nNel 2011 \u00e8 stato aperto il motore di ricerca \"Treely.org\", che dichiarava di donare almeno il 75% dei ricavi dagli acquisti su siti convenzionati (tra cui Apple Store, Amazon ed eBay) al programma \"Plant a Billion Trees\" di The Nature Conservancy, impegnato a favore della riforestazione della foresta atlantica brasiliana.\nNel 2011 \u00e8 stato registrato il \"brand name\" \"Ecosia\" presso l'EUIPO e nel 2017 il logo.\nNell'agosto 2013, i siti web Forestle, Znout e Treely hanno cessato l'attivit\u00e0 e i loro url sono stati reindirizzati al sito di Ecosia.\nDal 2013 al 2018 Tim Schumacher \u00e8 stato comproprietario di Ecosia.\"\"\nDal 2015 la societ\u00e0 Ecosia supporta diversi partner in Burkina Faso.\nIl 3 luglio 2020 \u00e8 stata raggiunta la cifra stimata dal contatore presente sul sito di 100 milioni di alberi piantati.\nFunzionamento.\nI risultati di ricerca vengono forniti dalla tecnologia di Microsoft Bing affiancata da algoritmi proprietari. I guadagni di Ecosia provengono dai \"click\" degli utenti sulle inserzioni pubblicitarie presenti nei risultati di ricerca, identificate con la scritta \"Annuncio\" e gestite da Bing, che le assegna una parte dei ricavi, corrispondenti mediamente a qualche centesimo di euro per ogni \"click\", o a una percentuale della vendita di prodotti effettuata tramite i link di sponsorizzazione, denominati \"Ecolinks\". Il guadagno dipende dal valore degli annunci cliccati, associati alla particolare ricerca, e dal periodo in cui avviene la ricerca; in media \u00e8 stato stimato pari a 0,50 euro per ricerca nel 2021, che corrisponde al finanziamento della piantumazione di un albero ogni quarantacinque ricerche, cio\u00e8 un albero ogni secondo.\nProgetti ambientali.\nRiforestazione.\nParte dei guadagni di Ecosia vengono utilizzati in progetti finalizzati a piantare alberi, i quali danno un contributo essenziale alla sostenibilit\u00e0 della vita sulla Terra:\nIl criterio che Ecosia dichiara di utilizzare per la scelta di dove attuare progetti di riforestazione coinvolge l'aspetto sociale, scegliendo principalmente le zone del pianeta povere, e l'aspetto ecologico, scegliendo gli \"hotspot\" di biodiversit\u00e0.\nIn Tanzania.\nEcosia lavora dal 2017 con organizzazioni per ripiantare alberi tramite iniziative di comunit\u00e0 in Tanzania, nei luogi dove vi \u00e8 deforestazione, che \u00e8 causa della mancanza di acqua, della malnutrizione e della perdita di biodiversit\u00e0. Le cause del disboscamento sono principalmente i carbonai e l'agricoltura non sostenibile.\nIn Ghana.\nA causa del disboscamento, del sovrapascolo e del clima incerto nel nord del Ghana, il fiume Daka, che \u00e8 alla base delle attivit\u00e0 di centinaia di villaggi che utilizzano le sue acque per bere, lavarsi, cucinare e per l'agricoltura, \u00e8 rimasto prosciugato per mesi. Con la collaborazione di Tree Aid, Ecosia ha finanziato il rimboschimento delle sponde del fiume con alberi da frutto (baobab e karit\u00e8), per supportare un collettivo di donne commercianti e fornire sostentamento alle comunit\u00e0 locali, oltre che protezione dall'erosione fluviale.\nNel nord-est del Ghana, in collaborazione con Eco Restore, Ecosia ha finanziato la piantumazione di alberi nativi per supportare l'agricoltura di sussistenza a mezzo milione di persone.\nGli alberi che sono stati dichiarati piantati dal 2017 al 2020 sono 1,36 milioni, su una superficie di 760 ettari. Molte delle specie arboree piantate sono sia autoctone sia in pericolo di estinzione, e sono: \"Khaya senegalensis,\" \"Afzelia africana\", \"Pterocarpus erinaceus\", \"Ceiba pentandra\", \"Parkia bilobosa\", \"Borassus aethiopum\".\nIn Spagna.\nLa desertificazione in corso in Spagna ha spinto Ecosia a finanziare il rimboschimento di circa 138.000 alberi su una superficie di 240 ettari dal 2017 al 2020, nel comune di V\u00e9lez-Blanco. La principale causa della desertificazione si ritiene essere l'agricoltura intensiva, che ha deprivato il suolo degli elementi nutritivi necessari alle piante.\nL'approccio scelto da Ecosia, in collaborazione con l'Asociaci\u00f3n Alvelal, \u00e8 stato quello dell'agricoltura rigenerativa. Le specie autoctone piantate sono state il \"Pinus halepensis\", il \"Juniperus phoenicea\" e \"oxycedrus\", il \"Quercus ilex\" e \"coccifera\" e il \"Rhamnus lycioides\".\nNeutralit\u00e0 carbonica.\nFino al 2017 la societ\u00e0 Ecosia ha affermato di essere stata CO2 neutrale, cio\u00e8 in grado di compensare il 100% delle emissioni di anidride carbonica causate dal server (sia proprio che per l'aliquota relativa ai partner Bing e Yahoo!), dall'infrastruttura informatica, dalle attivit\u00e0 aziendali (riscaldamento, elettricit\u00e0 in ufficio e viaggi) e dai dispositivi degli utenti. Nel 2013 Ecosia ha stimato che, tenendo conto dei fattori precedentemente riportati, per ogni ricerca effettuata vengono mediamente emessi 0,7\u00a0g di anidride carbonica, che moltiplicati per il numero medio di ricerche effettuate in un mese (20\u00a0milioni), producono 14\u00a0t di anidride carbonica ogni mese. La compensazione delle emissioni viene svolta attraverso l'organizzazione myclimate, finanziando un progetto per la produzione e distribuzione di forni solari e stufe a legna efficienti da donare a persone povere nel sud del Madagascar, che ha ottenuto il marchio di qualit\u00e0 \"Gold Standard\".\nNel 2017 la societ\u00e0 di Ecosia si \u00e8 dotata di un impanto a pannelli fotovoltaici da 531\u00a0kW, dichiarando in questo modo di riuscire complessivamente a rimuovere anidride carbonica dall'atmosfera pi\u00f9 di quanto le proprie attivit\u00e0 ne immettano, tenendo in conto dell'anidride carbonica assorbita durante la vita degli alberi piantati dai propri progetti.\nProgetti umanitari.\nDal 2014 l'azienda Ecosia rientra tra le imprese sociali certificate come B-corporation da B-Labs.\nProgetti correlati.\nEcosia ha aperto un negozio online di merchandising a tema.\nNell'ottobre 2020, la societ\u00e0 di Ecosia ha lanciato il progetto \"TreeCard\", cio\u00e8 una carta di debito che devolve l'80% delle commissioni ai progetti di rimboschimento di Ecosia."}
{"id": "3330911", "revid": "1442080", "url": "https://it.wikipedia.org/wiki?curid=3330911", "title": "Geneva Open 1984 - Singolare", "text": "Il singolare del torneo di tennis Geneva Open 1984, facente parte della categoria Grand Prix, ha avuto come vincitore Aaron Krickstein che ha battuto in finale Henrik Sundstr\u00f6m 6-7, 6-1, 6-4."}
{"id": "3330913", "revid": "256896", "url": "https://it.wikipedia.org/wiki?curid=3330913", "title": "Hermotimini", "text": "Hermotimini \u00e8 una trib\u00f9 di ragni appartenente alla sottofamiglia Euophryinae della famiglia Salticidae dell'ordine Araneae della classe arachnida.\nDistribuzione.\nDei quattro generi oggi noti di questa trib\u00f9, 2 sono diffusi in Africa occidentale, una \u00e8 endemica di Panama e l'ultima di Vanuatu. La notevole separazione geografica fra questi generi pu\u00f2 essere indice di vari altri generi da scoprire oppure della necessit\u00e0 di riesaminare gli esemplari per meglio definirne le caratteristiche ai fini della tassonomia.\nTassonomia.\nA dicembre 2010, gli aracnologi riconoscono quattro generi appartenenti a questa trib\u00f9:"}
{"id": "3330922", "revid": "729019", "url": "https://it.wikipedia.org/wiki?curid=3330922", "title": "94\u00ba Reggimento fanteria &quot;Messina&quot;", "text": "Il 94\u00ba Reggimento fanteria \"Messina\" \u00e8 stata un'unit\u00e0 militare del Regio esercito italiano.\nStoria.\nIl 94\u00ba Reggimento fanteria \u00e8 costituito a Lecce il 1\u00ba novembre del 1884 in esecuzione del decreto del 4 settembre dello stesso anno. \u00c8 creato con compagnie provenienti dai reggimenti 3\u00ba, 17\u00ba, 53\u00ba, 65\u00ba, e 66\u00ba; fa parte, con il 93\u00ba fanteria di stanza nella Caserma Villarey di Ancona della Brigata \"Messina\" di nuova formazione.\nDal 1909 il reggimento \u00e8 storicamente legato alla citt\u00e0 di Fano poich\u00e9 da quella data il quartier generale del reparto \u00e8 nella citt\u00e0 prima nella \"Caserma Montevecchio\" cos\u00ec intitolata in onore del Generale Rodolfo Gabrielli di Montevecchio e poi nella nuova \"Caserma Generale G. Paolini\", situata fuori dalle mura fra Porta Mazzini e Porta Cavour, nella quale \u00e8 il primo reparto ad averne sede; questa divenne la sede del 94\u00ba e lo sar\u00e0 per il resto della sua esistenza. A testimonianza del legame del reggimento con Fano esistono tuttora presenze documentali nella citt\u00e0: due vie sono intitolate a due ufficiali del 94\u00ba decorati con medaglia d'oro al valor militare durante la prima guerra mondiale: Via Antonio Panella e Via Alessandro Brenci; una via \u00e8 intitolata alla Brigata Messina: Via Brigata Messina. Sono presenti inoltre anche delle epigrafi posizionate in altre vie della citt\u00e0: due ricordano le gesta della brigata Messina a Vertoiba e Gorizia scritte dal Generale Luigi Cadorna; una ricorda le gesta della brigata messina sul Brenta scritta dal Generale Armando Diaz; altre due epigrafi ricordano le medaglie d'oro Antonio Panella e Alessandro Brenci ufficiali del 94\u00b0; l'ultima epigrafe ricorda i caduti del 94\u00b0 durante la seconda guerra mondiale. La \"Caserma Generale G. Paolini\" dal 1992 al 2001 \u00e8 stata poi la sede del 121\u00ba Reggimento fanteria \"Macerata\".\nVicende belliche.\nIl reggimento partecip\u00f2 con alcuni sui reparti alla guerra di Abissinia del 1896. Successivamente invi\u00f2 uomini e mezzi di rinforzo al suo gemello 93\u00b0 durante la guerra italo-turca.\nNella prima guerra mondiale (1915-1918).\nIl 18 maggio 1915 il reggimento lasci\u00f2 Fano e si diresse con la brigata Messina in Altitalia. Il 26 maggio era gi\u00e0 in zona di guerra, nei pressi di Palmanova e dopo qualche giorno varc\u00f2 l'Isonzo. Il reparto combatt\u00e9 a Monfalcone, San Lucia di Tolmino, Selz, Zagora, Vertoiba, Vertoibizza, Bainsizza, presso il bosco di Panovizza, San Gabriele, Monte Grappa, Montello. Il 94\u00b0 oltre alla medaglia di bronzo al valor militare merit\u00f2 anche tre citazioni sui bollettini di guerra del Comando Supremo. Al termine del conflitto, il 94\u00ba Reggimento aveva avuto 54 Ufficiali e 1.565 fanti caduti per la Patria. I suoi uomini vennero decorati con 2 medaglie d'oro al valor militare, 151 medaglie d'argento al valor militare e 219 medaglie di bronzo al valor militare.\nPeriodo tra le due guerre.\nCon la legge dell'11 marzo 1926 sul nuovo ordinamento dell'esercito, prende il nome di 94\u00ba Reggimento fanteria \"Messina\" ed a seguito della formazione delle Brigate su tre reggimenti viene assegnato alla XVIII Brigata di fanteria assieme al 93\u00b0 \"Messina\" e al 157\u00b0 \"Liguria\"; rimane composto da due battaglioni. Il 1\u00ba ottobre 1934 viene ridenominato Reggimento Scuola per AUC di fanteria con sede sempre a Fano, compito che manterr\u00e0 fino al maggio 1940. Dal 1\u00ba ottobre al 15 novembre 1935 \u00e8 inserito nella nuova Brigata di Fanteria \"Metauro II\" (CXVIII) della anch'essa nuova Divisione di fanteria \"Metauro II\" (118\u00aa), costituita in Ancona in sostituzione della 18\u00aa Divisione di fanteria \"Metauro\", che era stata inviata in Libia. A seguito del programma di trasformazione dell'Esercito e della costituzione delle divisioni binarie, nel maggio del 1939 la Brigata Metauro si scioglie e si costituisce la 18\u00aa Divisione fanteria \"Messina\", a cui il reggimento viene assegnato insieme al 93\u00ba Reggimento fanteria \"Messina\" e al 2\u00ba Reggimento Artiglieria per divisione di fanteria di Pesaro.\nNella seconda guerra mondiale (1939-1945).\nIl 1\u00ba giugno 1940 il 94\u00b0 perde la struttura di Reggimento Scuola ed in sua vece subentra la Scuola AUC formatasi in Fano. Al 10 giugno 1940 il reggimento \u00e8 formato da: comando e compagnia comando, due battaglioni fucilieri (altre fonti indicano tre battaglioni e senza la compagnia anticarro), compagnia mortai da 81, batteria armi di accompagnamento da 65/17 ed una di cannoni anticarro da 47/32., Si addestra nel territorio marchigiano, fra Fossombrone, Senigallia e Mondolfo. Il reggimento part\u00ec da Fano in assetto di guerra il 2 aprile 1941 diretto a Bari e, di qui, in Albania. Nel 1941 Il Reggimento \u00e8 operativo in Albania e partecipa all'invasione della Iugoslavia, combatte a Cettigne e Cattaro. Negli anni che vanno dal 1942 al 1943 dopo l'armistizio con la Grecia rimane in Montenegro con compiti di presidio e controguerriglia. L'8 settembre 1943 il 94\u00b0, dislocato in Iugoslavia, rifiuta di consegnare le armi ai tedeschi, ai croati e agli iugoslavi e tenta di riunirsi alle altre unit\u00e0 della divisione dirigendosi verso Ragusa ma \u00e8 attaccato da reparti tedeschi a Rasvici e sopraffatto dopo alcuni giorni di aspri combattimenti. Deve essere ritenuto disciolto in data 13 settembre 1943.\nNel 1946, insieme al gemello 93\u00b0, il 94\u00b0 viene disciolto e la sua bandiera consegnata al Vittoriano a Roma.\nMotto.\nIl 15 luglio del 1918, prima della battaglia di Vittorio Veneto, Gabriele D'Annunzio, che visse alcuni episodi della battaglia insieme ai fanti della brigata \"Messina\", volle lasciare il segno della sua ammirazione definendo la Brigata \"Messina\" \u201cImpetuosa Messanensis Legio\u201d ovvero \"L'impetuosa legione di Messina\" che divenne il motto del 94\u00ba Reggimento e del 93\u00ba Reggimento.\nFesta del Reggimento.\nLa feste del reggimento \u00e8 celebrata il 14 maggio anniversario della battaglia del bosco di Panovizza nel 1917, quota 174 ad est di Gorizia dove il reggimento si \u00e8 guadagnato la medaglia di bronzo al valor militare.\nOnorificenze.\nDecorati.\nTenente Antonio Panella\nCapitano Alessandro Brenci"}
{"id": "3330925", "revid": "71433", "url": "https://it.wikipedia.org/wiki?curid=3330925", "title": "Maggio Fiorentino", "text": ""}
{"id": "3330926", "revid": "38236431", "url": "https://it.wikipedia.org/wiki?curid=3330926", "title": "Accomodamento", "text": ""}
{"id": "3330929", "revid": "256896", "url": "https://it.wikipedia.org/wiki?curid=3330929", "title": "Laufeiini", "text": "Laufeiini \u00e8 una trib\u00f9 di ragni appartenente alla sottofamiglia Euophryinae della famiglia Salticidae dell'ordine Araneae della classe Arachnida.\nDistribuzione.\nI due generi oggi noti di questa trib\u00f9 sono diffusi in Asia orientale, Indonesia e Nuova Zelanda.\nTassonomia.\nA dicembre 2010, gli aracnologi riconoscono due generi appartenenti a questa trib\u00f9:"}
{"id": "3330932", "revid": "365417", "url": "https://it.wikipedia.org/wiki?curid=3330932", "title": "Pista sciistica", "text": "Una pista sciistica (o pista da sci) \u00e8 un tratto di pendio montano attrezzato per la pratica dello sci alpino grazie alla presenza d'impianti di risalita e al trattamento del manto nevoso, sia naturale sia artificiale. Generalmente una stazione sciistica conta su pi\u00f9 di una pista attrezzata e manutenuta da appositi battipista, servita da uno o pi\u00f9 impianti di risalita ed eventuali sistemi di innevamento artificiale.\nDescrizione.\nLe piste da sci sono scelte su pendii opportuni in accordo con la sicurezza richiesta ad esempio da valanghe. In genere nell'emisfero nord a latitudini temperate sono poste su versanti nord di montagne erbose o boscose per evitare il precoce scioglimento delle nevi sui versanti esposti al Sole ovvero a sud, viceversa nell'emisfero sud.\nLe piste sono in genere classificate in base alla difficolt\u00e0, derivante principalmente dalla pendenza topografica del pendio. La norma UNI 8137:2004, che disciplina la segnaletica per le piste da sci, prevede che la pista sia definita, e quindi segnalata con cartelli circolari colorati, come:\nLa lunghezza delle piste va da qualche centinaio di metri a qualche chilometro, il dislivello da una cinquantina di metri per le piste scuola o per bambini fino a 1000 metri e pi\u00f9 e pendenze da pochi gradi fino a oltre 35 gradi. A differenza del fuorpista il fondo del pendio non deve presentare rocce libere o sporgenti e vengono opportunamente battute da gatti delle nevi. A volte vengono criticate dagli ambientalisti per il loro impatto visivo e ambientale. Pista da sci di fondo sono invece poste in pianori o su percorsi vallonati, spesso chiusi ad anello. La neve sulle piste pu\u00f2 essere compatta, farinosa, ghiacciata, in fusione. Tipicamente pi\u00f9 piste possono essere servite da un unico impianto di risalita. \nPer le competizioni di Coppa del Mondo di sci alpino le piste da sci devono essere omologate dalla Federazione Internazionale Sci (FSI) per la particolare disciplina (discesa libera, supergigante, slalom gigante, slalom speciale) in base a lunghezza, larghezza, dislivello, pendenza topografica media e massima, cambi di pendenza, condizioni di sicurezza. Queste piste costituiscono il campo di gara e sono in tal caso attrezzate con un cancelletto di partenza, una serie di \"porte\" (paletti singoli o doppi attraverso i quali gli atleti devono passare) variamente disposte e distanziate a seconda della specialit\u00e0, una linea d'arrivo e un sistema di rilevamento cronometrico con tanto di intermedi. Spesso vengono opportunamente trattate per ottendere condizioni desiderate sul fondo quale ad esempio ghiacciamento superficiale garantendo maggiore tenuta al passaggio degli atleti e/o maggiore scorrevolezza.\nEsistono anche piste da sci al coperto, sia su pendii naturali sia - pi\u00f9 frequentemente - artificiali; tali piste, spesso definite con termine inglese \"indoor\", sorgono quasi sempre in aree non montane e perfino in Paesi dal clima caldo e quindi privi di innevamento naturale (si pensi alla pista nel rinomato centro commerciale \"Mall of the Emirates\" a Dubai, negli Emirati Arabi Uniti).\nSicurezza.\nPer garantire la sicurezza degli sciatori ed evitare che a bordo pista s'incontrino ostacoli pericolosi come alberi o rocce, si presta attenzione, non solo nelle competizioni, all'installazione di reti atte ad ammortizzare l'impatto dello sciatore trattenendolo sul tracciato. .\nSulle piste in cui non vigono competizioni sono emanate precise norme di comportamento che gli sciatori devono tenere per garantire la sicurezza o incolumit\u00e0 degli altri sciatori presenti, tra queste ad esempio una velocit\u00e0 controllata e consona alla pista affollata e il divieto di taglio trasversale. Ci\u00f2 nonostante gli incidenti sulle piste costituiscono un rischio nella pratica dello sci alpino per il quale valgono opportuni presidi di squadre di soccorso su piste."}
{"id": "3330940", "revid": "283141", "url": "https://it.wikipedia.org/wiki?curid=3330940", "title": "Arpad Elo", "text": ""}
{"id": "3330942", "revid": "767487", "url": "https://it.wikipedia.org/wiki?curid=3330942", "title": "Shahada (film)", "text": "Shahada \u00e8 un film del 2010 diretto da Burhan Qurbani con Carlo Ljubek e Jeremias Acheampong.\nPresentato alla 60\u00aa Berlinale del 2010, il titolo del film viene dalla parola araba shahada (atto di fede musulmana)."}
{"id": "3330943", "revid": "438678", "url": "https://it.wikipedia.org/wiki?curid=3330943", "title": "Soccer Girl - Un sogno in gioco", "text": "Soccer Girl - Un sogno in gioco (\"Her Best Move\") \u00e8 un film del 2007, diretto da Norm Hunter ed interpretato da Leah Pipes.\nTrama.\nSara Davis (Pipes), liceale quindicenne con la passione del calcio, ha la possibilit\u00e0 di entrare nella nazionale femminile statunitense. La sua vita \u00e8 divisa tra scuola, allenamenti, amori e l'aiuto dei familiari; nonostante tutto Sara, allenata dal padre Gil (Scott Patterson), accantona i vecchi interessi nel ballo e nella fotografia per diventare una calciatrice professionista. Incoraggiata dall'amica Tutti (Lalaine) allaccia anche una storia con il fotografo della scuola, Josh (Drew Tyler Bell)."}
{"id": "3330944", "revid": "984922", "url": "https://it.wikipedia.org/wiki?curid=3330944", "title": "Kaye Lani Rae Rafko", "text": " In precedenza era stata eletta Miss Michigan 1987. In seguito alla vittoria del titolo, la Rafko \u00e8 stata portavoce di numerose campagne benefiche, ed in particolar modo per programmi di cura nelle zone pi\u00f9 povere del mondo.\nLa Rafko stessa \u00e8 una infermiera professionista ed \u00e8 sposata con Charles Wilson, con cui ha avuto tre figli. \u00c8 inoltre presidentessa di Gabby's Ladder, un'organizzazione che si occupa di fornire aiuto psicologico nei confronti delle persone che hanno perso un proprio caro, organizzazione che ha fondato dopo la morte del suo quarto figlio."}
{"id": "3330945", "revid": "767487", "url": "https://it.wikipedia.org/wiki?curid=3330945", "title": "Anthony Goicolea", "text": "Le sue fotografie spesso si occupano di questioni di androginia, omosessualit\u00e0 e sessualit\u00e0 infantile. Goicolea \u00e8 stato educato alla University of Georgia e ha studiato pittura, fotografia e scultura presso questa istituzione. Ha conseguito un Master in Belle Arti presso il Pratt Institute. Ha fatto il suo esordio nel 1999, e le sue opere sono esposte nei maggiori musei del mondo."}
{"id": "3330946", "revid": "583927", "url": "https://it.wikipedia.org/wiki?curid=3330946", "title": "Kavafis", "text": ""}
{"id": "3330947", "revid": "830939", "url": "https://it.wikipedia.org/wiki?curid=3330947", "title": "John Wisker", "text": "Si trasfer\u00ec a Londra all'et\u00e0 di vent'anni per diventare un giornalista della City Press. Divenne amico di Howard Staunton, dal quale probabilmente prese lezioni di scacchi. \nNel 1870 vinse la \"British Chess Association Cup\", considerato il Campionato britannico, dopo uno spareggio con Amos Burn e davanti a Joseph Blackburne, il precedente campione. \nNel 1871 perse di misura un match (+2 -3 =4) contro Samuel Rosenthal, che si era trasferito a Londra dopo l'inizio della guerra Franco-Prussiana. \nNel 1872 vinse ancora il torneo della British Chess Association dopo uno spareggio con Cecil De Vere, il primo campione britannico. In seguito disput\u00f2 tre match con Henry Bird: pareggi\u00f2 il primo (+6 -6 =1), perse il secondo (+4 -6 =2) e vinse il terzo (+10 -8 =3). \nFu segretario della British Chess Association dal 1872 al 1877 e coeditore (assieme ad Arthur Skipworth) della rivista \"Chess Player's Chronicle\". Dopo essersi ammalato nel 1877 di tubercolosi emigr\u00f2 in Australia su consiglio del suo medico, dove mor\u00ec a Melbourne all'et\u00e0 di 38 anni. "}
{"id": "3330948", "revid": "767487", "url": "https://it.wikipedia.org/wiki?curid=3330948", "title": "Leonid Alekseevi\u010d Polovinkin", "text": "\u00c8 considerato e celebrato in patria come un insigne compositore russo che ha segnato il passaggio dal modernismo musicale russo al realismo socialista stalinista.\nBiografia.\nNato a Kurgan, nella Siberia centrale, Polovinkin ha studiato con Myaskovsky e Sergej Nikiforovi\u010d Vasilenko al Conservatorio di Mosca (1914-24) ed in seguito \u00e8 stato direttore del \"Moscow Central Children's Theater\". Come molti altri giovani compositori del periodo pre-rivoluzionario, Polovinkin \u00e8 stato sensibilizzato e influenzato dalle composizioni di Aleksandr Skrjabin: la struttura compositiva e le intuizioni armoniche per quarte eccedenti di \"Telescope 2 per orchestra\" del 1928, delle \"\u00c9v\u00e9nements op 5-deux pi\u00e9ces pour piano\", della \"Sonata per pianoforte No. 4\" del 1927, della \"Septi\u00e8me \u00c9v\u00e9nement\" (1928), dei \"Six morceaux pour piano\", op 30 (1927-1929) sono le testimonianze dirette dell'influenza del grande maestro russo. Un distacco dal mondo compositivo di Skrjabin avviene dagli anni trenta del novecento quando Polovinkin diviene membro con Roslavet della Radical Association for Contemporary Music (ACM), collaborando con Mosolov, Alexandrov, and Shostakovich. La suite del 1936 in cinque movimenti, \"Dzuba\", invoca una sensibilit\u00e0 shostakovichiana da un lato ma anche una sensibilit\u00e0 tipica del \"russian modernism\" di cui Polovinkin era leader. Similmente l\u2019\"Humoresque n. 2\" (1937), \"Les Attraits (Magniti)\", \"4 pieces pour piano\" del 1933 sono le testimonianze compositive del piano socio-politico del \"russian modernism\". Dalla tensione tra la Radical association for Contemporary music (ACM) e l'Association of Proletarian Musicians (ARMP) nasce l\"'Overture for the First of May\" per orchestra che \u00e8 certamente, dal versante prettamente storiografico e musicologico della produzione compositiva russa, la testimonianza del passaggio dal modernismo al realismo socialista musicale. L'ultimo periodo compositivo di Polovinkin \u00e8 collegabile con la produzione di Shostakovisch che pone le basi per il periodo musicale stalinista e post-stalinista.\nImpatto culturale.\nPer il suo impegno sociale e politico all'interno della Radical Association for Contemporary Music (ACM), il nome di Polovinkin \u00e8 noto nella storiografia sovietica del novecento per le vicende e i contrasti del periodo sovietico-stalinista. Il critico musicale Frans C.Lamiere ponendo attente riflessioni sull'autore e il background socio-politico afferma: \"A formidable polemicist, the latter had not hesitated direcly to attak in his periodical Musikalnaya Kultura the proletarian movement that was becoming more and more influential, notably preventing the staging at the Bolshoi of the ballet \"Four Times Moscow\", on which Polovinkin had collaborated.Shortly afterwards, it was Shostakovich's opera \"The Nose\" that was attacked as being of no interest for workers and it was halted after the sixteenth representation. One year later, all the rival associations were dissolved by a resolution of the Central Committee on 23 April 1932 and were replaced by centralised unions of the different artistic professions put to the service of an ideological aesthetic called socialist realism\" (Cit. in FRANS C.LAMIER,\"Presentation for the CD: Polovinkin's piano works\", Fuga Libera Edition, Bruxelles 2009, p.\u00a014).\nManoscritti ed edizioni.\nI manoscritti delle composizioni per orchestra, pianoforte e musica da camera sono conservati presso la biblioteca del Conservatorio di Mosca ed edite per \"State Music Publisher\" (Moscow-Leningrad 1947). La Schirmer Inc.Associated Music Publishers di New York ha edito la Dance of the Rat (Orchestration) l'Overture for the First of May e Telescope II (1928) per orchestra. Per quanto riguarda il contesto biblio-musicale Europeo le fonti digitalizzate per pianoforte sono presenti al Conservatoire royal de Bruxelles - \u00c9cole sup\u00e9rieure des Arts e al Conservatorio russo \"Alexander Scriabin\" di Parigi. Per l'Italia l'archivio delle fonti digitalizzate per le opere per pianoforte sono presenti all'Istituto Europeo di Musica- dipartimento di performance pianistica. Le musiche a stampa di \"Svirel zapela na mostu : Op. 23 N. 4\"; \"Posledijaja sonata dlia fortepiano\"; \"Sedmoe proissestvie : dlia fortepiano\"; \"Glaz bessonnych ne smykaja... : Op. 23 N. 6\" sono presenti nella Biblioteca-Archivio Luigi Nono di Venezia. Non sono presenti allo stato attuale n\u00e9 fonti digitalizzate n\u00e9 le edizioni pubblicate da \"State Music Publisher\" (Moscow-Leningrad 1947) o dalla Schirmer di New York, n\u00e9 musiche a stampa nelle biblioteche dei conservatori e universit\u00e0 italiane.\nDiscografia.\nLeonid Polovinkin, Piano Works, piano Anait Karpova, Fuga Libera (FUG 555) 2009;\nSoviet Avant-gard 2, piano Steffen Schleiermacher, Edit. hat[now]ART (ART 115), Switzerland 1999"}
{"id": "3330951", "revid": "282579", "url": "https://it.wikipedia.org/wiki?curid=3330951", "title": "Marina nazionale algerina", "text": ""}
{"id": "3330954", "revid": "767487", "url": "https://it.wikipedia.org/wiki?curid=3330954", "title": "Silvia Mart\u00ednez", "text": " Ha inoltre rappresentato il Venezuela a Miss Universo 1985 il 15 luglio 1985 a Miami, dove si \u00e8 classificata al quarto posto."}
{"id": "3330964", "revid": "61051", "url": "https://it.wikipedia.org/wiki?curid=3330964", "title": "Cessna 165 Airmaster", "text": ""}
{"id": "3330966", "revid": "1442080", "url": "https://it.wikipedia.org/wiki?curid=3330966", "title": "Pacific Coast Championships 1984 - Singolare", "text": "Il singolare del torneo di tennis Pacific Coast Championships 1984, facente parte della categoria Grand Prix, ha avuto come vincitore John McEnroe che ha battuto in finale Brad Gilbert 6-4, 6-4."}
{"id": "3330976", "revid": "61051", "url": "https://it.wikipedia.org/wiki?curid=3330976", "title": "Cessna 175 Skylark", "text": ""}
{"id": "3330977", "revid": "1442080", "url": "https://it.wikipedia.org/wiki?curid=3330977", "title": "Hawaiian Open 1984 - Singolare", "text": "Il singolare del torneo di tennis Hawaiian Open 1984, facente parte della categoria Grand Prix, ha avuto come vincitore Marty Davis che ha battuto in finale David Pate 6-1, 6-2."}
{"id": "3330978", "revid": "115472912", "url": "https://it.wikipedia.org/wiki?curid=3330978", "title": "\u00bfQui\u00e9n es el jefe?", "text": "\u00bfQui\u00e9n es el jefe? \u00e8 una serie televisiva, mandata in onda per la prima volta il 18 aprile 2005 sul canale argentino Telefe. \u00c8 un adattamento della produzione statunitense \"Who's the boss?\".\nTrama.\nUn giorno un ragazzo di 21 anni, Enzo, conosce una bella ragazza di nome Mona, ma lei non \u00e8 innamorata di lui, e cos\u00ec si trasferisce in un'abitazione pi\u00f9 lontana. Enzo ha delle amiche, Manuela e Natalia, ma non le vuole pi\u00f9, perch\u00e9 sono \"troppo femmine\" per lui, e cos\u00ec decide di trasferirsi anche lui nella zona dove abita Mona. Lui suona al suo campanello e la trova col fidanzato, Facundo, che fa di tutto per allontanarlo da Mona. A febbraio per\u00f2 Mona decide di dire a Facundo di lasciarla in pace; lui pensa che voglia tornare con Enzo, ma lei dice di no, perch\u00e9 vorrebbe avere un figlio da un'altra parte ...\nAttori secondari.\nRafael Ferro, Segundo Cernadas, Mercedes Funes, Ignacio Gadano, Gabriela Sari, Viviana Saccone, Gustavo Monje, Marcos Mundstock, Sebastian Mogordoy, Luis Gianneo, Marina Vollman, Fabio Aste, Alicia Aller, Camila Bordonaba."}
{"id": "3330979", "revid": "767487", "url": "https://it.wikipedia.org/wiki?curid=3330979", "title": "Taneyamagahara no yoru", "text": " \u00e8 un cortometraggio d'animazione giapponese del 2006, diretto da Kazuo Oga e tratto da un racconto scritto da Kenji Miyazawa nel 1924. Finora \u00e8 inedito in italiano."}
{"id": "3330980", "revid": "86599", "url": "https://it.wikipedia.org/wiki?curid=3330980", "title": "48P/Johnson", "text": "48P/Johnson \u00e8 una cometa periodica appartenente alla famiglia delle comete gioviane. La cometa \u00e8 stata scoperta dall'astronomo sudafricano Ernest Leonard Johnson il 15 agosto 1949.\nSi stima che il nucleo abbia un diametro di 5,74\u00a0km."}
{"id": "3330981", "revid": "61051", "url": "https://it.wikipedia.org/wiki?curid=3330981", "title": "Cessna 177 Cardinal", "text": ""}
{"id": "3330984", "revid": "287204", "url": "https://it.wikipedia.org/wiki?curid=3330984", "title": "94\u00b0 Reggimento fanteria &quot;Messina&quot;", "text": ""}
{"id": "3330985", "revid": "61051", "url": "https://it.wikipedia.org/wiki?curid=3330985", "title": "Cessna 180 Skywagon", "text": ""}
{"id": "3330988", "revid": "1442080", "url": "https://it.wikipedia.org/wiki?curid=3330988", "title": "GWA Tennis Classic 1984 - Singolare", "text": "Il singolare del torneo di tennis GWA Tennis Classic 1984, facente parte della categoria Grand Prix, ha avuto come vincitore Eliot Teltscher che ha battuto in finale Francisco Gonz\u00e1lez 3-6, 6-4, 6-4."}
{"id": "3330989", "revid": "247222", "url": "https://it.wikipedia.org/wiki?curid=3330989", "title": "Isola di san Pancrazio", "text": ""}
{"id": "3330990", "revid": "448172", "url": "https://it.wikipedia.org/wiki?curid=3330990", "title": "Ponte sul Grande Belt", "text": ""}
{"id": "3330994", "revid": "599013", "url": "https://it.wikipedia.org/wiki?curid=3330994", "title": "Contingente militare", "text": "Un contingente militare \u00e8 un insieme di forze militari assemblate in un dato momento per partecipare ad una data operazione militare.\nStoria.\nIn et\u00e0 medievale, contingente si usava per intendere il quantitativo di soldati che toccava a questa o quella provincia, contrada o contea di fornire in caso di necessit\u00e0. Con la nascita degli Stati nazione e il formarsi di forze armate nazionali, \"contingente\" pass\u00f2 ad indicare l'ammontare delle forze da incorporarsi annualmente nelle forze armate in base alla dalla legge sul reclutamento sul servizio militare coattivo - ove previsto - nell'ambito dell'organica militare.\nSignificato della locuzione.\nIl contingente militare \u00e8 quindi il complesso del personale utilizzato per una missione militare all'estero e precedentemente per un corpo di spedizione. Questo personale di solito \u00e8 appartenente a forze armate, armi, corpi o specialit\u00e0 diverse, e assemblato per quella particolare operazione.\nNel linguaggio militare il termine pu\u00f2 assumere anche diversi significati pi\u00f9 specifici:"}
{"id": "3330999", "revid": "228587", "url": "https://it.wikipedia.org/wiki?curid=3330999", "title": "J\u00e9r\u00e9my Kapone", "text": "Biografia.\nHa esordito nel 2008, all'et\u00e0 di 18 anni, nel film diretto da Lisa Azuelos \"LOL - Il tempo dell'amore\" nel ruolo di Ma\u00ebl, a fianco all'attrice Sophie Marceau. \nOltre alla recitazione, Jeremy \u00e8 il leader della rock band Kaponz &amp; Spinoza in cui canta e suona la chitarra. Ha contribuito con l'aiuto della sua band scrivendo la colonna sonora del suo film d'esordio \"LOL - Il tempo del'amore\", \"Exil\". \nHa partecipato anche nel 2009 al film diretto da Fr\u00e9d\u00e9ric Mermoud, \"Complices\", in cui interpreta Thomas, nel 2010 al film diretto da Julien Maury &amp; Alexandre Bustillo, \"Livid\" e alla serie TV \"Le Grand Restaurant\" di Pierre Palmade (trasmesso su France 2) nel 2010."}
{"id": "3331004", "revid": "33689", "url": "https://it.wikipedia.org/wiki?curid=3331004", "title": "Zhang Daoling", "text": "Biografia.\nZhang ha le sue origini nella provincia di Feng, a Jiangsu, e si diceva che fosse un discendente di Zhang Liang. Era nato nel decimo anno dell'era \"Jianwu\" durante il regno dell'Imperatore Guangwu di Han. Inizi\u00f2 a leggere \"Daodejing\" in giovane et\u00e0, dopo aver studiato nella Accademia Imperiale di Taixue. Serv\u00ec come magistrato a Jiangzhou, nella provincia di Ba (oggi Chongqing) durante il regno dell'Imperatore Ming di Han.\nPi\u00f9 tardi Zhang si ritir\u00f2 a vivere da eremita al Monte Beimang, dove pratic\u00f2 le tecniche per ottenere la longevit\u00e0. Quando venne invitato a servire come \"boshi\" (l'equivalente del professore dei giorni nostri) nell'Accademia Imperiale, dichiar\u00f2 di essere malato. L'Imperatore He di Han lo chiam\u00f2 tre volte per servire come \"Taifu\" (Tutore Imperiale) ma rifiut\u00f2 di nuovo.\nSecondo la tradizione, nel 142, Laozi apparve a Zhang sul Monte Heming, ed inform\u00f2 l'eremita che il mondo stava giungendo alla fine, per essere seguito da un'era di Grande Pace. Laozi spieg\u00f2 che quelli che l'avrebbero seguito avrebbero raggiunto un'altra vita, tramite il \"Patto con i Poteri\". Tramite questo patto, Zhang e i suoi seguaci avrebbero avuto accesso di fronte ai poteri ancestrali che dominano il destino del genere umano.\nZhang part\u00ec per fondare la prima comunit\u00e0 taoista come detto in precedenza. Il pi\u00f9 grande cambiamento istituito dal novo Patto era il rifiuto del cibo e dei sacrifici animali. Inoltre, gli insegnamenti di Laozi come trasmessi da Zhang includevano il primo vero pantheon taoista a differenza delle precedenti religioni della Cina. Zhang scrisse anche 24 volumi di un classico taoista, chiamato \"Xiang'er\", un commento al \"Daodejing\".\nZhang mor\u00ec sul Monte Qingcheng nel 156 durante il regno dell'Imperatore Huan di Han all'et\u00e0 di 123 anni. Comunque, si dice anche che Zhang non mor\u00ec, ma ascese al Paradiso con sua moglie e due discepoli, diventando immortale."}
{"id": "3331008", "revid": "1573940", "url": "https://it.wikipedia.org/wiki?curid=3331008", "title": "Shutdown (singolo)", "text": " \u00e8 il tredicesimo singolo della rock band visual kei giapponese Vidoll. \u00c8 stato pubblicato il 28 settembre 2005 dalla label indie UNDER CODE PRODUCTION.\nTracce.\nTutti i brani sono testo e musica dei Vidoll.&lt;br&gt;\nDopo il titolo \u00e8 indicata fra parentesi \"()\" la grafia originale del titolo."}
{"id": "3331011", "revid": "287204", "url": "https://it.wikipedia.org/wiki?curid=3331011", "title": "Frangimento (linguistica)", "text": "Nella linguistica storica, la rottura o frangimento o frattura vocalica \u00e8 il mutamento di un monottongo in un dittongo o trittongo. Il mutamento in un dittongo \u00e8 anche noto come dittongazione. La frattura vocalica viene spesso distinta dalla dittongazione e definita pi\u00f9 strettamente come un processo armonico (vale a dire assimilatorio) che coinvolge la dittongazione provocata dalla vocale o consonante successiva. La pura vocale originaria di solito si rompe in due segmenti, dove il primo si accompagna alla vocale originale e il secondo si armonizza con la natura della vocale o consonante \"scatenante\". Per esempio, il secondo segmento pu\u00f2 essere /u/ (una vocale posteriore) se la vocale o consonante seguente \u00e8 posteriore (per es. velare o faringale), e il secondo segmento pu\u00f2 essere /i/ (una vocale frontale) se la vocale o consonante seguente \u00e8 frontale (per es. palatale). Perci\u00f2, la frattura vocalica in questo senso stretto pu\u00f2 essere vista come un esempio di assimilazione di una vocale a una vocale o consonante seguente.\nInglese americano meridionale.\nQuesta \u00e8 una caratteristica della \"pronuncia strascicata meridionale\" dell'Inglese americano meridionale, dove le vocali frontali brevi hanno sviluppato un \"suono transitorio\" (semivocalico) fino a [j], e dunque in alcune zone fino allo scev\u00e0: \"pat\" , \"pet\" , \"pit\" . \nMedio inglese.\nNel medio inglese veniva inserita una vocale tra una vocale frontale e una seguente (pronunciata in questo contesto), e una vocale inserita tra una vocale posteriore e una seguente (pronunciata in questo contesto). Questo \u00e8 un esempio prototipo in senso stretto di \"frattura vocalica\" come descritto sopra: la vocale originale si rompe in un dittongo che si assimila alla consonante seguente, ottenendo una frontale davanti a una consonante palatale e davanti a una consonante velare.\nAntico inglese.\nCi sono due processi nell'antico inglese che rappresentano degli esempi di frattura vocalica armonica, chiamata \"Old English breaking\" e \"back umlaut\".\nL'Old English breaking \u00e8 un processo in atto nell'antico inglese preistorico mediante cui le vocali brevi e lunghe accentate \"i, e, \u00e6\" diventano rispettivamente i dittonghi brevi e lunghi \"io, eo, ea\", quando seguiti da \"h\" o da \"r, l\" + altra consonante (vocali brevi soltanto), e talvolta da \"w\" (soltanto per alcune vocali brevi).\nEsempi sono:\nIl Back umlaut \u00e8 un processo in atto nell'antico inglese preistorico attraverso cui le vocali brevi \"i, e, \u00e6\" diventano rispettivamente i dittonghi brevi \"io, eo, ea\" davanti alla vocale posteriore della sillaba successiva, se la consonante che interviene \u00e8 di una certa natura. \nAntico norreno.\nLa \"e\" breve accentata proto-germanica diventa regolarmente \"ja\" o (davanti a \"u\") \"j\u01eb\" nell'antico norreno tranne dopo \"w, r, l\". Per esempio:\nSecondo alcuni studiosi, la dittongazione di \"e\" \u00e8 un mutamento fonetico incondizionato, mentre altri parlano di epentesi o umlaut.\nProto-indoeuropeo.\nAlcuni studiosi credono che le vocali \"i, u\" del protoindoeuropeo (PIE) abbiano un tipo di frattura davanti a un'originaria laringale in greco, armeno e tocario, mentre le altre lingue indo-europee hanno monottonghi. Esempi tipici sono:\nTuttavia, l'ipotesi non \u00e8 adottata dalla maggior parte dei manuali."}
{"id": "3331016", "revid": "182470", "url": "https://it.wikipedia.org/wiki?curid=3331016", "title": "Dittongazione", "text": ""}
{"id": "3331019", "revid": "1305772", "url": "https://it.wikipedia.org/wiki?curid=3331019", "title": "Soccer Kid", "text": "Soccer Kid \u00e8 un videogioco pubblicato nel 1993-1994 per Commodore Amiga, 3DO Interactive Multiplayer e Super Nintendo. La versione per Super Nintendo pubblicata negli Stati Uniti fu ribattezzata The Adventures of Kid Kleets. In seguito il videogioco \u00e8 stato ripubblicato per Game Boy Advance nel 2002 e per PlayStation nel 2003.\nNonostante il titolo suggerisca che si tratti di un videogioco di calcio, si tratta in realt\u00e0 di un platform game, in cui l'obiettivo \u00e8 di guidare un piccolo giocatore di calcio attraverso vari livelli, utilizzando il suo pallone come principale oggetto per difendersi o per adempiere ad alcuni scopi. Il giocatore comanda il protagonista e pu\u00f2 farlo correre, calciare, spingere, colpire di testa e fare altre azioni per avanzare nei livelli o eliminare i nemici.\nVersione Amiga CD32/3DO.\nLa versione Amiga CD32/3DO del gioco comincia con Soccer Kid in attesa della Coppa del Mondo, ma il pirata alieno Scab sta analizzando tutti i trofei da aggiungere alla sua collezione e comincia a risucchiare con il raggio della sua navicella spaziale la Coppa del Mondo. Spara il trofeo nello spazio e questo collide con un satellite, infrangendo la coppa del mondo in cinque parti e spetta a Soccer Kid ritrovarli per salvare il campionato mondiale. Cinque i posti in cui la i frammenti della coppa sono finiti: Inghilterra, Italia, Russia, Giappone, USA.\nCaratteristiche.\nPremendo un pulsante differente nello schermo di selezione, si pu\u00f2 cambiare il colore della casacca indossata da Soccer Kid, per rendere il personaggio pi\u00f9 vicino alla squadra reale che il giocatore tifa.\nLa conversione per 3DO presenta un filmato introduttivo con cui viene mostrato passo passo lo sviluppo di alcuni titoli mai pubblicati, eccetto SkyViper, rinominato BladeForce."}
{"id": "3331026", "revid": "47767", "url": "https://it.wikipedia.org/wiki?curid=3331026", "title": "Engelberto", "text": ""}
{"id": "3331029", "revid": "287204", "url": "https://it.wikipedia.org/wiki?curid=3331029", "title": "Ghetonia", "text": ""}
{"id": "3331030", "revid": "287204", "url": "https://it.wikipedia.org/wiki?curid=3331030", "title": "Confine tra il Niger e la Nigeria", "text": "Il confine tra il Niger e la Nigeria descrive la linea di demarcazione tra questi due stati. Ha una lunghezza di 1.608 chilometri e inizia alla triplice frontiera tra Benin, Niger e Nigeria e termina alla triplice frontiera tra Ciad, Niger e Nigeria.\nDescrizione.\nIl confine inizia a ovest al triplice confine beninese nel fiume Niger, e procede via terra in direzione nord, prima di virare a est in un ampio arco. Il confine procede poi verso est in una direzione ampiamente orientale, sebbene con notevoli ondulazioni, prima di raggiungere il fiume Komadougou Yobe; il confine prosegue lungo questo fiume verso est fino al triplice confine con il Ciad nel lago Ciad. Il confine attraversa la regione culturale densamente popolata dagli Hausa che formano la maggioranza su entrambi i lati della frontiera.\nStoria.\nIl confine emerse per la prima volta durante la Spartizione dell'Africa, un periodo di intensa competizione tra le potenze europee nel tardo XIX secolo per il controllo l'influenza geopolitica dei territori in Africa. Il processo culmin\u00f2 nella Conferenza di Berlino del 1884, in cui le nazioni europee interessate concordarono sulle rispettive rivendicazioni territoriali e sulle regole degli impegni futuri. Come risultato di ci\u00f2, la Francia ottenne il controllo della valle superiore del fiume Niger (pi\u00f9 o meno equivalente alle aree degli odierni Mali e Niger. Nel frattempo la Gran Bretagna, che aveva amministrato tramite la \"Royal Niger Company\" l'area intorno a Lagos dal 1861 e il Protettorato degli Oil Rivers dal 1884, avrebbe avuto la priorit\u00e0 nelle aree a sud della regione superiore del Niger. Dalle rispettive basi entrambe le nazioni estesero gradualmente il loro dominio verso l'interno. La Francia conquist\u00f2 l'area dell'odierno Niger nel 1900; inizialmente governato come territorio militare, fu successivamente incluso nella colonia federale dell'Africa occidentale francese (Afrique occidentale fran\u00e7aise, abbreviato AOF). Allo stesso modo gli inglesi estesero il loro dominio nell'entroterra dalle loro basi di Lagos e Calabar, formando altre due colonie: il protettorato della Nigeria meridionale e il protettorato della Nigeria settentrionale. Nel 1900 il dominio di queste aree fu trasferito al governo britannico, con i protettorati del Nord e del Sud (compresi Lagos e Calabar) uniti come colonia della Nigeria nel 1914. La Gran Bretagna e la Francia avevano firmato un trattato il 5 agosto 1890, concordando che i loro rispettivi territori sarebbero stati divisi da una linea da Say a Baroua vicino al lago Ciad; questa linea era generalmente pi\u00f9 a nord dell'attuale confine. Questa linea di confine fu ulteriormente delimitata nel 1898, nel 1904 e nel 1906, per essere completata nella sua posizione attuale nel 1910. Una serie di fari e indicatori furono successivamente posti a terra per delimitare fisicamente il confine.\nDopo la seconda guerra mondiale sia la Gran Bretagna che la Francia si impegnarono nella decolonizzazione dei loro territori africani. Di conseguenza il Niger ottenne l'indipendenza nell'agosto 1960, seguito dalla Nigeria nell'ottobre 1960, momento in cui la loro reciproca frontiera divenne internazionale tra due stati sovrani.\nNegli ultimi anni la zona di confine \u00e8 stata pesantemente colpita dall'insurrezione di Boko Haram in corso nel nord-est della Nigeria, che ha provocato flussi di rifugiati transfrontalieri e una situazione di illegalit\u00e0 generale."}
{"id": "3331037", "revid": "149727", "url": "https://it.wikipedia.org/wiki?curid=3331037", "title": "Jura-Bern-Luzern-Bahn", "text": ""}
{"id": "3331040", "revid": "113795952", "url": "https://it.wikipedia.org/wiki?curid=3331040", "title": "Vorwerk", "text": "Vorwerk pu\u00f2 riferirisi a:"}
{"id": "3331042", "revid": "1444345", "url": "https://it.wikipedia.org/wiki?curid=3331042", "title": "Who You Are", "text": ""}
{"id": "3331043", "revid": "1442080", "url": "https://it.wikipedia.org/wiki?curid=3331043", "title": "Davidoff Swiss Indoors 1984 - Singolare", "text": "Il singolare del torneo di tennis Davidoff Swiss Indoors 1984, facente parte della categoria Grand Prix, ha avuto come vincitore Joakim Nystr\u00f6m che ha battuto in finale Tim Wilkison 6-3 3-6 6-4 6-2 ."}
{"id": "3331044", "revid": "767487", "url": "https://it.wikipedia.org/wiki?curid=3331044", "title": "Agar cioccolato", "text": "L'agar cioccolato \u00e8 un terreno di coltura non selettivo, arricchito e scarsamente differenziale. Si tratta di una variante dell'agar sangue impiegato per la crescita di microrganismi particolarmente esigenti dal punto di vista nutritivo, come \"Neisseria\" e \"Haemophilus influenzae\".\nComposizione e preparazione.\nL'agar cioccolato possiede gli stessi ingredienti dell'agar sangue, tuttavia necessita di una preparazione differente: si prepara una base nutritiva sospendendo la polvere in una beuta e la si sterilizza in autoclave a 121\u00a0\u00b0C per 15 minuti, successivamente si scioglie il terreno a bagnomaria a 80\u00a0\u00b0C e, sotto cappa a flusso laminare, si aggiunge il sangue con il terreno ancora caldo. In questo modo, il sangue viene cotto a 80\u00a0\u00b0C e gli eritrociti, lisati, disperdono l'emoglobina nel terreno, che assume un color marrone cioccolato.\nUsi.\nL'agar cioccolato non viene utilizzato per le prove emolitiche, in quanto gli eritrociti sono gi\u00e0 stati lisati dal calore; tuttavia viene comunque considerato debolmente differenziale perch\u00e9 una buona capacit\u00e0 di osservazione permette di riconoscere un'eventuale \u03b1-emolisi grazie all'ossidazione dell'emoglobina a metaemoglobina. Questo terreno \u00e8 impiegato per la crescita di batteri esigenti come le specie del genere \"Neisseria\" oppure l\"'Haemophilus influenzae\"; inoltre pu\u00f2 essere addizionato di supplementi selettivi, per l'isolamento di solo una delle specie sopracitate."}
{"id": "3331047", "revid": "1048993", "url": "https://it.wikipedia.org/wiki?curid=3331047", "title": "Luciano Manuzzi", "text": "Carriera.\nHa debuttato nel 1982 con \"Sconcerto Rock\", che si avvale della colonna sonora di Gianna Nannini. Nello stesso anno vince il David di Donatello come miglior regista esordiente grazie alla pellicola \"Fuori stagione\", che vince anche il David per il miglior produttore.\nIn seguito ha diretto numerose altre produzioni cinematografiche e televisive fra cui il quinto episodio del film a episodi \"Sposi\" (1987), \"Sabato italiano\" (1992), \"I pavoni\" (1994), \"La tenda nera\" (1996), \"Lui e lei\" (1998), \"Il coraggio di Angela\" (2008), \"Gli ultimi del Paradiso\" (2010) e \"Le due leggi\" (2014)."}
{"id": "3331048", "revid": "1305772", "url": "https://it.wikipedia.org/wiki?curid=3331048", "title": "Aircraft marshalling", "text": "L'aircraft marshalling (dall'inglese, \"smistamento di velivoli\") \u00e8 l'insieme di procedure codificate e standardizzate a livello internazionale per la comunicazione visuale tra i piloti e il personale di terra di un aeroporto, i \"marshaller\", in italiano tradotti come \"movieri\".\nUn'alternativa all'\"aircraft marshalling\" sono le comunicazioni radio tra l'aereo e il controllo del traffico aereo nelle situazioni in cui non sono disponibili operatori a terra.\nI marshaller.\nL'attrezzatura di un \"marshaller\" consiste in un giubbotto riflettente di sicurezza, un casco con cuffie acustiche, guanti o bacchette di smistamento o stecche illuminate. Negli aeroporti, i marshaller segnalano al pilota di girare, rallentare, fermarsi o spegnere i motori. A volte, il \"marshaller\" d\u00e0 le indicazioni per il pilota, mettendosi alla guida di un particolare automezzo detto \"Follow-Me\", (in inglese letteralmente: \"seguimi\") di solito di colore giallo o un furgone pick-up con un motivo a scacchi. Il veicolo \u00e8 in genere dotato sul retro di un tabellone con una grande scritta luminosa \"Follow-me\", accesa quando opera come guida di un aereo durante il rullaggio a terra.\nIl marshaller pu\u00f2 essere richiesto dal comandante, nel caso non conosca l'aeroporto, o nel caso in cui i raccordi siano molto numerosi.\nSegnali di marshalling ICAO.\nL'Organizzazione Internazionale dell'Aviazione Civile (ICAO), ha standardizzato a livello internazionale i segnali e le procedure per il \"marshalling\" degli aerei."}
{"id": "3331050", "revid": "89688", "url": "https://it.wikipedia.org/wiki?curid=3331050", "title": "SinAI ~Migite no Cutter to hidarite no Drug to kusuriyubi no fukai ai to~", "text": ""}
{"id": "3331052", "revid": "465169", "url": "https://it.wikipedia.org/wiki?curid=3331052", "title": "Who You Are (album Jessie J)", "text": "Who You Are \u00e8 l'album di debutto della cantante inglese Jessie J, pubblicato il 25 febbraio 2011 dalle etichette discografiche Lava Records e Universal Republic. La pubblicazione dell'album era originariamente prevista per il 28 marzo, ma le etichette discografiche hanno deciso di anticiparla di un mese. Per la registrazione di \"Who You Are\" ci sono voluti sei anni, dal 2005 al 2011. L'ultima canzone \u00e8 stata registrata il 19 gennaio 2011.\nDall'album sono stati finora estratti sette singoli. Il primo, \"Do It like a Dude\", era in origine una canzone destinata a dover essere registrata da Rihanna, ma poi, rimasta alla cantante. Il singolo \u00e8 entrato nella classifica britannica alla posizione numero 25 e ha raggiunto la seconda. Il secondo singolo estratto, \"Price Tag\", \u00e8 una collaborazione col rapper statunitense B.o.B. La canzone \u00e8 stata presentata live dalla cantante nel novembre 2010 e pubblicata il 28 gennaio 2011. Il terzo singolo estratto \u00e8 stato \"Nobody's Perfect\", uscito nel maggio 2011. Il quarto singolo uscito \u00e8 stato \"Who's Laughing Now\", pubblicato ad agosto, seguito da \"Who You Are\", estratto ad ottobre. Inoltre, il brano \"Casuality of Love\" \u00e8 stato pubblicato solo su iTunes negli Stati Uniti il 15 febbraio come singolo promozionale. Successivamente sono stati estratti i singoli Domino e Laserlight.\n\"Who You Are\" \u00e8 entrato alla seconda posizione della classifica britannica vendendo 105.000 copie in una sola settimana. L'album \u00e8 stato battuto solo da \"21\" di Adele, al numero uno per la sesta settimana consecutiva con 180.000 copie vendute. \u00c8 inoltre entrato nella classifica statunitense all'undicesima posizione, vendendo 34.000 copie nella sua prima settimana. Il 2 aprile 2016 \"Who You Are\" \u00e8 stato certificato disco di platino negli Stati Uniti per avere venduto pi\u00f9 di un milione di copie."}
{"id": "3331053", "revid": "1442080", "url": "https://it.wikipedia.org/wiki?curid=3331053", "title": "Cologne Grand Prix 1984 - Singolare", "text": "Il singolare del torneo di tennis Cologne Grand Prix 1984, facente parte della categoria Grand Prix, ha avuto come vincitore Joakim Nystr\u00f6m che ha battuto in finale Miloslav Me\u010d\u00ed\u0159 7-6, 6-2."}
{"id": "3331055", "revid": "1005847", "url": "https://it.wikipedia.org/wiki?curid=3331055", "title": "Elezioni parlamentari a Cipro del 2011", "text": "Le elezioni parlamentari a Cipro del 2011 si tennero il 28 maggio per il rinnovo della Camera dei rappresentanti e videro la vittoria del Raggruppamento Democratico."}
{"id": "3331061", "revid": "287204", "url": "https://it.wikipedia.org/wiki?curid=3331061", "title": "Sebastian Pinto", "text": ""}
{"id": "3331062", "revid": "1442080", "url": "https://it.wikipedia.org/wiki?curid=3331062", "title": "Melbourne Indoor 1984 - Singolare", "text": "Il singolare del torneo di tennis Melbourne Indoor 1984, facente parte della categoria Grand Prix, ha avuto come vincitore Matt Mitchell che ha battuto in finale Pat Cash 6-4, 3-6, 6-2."}
{"id": "3331063", "revid": "767487", "url": "https://it.wikipedia.org/wiki?curid=3331063", "title": "Mei to Konekobasu", "text": " \u00e8 un cortometraggio d'animazione giapponese del 2002, scritto e diretto da Hayao Miyazaki.\nIl corto \u00e8 uno spin-off del film \"Il mio vicino Totoro\" del 1988 dello stesso Miyazaki.\nIl cortometraggio \u00e8 un'esclusiva del Museo Ghibli, in cui viene proiettato giornalmente. Non \u00e8 mai uscito in home video fino ad ora.\nTrama.\nUn cucciolo di \"Gattobus\", l'autobus a forma di gatto che \u00e8 tra i protagonisti di \"Il mio vicino Totoro\", diventa grande amico della piccola Mei ed assieme a lei vive un'incredibile avventura notturna nella foresta, dove i due incontrano tanti esseri fantastici, fino a giungere al cospetto del capo anziano dei gattobus."}
{"id": "3331066", "revid": "196390", "url": "https://it.wikipedia.org/wiki?curid=3331066", "title": "E alla fine arriva mamma!", "text": ""}
{"id": "3331070", "revid": "1573940", "url": "https://it.wikipedia.org/wiki?curid=3331070", "title": "SinAI ~Migite no cutter to hidarite no drug to kusuriyubi no fukai ai to~", "text": " \u00e8 il quindicesimo singolo della rock band visual kei giapponese Vidoll. \u00c8 stato pubblicato il 24 maggio 2006 dalla label indie UNDER CODE PRODUCTION.\nIl disco \u00e8 stato stampato in tre versioni in confezione jewel case con copertine variate ed in allegato un DVD, contenente ognuno un videoclip differente di tre canzoni presenti su \"Deathmate\", il precedente EP dei Vidoll; allo stesso modo, i videoclip per la title track e la b-side di questo singolo saranno presenti sul singolo successivo della band \"Nectar\". Tre DVD contenenti il making of dei tre videoclip saranno poi distribuiti gratuitamente durante tre concerti nell'estate del 2006.\nTracce.\nDopo il titolo \u00e8 indicata fra parentesi \"()\" la grafia originale del titolo."}
{"id": "3331071", "revid": "1442080", "url": "https://it.wikipedia.org/wiki?curid=3331071", "title": "Tokyo Indoor 1984 - Singolare", "text": "Il singolare del torneo di tennis Tokyo Indoor 1984, facente parte della categoria Grand Prix, ha avuto come vincitore Jimmy Connors che ha battuto in finale Ivan Lendl 6-4, 3-6, 6-0."}
{"id": "3331076", "revid": "287204", "url": "https://it.wikipedia.org/wiki?curid=3331076", "title": "Landini Velite", "text": ""}
{"id": "3331081", "revid": "1442080", "url": "https://it.wikipedia.org/wiki?curid=3331081", "title": "Hong Kong Open 1984 - Singolare", "text": "Il singolare del torneo di tennis Hong Kong Open 1984, facente parte della categoria Grand Prix, ha avuto come vincitore Andr\u00e9s G\u00f3mez che ha battuto in finale Tom\u00e1\u0161 \u0160m\u00edd 6-3, 6-2."}
{"id": "3331082", "revid": "395232", "url": "https://it.wikipedia.org/wiki?curid=3331082", "title": "Deviatoi", "text": ""}
{"id": "3331087", "revid": "1005847", "url": "https://it.wikipedia.org/wiki?curid=3331087", "title": "Elezioni parlamentari a Cipro del 2006", "text": "Le elezioni parlamentari a Cipro del 2006 si tennero il 21 maggio per il rinnovo della Camera dei rappresentanti e videro la vittoria del Partito Progressista dei Lavoratori."}
{"id": "3331088", "revid": "1442080", "url": "https://it.wikipedia.org/wiki?curid=3331088", "title": "ATP Taipei 1984 - Singolare", "text": "Il singolare del torneo di tennis ATP Taipei 1984, facente parte della categoria Grand Prix, ha avuto come vincitore Brad Gilbert che ha battuto in finale Wally Masur 6-3, 6-3."}
{"id": "3331089", "revid": "1005847", "url": "https://it.wikipedia.org/wiki?curid=3331089", "title": "Elezioni parlamentari a Cipro del 2001", "text": "Le elezioni parlamentari a Cipro del 2001 si tennero il 27 maggio per il rinnovo della Camera dei rappresentanti e videro la vittoria del Partito Progressista dei Lavoratori."}
{"id": "3331098", "revid": "1649409", "url": "https://it.wikipedia.org/wiki?curid=3331098", "title": "Paul Smith (stilista)", "text": "Il suo stile \u00e8 particolarmente riconoscibile per le caratteristiche fantasie a righe ed il suo gusto per il kitsch, che lo ha fatto apprezzare sia dalla critica che dal pubblico.\nSmith \u00e8 stato nominato cavaliere dalla Regina Elisabetta II nel 2000, dopo quasi tre decenni passati come icona della moda maschile.\nNel 2012 ha personalizzato l'iconica macchina fotografica Leica X2 realizzata in edizione limitata."}
{"id": "3331102", "revid": "1305772", "url": "https://it.wikipedia.org/wiki?curid=3331102", "title": "Wembley Championship 1984 - Singolare", "text": "Il singolare del torneo di tennis Wembley Championship 1984, facente parte della categoria Grand Prix, ha avuto come vincitore Ivan Lendl che ha battuto in finale Andr\u00e9s G\u00f3mez 7-6, 6-2, 6-1."}
{"id": "3331103", "revid": "1573940", "url": "https://it.wikipedia.org/wiki?curid=3331103", "title": "Nectar (singolo)", "text": " \u00e8 il sedicesimo singolo della rock band visual kei giapponese Vidoll. \u00c8 stato pubblicato il 2 agosto 2006 dalla label indie UNDER CODE PRODUCTION.\nIl disco \u00e8 stato stampato in due versioni in confezione jewel case con copertine variate ed in allegato un DVD, contenente ognuno un videoclip differente delle due canzoni presenti su \"SinAI ~Migite no cutter to hidarite no drug to kusuriyubi no fukai ai to~\", il precedente singolo dei Vidoll; allo stesso modo, il videoclip per la b-side di questo singolo sar\u00e0 presente sull'album successivo della band \"V.I.D ~Very Important Doll~\", mentre la title track non ha goduto di alcun video promozionale. Un DVD contenente i making of dei due videoclip sar\u00e0 poi distribuito gratuitamente durante un concerto il 25 novembre 2006.\nTracce.\nDopo il titolo \u00e8 indicata fra parentesi \"()\" la grafia originale del titolo."}
{"id": "3331105", "revid": "729019", "url": "https://it.wikipedia.org/wiki?curid=3331105", "title": "Societ\u00e0 Anonima delle Strade Ferrate Livornesi", "text": "La Societ\u00e0 Anonima delle Strade Ferrate Livornesi (SFL) era una societ\u00e0 ferroviaria italiana, esistita dal 1860 al 1865.\nStoria.\nIn seguito all'annessione del Granducato di Toscana al Regno di Sardegna (1860) fu deciso di unificare tre delle quattro societ\u00e0 private che gestivano la rete ferroviaria della regione, la Strada Ferrata Leopolda, la Strada Ferrata Maria Antonia e le Strade Ferrate Lucchesi. Rimase esclusa la Strada Ferrata Centrale Toscana.\nIl 1\u00ba giugno 1865 la societ\u00e0 fu fusa con la Societ\u00e0 Generale delle Strade Ferrate Romane e la Ferrovia Centrale Toscana, a formare le Strade Ferrate Romane (SFR).\nRete.\nAll'atto della costituzione, la societ\u00e0 ebbe dalla Strada Ferrata Leopolda la Firenze-Pisa-Livorno, dalla Strada Ferrata Maria Antonia la Firenze-Prato-Pistoia, e dalle Strade Ferrate Lucchesi la Lucca-Pisa e la Lucca-Pistoia.\nNegli anni successivi, in seguito alla necessit\u00e0 di unire la rete ferroviaria toscana alle altre regioni italiane, la societ\u00e0 fu incaricata di costruire ed esercire tre lunghe linee di collegamento:\nTuttavia un programma cos\u00ec imponente si rivel\u00f2 troppo gravoso per la societ\u00e0, che nel 1865 dovette essere assorbita nella pi\u00f9 vasta Societ\u00e0 delle Strade Ferrate Romane."}
{"id": "3331107", "revid": "1071822", "url": "https://it.wikipedia.org/wiki?curid=3331107", "title": "Bernardino Capitelli", "text": "Secondo quanto scrive Patrizia Bonaccorso nel catalogo della mostra realizzata presso il Museo Civico di Siena nel 1985, il Capitelli sarebbe nato nel 1590, citando l'atto di morte in cui si dice che aveva 50 anni.\nDivenne allievo dapprima di Alessandro Casolani ed in seguito Rutilio Manetti e fra gli anni 1622 e 1637 fu attivo sia a Roma che a Siena. \nFra le sue incisioni si distinguono un \"Ritratto di Alessandro Casolani\", un \"Sant'Antonio da Padova\" (1637), un \"Matrimonio di Santa Caterina\" in stile Correggio, un notturno \"Riposo in Egitto\" in stile Rutilio Manetti e un \"Lot e le sue sorelle\" in stile Manetti. \nHa anche decorato un \"Cerere beve nella casa del vecchio\" e una serie di dodici piatti della \"Vita di S. Bernardino da Siena\". Incise anche una serie di fregi e di bassorilievi, fra i quali, le nozze Aldobrandini da un antico dipinto. \nCapitelli super\u00f2 i suoi limiti di disegnatore ed ottenne una posizione unica come incisore tenebrista in Italia. L'uso di forti contrasti fra luce e buio \u00e8 una caratteristica dei lavori di Capitelli."}
{"id": "3331112", "revid": "1305772", "url": "https://it.wikipedia.org/wiki?curid=3331112", "title": "Torneo Internazionale Citt\u00e0 di Treviso 1984 - Singolare", "text": "Il singolare del torneo di tennis Torneo Internazionale Citt\u00e0 di Treviso 1984, facente parte della categoria Grand Prix, ha avuto come vincitore Vitas Gerulaitis che ha battuto in finale Tarik Benhabiles 6-1, 6-1."}
{"id": "3331123", "revid": "110157", "url": "https://it.wikipedia.org/wiki?curid=3331123", "title": "Qualcuno normale", "text": "Qualcuno normale \u00e8 un singolo del rapper italiano Fabri Fibra in collaborazione con Marracash, il terzo estratto dall'album \"Controcultura\" e pubblicato il 26 gennaio 2011.\nLa canzone.\nIl tema della canzone \u00e8 il degrado nella societ\u00e0 attuale. Il brano tratta moltissimi argomenti tra i quali anche quello dei preti pedofili nella frase: \"quattro preti alle giostre\". Viene anche trattato il tema dei tronisti in cui Fibra esprime implicitamente il suo pensiero definendoli ridicoli. Marracash parla anche della banalit\u00e0 della gente che scende in piazza solo per festeggiare la vittoria della Champions League.\nIl titolo \u00e8 ripreso da una citazione di Fabio Fazio: Fabri Fibra doveva partecipare per due volte in un programma del conduttore Fazio, la seconda volta per\u00f2 Fibra non ha partecipato in quanto Fazio non lo voleva nel suo programma dopo aver sostenuto che il rapper non fosse \"normale\".\nNella versione radiofonica del singolo \u00e8 censurata in due parti: vengono infatti resi incomprensibili il nome di Fabio Fazio nella frase: \"Fabio Fazio fa***lo\" per l'offesa nei confronti del conduttore, e quello della radio italiana RTL 102.5 nella frase di Marracash: \"Fa***lo RTL e tutte quelle radio\" anch'essa per un'offesa alla radio.\nVideo musicale.\nIl video musicale del brano \u00e8 stato diretto da Cosimo Alem\u00e0, ed \u00e8 stato presentato lo stesso giorno di pubblicazione del singolo sul canale YouTube di Fabri Fibra."}
{"id": "3331125", "revid": "287204", "url": "https://it.wikipedia.org/wiki?curid=3331125", "title": "Otamaro", "text": ""}
{"id": "3331127", "revid": "1442080", "url": "https://it.wikipedia.org/wiki?curid=3331127", "title": "South African Open 1984 - Singolare maschile", "text": "Il singolare maschile del torneo di tennis South African Open 1984, facente parte della categoria Grand Prix, ha avuto come vincitore Eliot Teltscher che ha battuto in finale Vitas Gerulaitis 6-3, 6-1, 7-6."}
{"id": "3331130", "revid": "38239031", "url": "https://it.wikipedia.org/wiki?curid=3331130", "title": "Dymaxion Map", "text": ""}
{"id": "3331131", "revid": "113804632", "url": "https://it.wikipedia.org/wiki?curid=3331131", "title": "A mortuo tributum exigere", "text": "A mortuo tributum exigere - in greco \u1f08\u03c0\u1f78 \u03bd\u03b5\u03ba\u03c1\u03bf\u1fe6 \u03c6\u03bf\u03c1\u03bf\u03bb\u03bf\u03b3\u03b5\u1f36\u03bd - \u00abesigere le tasse [anche] dai morti\u00bb, \u00e8 un detto antico con il quale Aristotele stigmatizzava il tentativo di estorcere denaro con qualunque pretesto, lecito o illecito, oltre che di procurarselo esercitando mestieri infami. Strabone narra della conquista di Corinto, nella quale i Romani aprirono le tombe dei cimiteri per saccheggiare il bronzo che vi era rinchiuso, cos\u00ec da essere chiamati \u00ab\u03bd\u03b5\u03ba\u03c1\u03bf\u03ba\u03bf\u03c1\u03af\u03bd\u03b8\u03b9\u03b1\u00bb, necrocorinzi.\nErasmo, che inserisce il detto nei suoi \"Adagia\", nota come gli abitanti dell'Attica chiamassero \u00ab\u03c6\u03cc\u03c1\u03bf\u03bd\u00bb la tassa - da cui \u00ab\u03c6\u03bf\u03c1\u03bf\u03bb\u03cc\u03b3\u03bf\u03c5\u03c2\u00bb l'esattore - dal verbo \u00ab\u03c6\u03ad\u03c1\u03b5\u03b9\u03bd\u00bb, portare, il cui equivalente latino \u00abferre\u00bb sarebbe la radice di \u00abfoenus\u00bb, che significa \u00abinteresse\u00bb o \u00abrendita\u00bb. Se nei tempi pi\u00f9 antichi il reddito proveniva dall'agricoltura e dall'allevamento del bestiame, con lo sviluppo del commercio e la necessit\u00e0 di avere denaro, si introdusse il prestito a interesse: Aristotele definisce detestabile e \u00abcontro natura\u00bb sia l'attivit\u00e0 commerciale sia l'usura, perch\u00e9 \u00abin tal caso i guadagni provengono dal denaro stesso e non da ci\u00f2 per cui il denaro \u00e8 stato inventato\u00bb.\nErasmo descrive la condizione della popolazione vigente al suo tempo. Un viaggiatore che sbarcasse in un porto doveva pagare una tassa d'ingresso. Poi, per passare sopra un ponte, doveva pagare un pedaggio e superato il fiume, lo aspettavano altre gabelle. Un contadino poteva raccogliere il grano del suo campo solo dopo aver pagato la decima e per macinarlo occorreva pagare un'altra tassa. Buona parte del vino e della birra prodotta doveva andare al principe, su ogni animale posseduto vigeva un'imposta e macellare il bestiame comportava l'esborso di un'altra tassa. Anche per sposarsi bisogna pagare e le imposte occasionali diventano permanenti. Impossibile enumerare tutte le gabelle che opprimono i sudditi: \u00abla rapacit\u00e0 dei signori supera ogni eloquenza. Non c'\u00e8 cosa da cui non spremano denaro\u00bb.\nAll'esosit\u00e0 dei principi si uniscono quella dei loro ministri e funzionari, che comprano con il denaro magistrature, prefetture e uffici per trarne un profitto, e le calamit\u00e0 delle guerre, che sono l'occasione \u00abper spremere fino all'osso il popolo infelice, come se il principato non fosse altro che un gigantesco commercio\u00bb.\nAncora pi\u00f9 esecrabile - continua Erasmo - \u00e8 il comportamento dei sacerdoti, che pure dovrebbero considerare cosa vile il denaro e mettere in comune i loro beni, dal momento che li hanno ottenuti gratuitamente. Provocano tragedie per esigere le decime, se non sono pagati non battezzano, non sposano, non confessano, non consacrano, non comunicano: \u00abcelebrano a pagamento, gratuitamente non cantano, non pregano, non benedicono\u00bb. Raccolgono denaro dalle liti giudiziarie, dalle dispense, dalle condonazioni - quelle che popolarmente sono dette indulgenze - dal conferimento del sacerdozio, dalla conferma dei vescovi e degli abati.\nPerfino la sepoltura \u00e8 un'occasione per esigere denaro: \u00abfra i cristiani non si pu\u00f2 aprire la terra ai morti, se non hai acquistato da un sacerdote un pezzetto di terra [...] con molto denaro, potrai marcire in chiesa, vicino all'altare maggiore; con poco denaro, giacerai tra i pezzenti sotto il cielo\u00bb."}
{"id": "3331132", "revid": "287204", "url": "https://it.wikipedia.org/wiki?curid=3331132", "title": "Dokkorar", "text": ""}
{"id": "3331133", "revid": "470852", "url": "https://it.wikipedia.org/wiki?curid=3331133", "title": "Milano-Sanremo 1998", "text": "La Milano-Sanremo 1998, ottantanovesima edizione della corsa e valida come evento di apertura della Coppa del mondo di ciclismo su strada 1998, fu disputata il 21 marzo 1998, per un percorso totale di 294\u00a0km. Fu vinta dal tedesco Erik Zabel, che termin\u00f2 con il tempo di 7h10'14\" alla media di 41.001\u00a0km/h.\nPartenza a Milano con 198 corridori di cui 172 portarono a termine il percorso.\nResoconto degli eventi.\nDopo vari tentativi di fuga tutti annullati, si arriv\u00f2 in gruppo alla volatona finale con il Team Deutsche Telekom che tir\u00f2 lo sprint a Zabel, che si conferm\u00f2 il pi\u00f9 veloce sul traguardo di Via Roma, dopo la vittoria sempre allo sprint dell'anno prima."}
{"id": "3331134", "revid": "809148", "url": "https://it.wikipedia.org/wiki?curid=3331134", "title": "S. R. Srinivasa Varadhan", "text": ""}
{"id": "3331139", "revid": "287204", "url": "https://it.wikipedia.org/wiki?curid=3331139", "title": "Porte di K\u00f6nigsberg", "text": "Le Porte di K\u00f6nigsberg, sette di numero, sono ci\u00f2 che resta dell'imponente sistema di fortificazioni che cingeva la citt\u00e0, capoluogo della regione della Prussia orientale (tedesca fino al 1945).\nLa citt\u00e0 dal 1946 si chiama Kaliningrad, capoluogo dell'omonimo oblast russo.\nLe sette porte sono:\nCostruita nel XIV secolo, dopo la seconda guerra mondiale venne adibita a magazzino. Nel 2006 venne restaurata e proclamata monumento nazionale. Presenta sulla facciata i rilievi dei generali Friedrich Wilhelm von B\u00fclow e Ludwig Yorck von Wartenburg.\nCostruita dall'architetto Friedrich August St\u00fcler, fu danneggiata gravemente dai soldati sovietici dopo la seconda guerra mondiale, in occasione dei 750 anni della fondazione della citt\u00e0, nel giugno del 2005, venne accuratamente restaurata.\nLa porta, sul lato ovest, presenta tre grandi statue. A sinistra, Ottocaro II di Boemia, da cui venne nominata Konigsberg, al centro Federico I di Prussia, primo re di Prussia, ed a destra il duca Alberto I di Prussia. \nCostruita tra il 1852-1855, venne danneggiata durante la guerra, in seguito restaurata ed adibita a ristorante. Presenta sulla facciata i rilievi dei generali Gerhard von Scharnhorst e August Neidhardt von Gneisenau.\nCostruita nel 1657, \u00e8 tra le porte di Kaliningrad quella che pi\u00f9 esprime lo stile gotico delle porte. \u00c8 l'unica tra le porte inoltre, che conserva la sua antica funzione di passaggio stradale urbano."}
{"id": "3331141", "revid": "149466", "url": "https://it.wikipedia.org/wiki?curid=3331141", "title": "San Giovanni Teofane Venard", "text": ""}
{"id": "3331148", "revid": "1442080", "url": "https://it.wikipedia.org/wiki?curid=3331148", "title": "Grand Prix de Tennis de Toulouse 1984 - Singolare", "text": "Il singolare del torneo di tennis Grand Prix de Tennis de Toulouse 1984, facente parte della categoria Grand Prix, ha avuto come vincitore Mark Dickson che ha battuto in finale Heinz G\u00fcnthardt 7-6, 6-4."}
{"id": "3331149", "revid": "1613689", "url": "https://it.wikipedia.org/wiki?curid=3331149", "title": "La casa per ognidove", "text": ""}
{"id": "3331151", "revid": "486946", "url": "https://it.wikipedia.org/wiki?curid=3331151", "title": "Lotto-Superclub", "text": ""}
{"id": "3331153", "revid": "155634", "url": "https://it.wikipedia.org/wiki?curid=3331153", "title": "Australian Open 1984 - Doppio femminile", "text": "Martina Navr\u00e1tilov\u00e1 e Pam Shriver erano le detentrici del titolo e hanno battuto in finale 6\u20133, 6\u20134 Claudia Kohde Kilsch e Helena Sukov\u00e1."}
{"id": "3331154", "revid": "486946", "url": "https://it.wikipedia.org/wiki?curid=3331154", "title": "Lotto-Vlaanderen-Jong-MBK-Merckx", "text": ""}
{"id": "3331156", "revid": "767487", "url": "https://it.wikipedia.org/wiki?curid=3331156", "title": "First Tape", "text": "First Tape \u00e8 l'album di debutto della band australiana dei The Lucksmiths, uscito in cassetta nel 1993 e in seguito in CD nel 1996 per la Candle records.\nIl disco \u00e8 stato ristampato nel 2005 sempre dalla Candle Records con il titolo \"The Lucksmiths\"."}
{"id": "3331158", "revid": "486946", "url": "https://it.wikipedia.org/wiki?curid=3331158", "title": "Lotto-Merckx", "text": ""}
{"id": "3331160", "revid": "1833487", "url": "https://it.wikipedia.org/wiki?curid=3331160", "title": "Il Porcone", "text": "Il Porcone (titolo originale: Gros \"D\u00e9gueulasse\") \u00e8 una serie umoristica a fumetti scritta e disegnata dal fumettista francese Jean-Marc Reiser.\nDescrizione.\nIl personaggio principale, chiamato solamente con l'appellativo \"Il Porcone\" (che d\u00e0 il titolo anche alla saga), \u00e8 un over 40 tarchiato e puzzolente, con la barba lunga e sporca, vestito solamente con un paio di mutande macchiate di giallo sul davanti e di marrone dietro, e con un testicolo sempre di fuori.\nDurante le storie il personaggio interagisce con le persone \"normali\", le quali forse, in fondo, sono disgustose quanto lui. Al di l\u00e0 dell'umorismo cattivo e della provocazione, Reiser porta a riflettere sulla solitudine e sull'ipocrisia della societ\u00e0 contemporanea.\nNel 1985 Bruno Zincone ha prodotto e diretto \"Gros D\u00e9gueulasse\" un film live action ispirato al fumetto, con Maurice Risch nella parte del protagonista.\nIn Italia, le storie del \"Porcone\" sono state pubblicate sulla rivista Linus e raccolte in volume da Milano Libri."}
{"id": "3331164", "revid": "486946", "url": "https://it.wikipedia.org/wiki?curid=3331164", "title": "Lotto-Emerxil-Merckx", "text": ""}
{"id": "3331165", "revid": "2039709", "url": "https://it.wikipedia.org/wiki?curid=3331165", "title": "FREMO", "text": "FREMO (Acronimo di \"Freundeskreis Europ\u00e4ischer Modellbahner\", \"circolo di amici ferromodellisti europei\") \u00e8 una organizzazione europea che detta standard per plastici ferroviari modulari in scala H0 e in scala N."}
{"id": "3331169", "revid": "82000", "url": "https://it.wikipedia.org/wiki?curid=3331169", "title": "Ronald L. Rivest", "text": ""}
{"id": "3331175", "revid": "1305772", "url": "https://it.wikipedia.org/wiki?curid=3331175", "title": "Power Jets", "text": "La Power Jets Ltd. era una societ\u00e0 britannica fondata da Frank Whittle con lo scopo di studiare e sviluppare motori a reazione.\nStoria.\nLe prime intuizioni di Whittle sul motore a getto risalgono al 1928, quando, ancora cadetto al College della RAF a Cambridge, svilupp\u00f2 delle tesine sulla propulsione a getto e sulle turbine a gas. Diciotto mesi dopo, durante il corso istruttori all'accademia di Wittering, concep\u00ec l'idea di sfruttare una turbina a gas per ottenere la propulsione a reazione, idea che brevett\u00f2 nel gennaio del 1930. Whittle propose al Ministero dell'Aria il suo progetto ma senza successo, dal momento che lo sviluppo di una turbina di quelle prestazioni era visto come un compito troppo impegnativo e di difficile soluzione per la tecnologia dell'epoca.\nNel maggio del 1935 Whittle stava frequentando il corso di laurea in ingegneria quando venne avvicinato da due ex ufficiali della RAF, Rolf Williams e James Tinling che gli proposero di fondare una societ\u00e0. Nel marzo del 1936, con la partecipazione della banca d'affari \"O T Falk &amp; Partners\", formarono la Power Jets Ltd.\nPower Jets WU.\nLa Power Jets commission\u00f2 la costruzione del primo motore sperimentale (denominato WU, Witthle Unit) alla British Thomson-Houston (BTH) nel giugno del 1936. Questo dimostratore consisteva in un singolo stadio di compressore centrifugo (ma con due giranti appaiate in modo da raddoppiare la portata) direttamente accoppiato da un albero di trasmissione ad un singolo stadio di turbina assiale (raffreddata ad acqua). La combustione avveniva in una singola camera di combustione attraverso la quale passava il fluido di lavoro. Si stimava che il motore avrebbe generato una spinta di 1 200\u00a0lbf a 17 500 giri al minuto.\nTra i primi problemi da risolvere, ci furono la progettazione e realizzazione di un compressore che, in un solo stadio fornisse un rapporto di compressione di 4:1, quando fino ad allora non si era mai andati oltre il 2,5:1. Inoltre, l'inedito problema della camera di combustione spinse Whittle ad appaltarne la progettazione e costruzione alla \"Laidlav, Drew &amp; Co.\" la quale trasfer\u00ec poi il necessario know-how alla Power Jets che continu\u00f2, in proprio, lo sviluppo delle camere di combustione successive.\nIl motore inizi\u00f2 le prime prove al banco il 12 aprile 1937, che proseguirono in maniera intermittente fino al 23 agosto. I risultati incoraggianti di questa prima campagna di test spinsero il Ministero dell'Aria a finanziare ricerche ulteriori. Il 16 aprile del 1938, dopo aver introdotto un nuovo modello di camera di combustione con caratteristiche soddisfacenti anche se ancora non ottimali, venne provato il motore, ma che, dopo sole 5 ore di funzionamento complessivo, si distrusse in seguito al cedimento di una paletta della turbina.\nFu quindi decisa una seconda ricostruzione del prototipo, finanziata dal Ministero dell'Aria. Da questa versione in poi la singola camera di combustione lascer\u00e0 il posto a 10 camere di combustione a flusso inverso pi\u00f9 piccole in configurazione assial-simmetrica.\nIl terzo modello di preserie fu provato al banco dall'ottobre 1938 fino alla sua distruzione, anche questa dovuta al cedimento della turbina, nel febbraio del 1941. In quest'ultima versione di prova, Whittle impieg\u00f2 una turbina le cui palette erano svergolate in modo da compensare la variazione di velocit\u00e0 radiale e pressione lungo la paletta stessa aumentandone drasticamente l'efficienza.\nPower Jets W.1.\nNell'estate del 1939 il Ministero dell'Aria ritenne il progetto abbastanza maturo per una applicazione pratica e, il 12 luglio 1939, affid\u00f2 alla Power Jets l'incarico di costruire un motore destinato ad essere installato a bordo di un nuovo aereo, il Gloster E.28/39. Le specifiche di progetto per il nuovo motore basato sulla terza ed ultima versione del WU, denominato W.1, prevedevano una spinta di 5,51\u00a0kN (1 240\u00a0lbf).\nNel luglio del 1940 venne definitivamente risolto il problema dell'erraticit\u00e0 della combustione che fino ad allora aveva afflitto i motori precedenti, con l'introduzione di un ugello atomizzatore (sviluppato da un ingegnere della Shell Petroleum) che spruzzava finemente il combustibile in camera di combustione vaporizzandolo in microscopiche goccioline.\nFu allestito un primo esemplare, il W.1X, assemblando parti del precedente WU e componenti ritenuti non affidabili per l'uso in volo, e venne utilizzato per i soli test di rullaggio nell'aprile del 1941. Il programma di prove in volo inizi\u00f2 il 14 maggio del 1941 con il primo esemplare per una decina di ore complessive che si svolsero senza problemi durante l'arco di due settimane. Questo primo W.1 generava una spinta di 3,8\u00a0kN (850\u00a0lbf) molto al disotto delle specifiche iniziali previste, ma che comunque consentiva al Gloster prestazioni superiori ai contemporanei Spitfire.\nLa versione W.1T (per il solo sviluppo al banco) fu assemblata con pezzi di ricambio, mentre la W.1A era una versione ibrida (sempre costruita dalla BTH) per sperimentare in anticipo alcune soluzioni tecnologiche del successivo W.2.\nNell'autunno del 1941, grazie ad un accordo tra i governi della Gran Bretagna e degli Stati Uniti, il W.1X fu trasferito insieme ai disegni del W.2 e ad una piccola squadra di ingegneri della Power Jets negli Stati Uniti presso gli stabilimenti della General Electric nell'ambito del progetto che dar\u00e0 vita al General Electric I-A.\nPower Jets W.2.\nLo sviluppo di una versione pi\u00f9 avanzata del W.1 venne approvata dal Ministero dell'Aria gi\u00e0 all'inizio del 1940 per un caccia ancora da sviluppare, il Gloster Meteor. La capacit\u00e0 produttiva della BTH che fino ad allora aveva costruito i motori di Whittle venne giudicata inadeguata, mancandole quella precisione caratteristica delle applicazioni aeronautiche.\nRover W2B/26.\nNell'aprile del 1940, la produzione del W.2 fu assegnata dal Ministero dell'Aria alla Rover insieme alla BTH, mentre la Power Jets poteva curare solamente la parte di ricerca e sviluppo del progetto. In corso d'opera, Whittle disegn\u00f2 una variante, denominata W.2B, da 1 800\u00a0lbf di spinta massima, precauzionalmente limitata a 1 600 per l'uso in volo.\nA causa di ritardi e dello sviluppo da parte della Rover di proprie soluzioni tecniche non condivise da Whittle (a partire dalle camere di combustione a flusso diretto), dopo la costruzione di appena 20 esemplari l'appalto fu riassegnato alla Rolls-Royce nel dicembre del 1942.\nRolls-Royce W2B/23 Welland.\nLa Rolls-Royce acquis\u00ec dalla Rover gli esemplari ancora in costruzione e, in stretta collaborazione con la squadra di Whittle, inizi\u00f2 la produzione in serie del W.2B col nome di Rolls-Royce Welland. La collaborazione di Whittle con la Rolls-Royce prosegu\u00ec fino al 1946, con lo sviluppo delle versioni W.2/500 e W.2/700 che entreranno in produzione come Rolls-Royce Derwent e Rolls-Royce Nene.\nIl W.2/700 era stato sviluppato per motorizzare un aereo supersonico da ricerca Miles M.52, ma il velivolo non venne mai completato. La versione M.52 del W.2/700 fu uno dei primi motori progettati con un postbruciatore.\nIl 28 marzo del 1944, dopo un incontro con il Ministro dell'Aria, Whittle accett\u00f2 con riluttanza la nazionalizzazione della Power Jets Ltd per 135\u00a0000 sterline e la compagnia cambi\u00f2 denominazione in Power Jets (Research and Development) Ltd.\nDopo la seconda guerra mondiale la compagnia venne fusa con la divisione turbine della Royal Aircraft Establishment (RAE) a Farnborough (Hampshire), per dare vita alla \"National Gas Turbine Establishment\"."}
{"id": "3331178", "revid": "1442080", "url": "https://it.wikipedia.org/wiki?curid=3331178", "title": "Melbourne Outdoor 1984 - Singolare", "text": "Il singolare del torneo di tennis Melbourne Outdoor 1984, facente parte della categoria Grand Prix, ha avuto come vincitore Dan Cassidy che ha battuto in finale John Fitzgerald 7-6, 7-6."}
{"id": "3331179", "revid": "767487", "url": "https://it.wikipedia.org/wiki?curid=3331179", "title": "The Green Bicycle Case", "text": "The Green Bicycle Case \u00e8 il secondo album della band australiana dei The Lucksmiths, uscito nel 1995 per la Candle records."}
{"id": "3331180", "revid": "149727", "url": "https://it.wikipedia.org/wiki?curid=3331180", "title": "Societ\u00e0 delle Ferrovie Livornesi", "text": ""}
{"id": "3331183", "revid": "1442080", "url": "https://it.wikipedia.org/wiki?curid=3331183", "title": "Volvo Masters 1984 - Singolare", "text": "Il singolare del torneo di tennis Volvo Masters 1984, facente parte della categoria Grand Prix, ha avuto come vincitore John McEnroe che ha battuto in finale 7\u20135, 6\u20130, 6\u20134 Ivan Lendl."}
{"id": "3331187", "revid": "155634", "url": "https://it.wikipedia.org/wiki?curid=3331187", "title": "Volvo Masters 1984 - Doppio", "text": "Il doppio del torneo di tennis Volvo Masters 1984, facente parte della categoria Grand Prix, ha avuto come vincitori Peter Fleming e John McEnroe che hanno battuto in finale 6\u20133, 6\u20131 Mark Edmondson e Sherwood Stewart."}
{"id": "3331189", "revid": "287204", "url": "https://it.wikipedia.org/wiki?curid=3331189", "title": "Rudolf Charousek", "text": "Biografia.\nNato a Praga da famiglia ungherese, si trasfer\u00ec dopo pochi mesi a Debrecen e poi a Miskolc. Impar\u00f2 a giocare a scacchi a 14 anni, dopo aver ricevuto come regalo natalizio una scacchiera. In breve tempo divenne uno dei pi\u00f9 forti giocatori di Miskolc. Si dice che fosse cos\u00ec povero da non poter comprare l\"'Handbuch des Schachspiels\" di von Bilguer, copiandolo interamente a mano. \nDopo aver studiato all'Accademia di Legge di Ko\u0161ice, all'et\u00e0 di 20 anni and\u00f2 a Budapest, dove si impose subito come un fortissimo giocatore. Pareggi\u00f2 un match contro G\u00e9za Mar\u00f3czy, poi sconfisse Gyula Makovetz, considerato allora il pi\u00f9 forte maestro ungherese.\nNel 1896 fu organizzato un grande torneo internazionale a Norimberga, la citt\u00e0 natale di Siegbert Tarrasch. Nonostante le raccomandazioni di Maroczy, Charousek non fu invitato, ma fu ammesso al posto di William Bird dopo che quest'ultimo annunci\u00f2 di non poter partecipare. Si classific\u00f2 12\u00ba su 19 partecipanti, davanti a Marco, Albin e Winawer. Sconfisse per\u00f2 il campione del mondo Lasker, vincitore del torneo, Janowski e Blackburne. Dopo il torneo Lasker disse: \u00abPrima o poi dovr\u00f2 fare un match di campionato contro questo ragazzo\u00bb. \nOttenne poi diversi importanti successi:\nConsiderato come uno dei pi\u00f9 seri pretendenti al titolo mondiale, mor\u00ec per\u00f2 nel 1900 all'et\u00e0 di soli 26 anni per tubercolosi. Dopo la sua morte Joseph Blackburne scrisse: \u00abCi domandiamo tutti cosa avrebbe potuto fare, se fosse vissuto\u00bb.\nEra un grande esperto del gambetto di re, in particolare del gambetto dell'alfiere di re (3. Ac4).\n\u00c8 stato uno fondatori, assieme a Geza Maroczy, della scuola scacchistica ungherese.\nIl grande maestro statunitense Reuben Fine disse di lui che fu \u00abil John Keats\u00bb degli scacchi\u00bb, paragonando la sua arte e la sua breve vita (morirono entrambi all'et\u00e0 di 26 anni) a quella del grande poeta romantico inglese.\nL'omonimo personaggio del romanzo Il Golem di Gustav Meyrink \u00e8 a lui ispirato."}
{"id": "3331198", "revid": "120925265", "url": "https://it.wikipedia.org/wiki?curid=3331198", "title": "MArteLive", "text": "MArteLive \u00e8 un festival multidisciplinare italiano di livello nazionale, fondato a Roma nel 2001 da Giuseppe Casa che ne \u00e8 anche il direttore artistico.\nStoria.\nDal 2001 a 2002 le prime due edizioni del Festival si svolgono presso il \"Classico Village\", locale situato nel quartiere Testaccio di Roma nei pressi dell'Universit\u00e0 Roma Tre da cui provengono i primi organizzatori del festival con la collaborazione di studenti dell'Accademia delle belle arti di Roma come Graziano Russo e Cinzia Palumbo che offrono il primo contributo per la sua realizzazione. L'evento originariamente \u00e8 articolato in sette sezioni artistiche e l'ingresso \u00e8 stato per i primi due anni gratuito..\nDal 2003 MArteLive si svolge presso l'Alpheus Club, storico locale situato sempre nel quartiere Testaccio. Nello stesso anno le sezioni artistiche diventano 10 e l'evento diventa a carattere regionale. Gli artisti partecipanti vengono selezionati in locali di Roma e del Lazio. I migliori accedono poi all'evento principale che si svolge ogni anno da fine aprile a met\u00e0 giugno a Roma..\nDal 2008 \u00e8 un evento nazionale con il coinvolgimento, oltre Roma, di circa 41 grandi, piccoli e medi centri e citt\u00e0 importanti come Napoli, Genova, Milano, Bologna, Cosenza, Parma, Catania e Cagliari. Alla fine dello stesso anno nasce l'etichetta discografica MArteLabel che ha lo scopo di produrre e promuovere i migliori artisti scoperti attraverso il festival. Le prime produzioni riguardano gruppi come Nobraino, Management del dolore post-operatorio, Petramante, This Harmony e Underdog.\nNel 2010 festeggia il decennale di attivit\u00e0 per la prima volta con una finale nazionale di tre giorni tenutasi dal 9 all'11 settembre a Roma presso l'Alpheus Club..\nNel 2011 per la prima volta MArteLive cambia formula per far fronte alla crisi economica e organizza una finale nazionale di quattro giorni tenutasi dal 12 al 15 ottobre in collaborazione con 10 live club romani\nL'edizione del 2012 non ha avuto luogo per problemi di carattere economico. A partire dal 2013 la manifestazione si tiene con cadenza biennale.\nL'edizione del 2014, la prima a cadenza Biennale, si \u00e8 tenuta dal 23 al 28 settembre in 40 location diverse a Roma e in altre citt\u00e0 del Lazio come Frosinone, Civitavecchia, Cassino, Roviano, Tivoli, Carpineto Romano, Tolfa e Contigliano. L'evento principale, con le finali dei contest di MArteLive, si \u00e8 tenuto negli spazi dell'Ex Mattatoio di Roma dal 23 al 25 settembre.\nL'edizione del 2017, si \u00e8 tenuta dal 5 al 10 dicembre in 60 location diverse a Roma e in altre citt\u00e0 del Lazio come Civitavecchia, Carpineto Romano, Tolfa, Priverno, Rieti, Roviano. L'evento principale, con le finali dei contest di MArteLive, si \u00e8 tenuto al Planet Live Club di Roma il 5 e 6 dicembre.\nL'edizione del 2019, si \u00e8 tenuta dal 3 al 14 dicembre in 60 location diverse a Roma e in altre citt\u00e0 del Lazio come Civitavecchia, Latina, Aprilia e i borghi di Roviano, Tolfa, Arsoli, Tuscania, Trevignano Romano, Cerveteri, Ladispoli, Cassino, Proceno, Corvaro, Antrodoco, Manziana. L'evento principale, con le finali dei contest di MArteLive, si \u00e8 tenuto al Planet Live Club di Roma il 3, 4 e 5 dicembre.\nUna delle caratteristiche di MArteLive \u00e8 il suo carattere multi-disciplinare con 16 sezioni artistiche: musica, pittura, teatro, danza, poesia, scultura, arte circense, foto live, grafica digitale, installazioni, visual art, VJ, DJ, cinema, moda &amp; riciclo, artigianato e fumetto. Ogni sezione artistica \u00e8 legata ad un concorso realizzato in collaborazione con circa 100 partner ed ogni anno vengono assegnati oltre 150 premi di visibilit\u00e0 e produzione.\nAccanto ai giovani emergenti, MArteLive ospita numerosi artisti affermati di fama nazionale ed internazionale. Tra gli artisti ospitati dal 2001 al 2014, si ricordano: Vinicio Capossela, Morgan, Mogwai, Shantel, Fanfarlo, Two Door Cinema Club, Crookers, Gio Evan Gang of Four Roy Paci, Simone Cristicchi, Eugenio Finardi, Mauro Pagani, Clementino, Tre Allegri Ragazzi Morti, Yuppie Flu, Jon Hopkins, Roberto Dell'Era, Marlene Kuntz, Lee \"Scratch\" Perry, Does It Offend You Yeah, Nobraino, A Toys Orchestra, Marco Conidi, Violent Femmes, Leeroy Thornhill dei Prodigy, Agricantus, 24 Grana, Nouvelle Vague, Petra Magoni, Ferruccio Spinetti, Dente, Nidi d'Arac, Radici nel Cemento, Apr\u00e8s La Classe, Bisca e I ratti della Sabina.\nVincitori.\nTra i partecipanti si ricordano: i vincitori della sezione musica nel 2011 Kutso, la vincitrice della sezione musica dell'edizione 2006 con il brano \"L'alba\", la cantante Nathalie che nel 2010 ha vinto la quarta edizione di \"X Factor\", il regista, sceneggiatore e produttore Matteo Rovere, vincitore della sezione cinema del 2008 con il cortometraggio \"Homo Homini Lupus\", il regista e sceneggiatore Giuseppe Gagliardi, vincitore della sezione cinema nel 2001 con il cortometraggio \"Peperoni\", lo scrittore e illustratore Rino Alaimo all'ora videomaker vincitore della sezione cinema del 2006 con il corto d'animazione \"A milioni di chilometri dalla terra\", il regista de La paranza dei bambini (film) Claudio Giovannesi, l'attrice Celeste Brancato seconda classificata della sezione teatro del 2008, e la rock band Pennelli di Vermeer, finalista della sezione teatro del 2009."}
{"id": "3331200", "revid": "149466", "url": "https://it.wikipedia.org/wiki?curid=3331200", "title": "Beato Andrea Carlo Ferrari", "text": ""}
{"id": "3331207", "revid": "149466", "url": "https://it.wikipedia.org/wiki?curid=3331207", "title": "Beata Maria Domenica Mantovani", "text": ""}
{"id": "3331212", "revid": "298229", "url": "https://it.wikipedia.org/wiki?curid=3331212", "title": "Lucyna Langer", "text": "In carriera si \u00e8 laureata campionessa europea dei 100 metri ostacoli ad Atene nel 1982."}
{"id": "3331214", "revid": "45927", "url": "https://it.wikipedia.org/wiki?curid=3331214", "title": "Alexey Grigoryevich Stakhanov", "text": ""}
{"id": "3331224", "revid": "298229", "url": "https://it.wikipedia.org/wiki?curid=3331224", "title": "Lucyna Ka\u0142ek", "text": ""}
{"id": "3331225", "revid": "1543377", "url": "https://it.wikipedia.org/wiki?curid=3331225", "title": "CrossFire (videogioco 2007)", "text": "CrossFire o Cross Fire \u00e8 uno sparatutto in prima persona free-to-play con micro-transazioni sviluppato dalla SmileGate, la versione europea era distribuita dalla Z8games, invece ora \u00e8 distribuita dalla GameRage.\nGiocando si aumenter\u00e0 di livello tramite l'EXP, c'\u00e8 un sistema di monetizzazione virtuale chiamata GP (Gear Points) dove \u00e8 possibile acquistare nuovi items per migliorare il GamePlay. Mentre ai players pi\u00f9 esigenti viene offerto un servizio di conversione della moneta vera in RP (Rage Points), infatti con essi \u00e8 possibile acquistare le pi\u00f9 svariate personalizzazioni del proprio personaggio (chiamato Char) come cappelli, zaini, maschere. Ed inoltre, con essi \u00e8 possibile, oltre che acquistare delle armi avanzate nel mercato delle armi (definito \"Item Shop\"), avere la possibilit\u00e0 di vincere armi speciali, le Skinned Guns, cambiate di volta in volta a seconda della festivit\u00e1 o dell'evento del momento. Per farvi un esempio, l'arma pi\u00f9 usata in gioco per eccellenza \u00e8 il famoso M4A1, usato dalle vere forze d'assalto SWAT americane. Ebbene nel \"Black Market\" \u00e8 possibile vincerlo decorato davvero in tantissime maniere (Versione Christmas, Halloween, Gold, Silver) con anche l'aggiunta di piccoli particolari come il mirino secondario (Scope) e il silenziatore.\nTrama.\nCrossFire \u00e8 un mondo immaginario dove si scontrano due fazioni militari, i Global Risk (GR), ossia le forze di polizia, e i Black List (BL), ossia l'organizzazione di terroristi. \nBasato sulla falsariga della famosa serie di videogiochi di valve ovvero Counter-strike ma si differenzia su altri aspetti.\nCrossFire NA\\UK.\nCrossFire \u00e8 disponibile solo per l'utenza Nordamericana e Inglese.\nTuttavia ci sono anche le versioni Europea, Cinese, Filippina e da qualche mese anche la neonata versione Spagnola.\nCrossFire HD.\nCrossFire HD \u00e8 il remake del gioco originale. Questo remake differisce dal CrossFire del 2004 soprattutto per quanto riguarda il comparto tecnico, finalmente aggiornato agli standard moderni. Dal punto di vista contenutistico, il gioco presenter\u00e0 modalit\u00e0 inedite e novit\u00e0 nel sistema di progressione. Remedy Entertainment svilupper\u00e0 una serie di campagne single player. La prima, annunciata nel gennaio del 2019, \u00e8 chiamata \"Operation Frost\". Il remake dovrebbe esordire con una closed beta nel giugno del 2019, per ora solo in Cina.\nSequel.\nIl 27 luglio 2016, Smilegate ha annunciato che CrossFire 2 \u00e8 in sviluppo presso Remedy Entertainment, per quanto riguarda la campagna single-player, e presso Smilegate stessa per quanto riguarda il comparto multiplayer.\nCuriosit\u00e0.\nUna ragazza cinese \u00e8 rimasta irrintracciabile per lungo tempo. Se ne temeva la morte, ma era in locali a giocare a CrossFire per soldi."}
{"id": "3331231", "revid": "287204", "url": "https://it.wikipedia.org/wiki?curid=3331231", "title": "Franz Siegl", "text": "Biografia.\nPrese parte a due edizioni dei Giochi olimpici invernali, gareggiando unicamente nel bob a quattro: a si classific\u00f2 all'undicesimo posto, mentre a fu sesto.\nHa inoltre partecipato ad alcune edizioni dei campionati mondiali, conquistando in totale una medaglia d'argento. Nel dettaglio i suoi risultati nelle prove iridate sono stati, nel bob a quattro: sesto a Breuil-Cervinia 1985 e medaglia d'argento a Sch\u00f6nau am K\u00f6nigssee 1986 con Peter Kienast, Gerhard Redl e Christian Mark.\nAgli europei ha invece conquistato due medaglie di bronzo nel bob a quattro."}
{"id": "3331233", "revid": "298229", "url": "https://it.wikipedia.org/wiki?curid=3331233", "title": "Lucyna Kalek", "text": ""}
{"id": "3331235", "revid": "287204", "url": "https://it.wikipedia.org/wiki?curid=3331235", "title": "Hatooboo", "text": ""}
{"id": "3331236", "revid": "287204", "url": "https://it.wikipedia.org/wiki?curid=3331236", "title": "Gert Frobe", "text": ""}
{"id": "3331237", "revid": "298229", "url": "https://it.wikipedia.org/wiki?curid=3331237", "title": "Lucyna Langer-Ka\u0142ek", "text": ""}
{"id": "3331239", "revid": "121740272", "url": "https://it.wikipedia.org/wiki?curid=3331239", "title": "Bernard Giraudeau", "text": "Biografia.\nSposatosi con l'attrice Anny Duperey, ebbe da lei due figli, Ga\u00ebl (nato nel 1982) e Sara Giraudeau, nata nel 1985, che ha seguito le orme dei genitori diventando a sua volta attrice.\n\u00c8 morto il 17 luglio 2010 dopo una lunga malattia, nell'ospedale parigino \"Georges Pompidou\"."}
{"id": "3331246", "revid": "104485", "url": "https://it.wikipedia.org/wiki?curid=3331246", "title": "Piste da sci", "text": ""}
{"id": "3331247", "revid": "104485", "url": "https://it.wikipedia.org/wiki?curid=3331247", "title": "Piste sciistiche", "text": ""}
{"id": "3331251", "revid": "1573940", "url": "https://it.wikipedia.org/wiki?curid=3331251", "title": "Palazzo Giuffr\u00e8", "text": "Palazzo Giuffr\u00e8 \u00e8 un edificio storico del centro della citt\u00e0 di Reggio Calabria ad opera dell'ing. Carlo Perissinotti Bisoni. Il palazzo, confinante con Palazzo Spinelli, occupa parte dell'isolato ad angolo tra il Corso Vittorio Emanuele III e la via Giudecca.\nDescrizione architettonica.\nL'edificio, ultimato nel 1921, \u00e8 formato da un corpo di fabbrica costituito da un seminterrato, un piano rialzato e un primo piano; presenta pianta rettangolare. Il palazzo poggia su un grande basamento sul quale hanno affaccio le finestre con inferriate del seminterrato definito da uno zoccolo in pietra artificiale. I prospetti risultano permeati da canoni classici con influssi dell'architettura \"liberty\". Il prospetto principale, posto sul Corso Vittorio Emanuele III, presenta al piano terra il portale principale ad arco a tutto sesto, incorniciato da un trattamento a bugnato e racchiuso entro due colonne con capitello classico che sostengono il balcone del piano nobile. Le finestre del piano terra si presentano architravate con cornice in bugnato liscio. Le pareti sopra la zoccolatura e la cornice marcapiano sono trattate a bugnato liscio che diventa pi\u00f9 evidente nella parte centrale del prospetto e nelle parti ad angolo, tanto da creare una partitura in verticale dei prospetti. Al piano superiore troviamo una successione di finestre e balconi con ringhiera in ferro battuto caratterizzate da timpani triangolari ornati al centro da un acroterio a conchiglia e da decorazioni a motivo floreale. Nell'altro prospetto si ripetono gli stessi elementi architettonici che si differenziano per la presenza nella sua parte centrale di finestre ad arco e di minore dimensione. L'ingresso secondario, posto sulla via Giudecca, si caratterizza per la presenza nella parte sopra l'architrave di una finestra di forma ovale chiusa da un'inferriata. L'edificio termina con un cornicione dentellato e una balaustra ritmata da una serie di pilastrini che si innalza in corrispondenza del portale principale dove \u00e8 posto un grande stemma nobiliare in rilievo tra ricche decorazioni."}
{"id": "3331253", "revid": "123112222", "url": "https://it.wikipedia.org/wiki?curid=3331253", "title": "Codice della neve sul territorio italiano", "text": "Il codice della neve sul territorio italiano \u00e8 un codice che raccoglie le leggi italiane in materia di comportamento sulle piste da scii. \nDescrizione.\nSecondo il Codice della neve sul territorio italiano, in ogni situazione lo sciatore a monte, deve mantenere la traiettoria adeguata per non creare pericolo per gli sciatori a valle. Agli incroci bisogna dare tassativamente la precedenza a chi proviene da destra, salvo nei casi in cui la segnaletica suggerisca un comportamento alternativo. La velocit\u00e0 deve essere limitata quando non c'\u00e8 buona visibilit\u00e0, negli incroci, nelle biforcazioni, in caso di nebbia o foschia. Nelle aree con pi\u00f9 di 20 piste e 10 impianti di risalita, i comuni devono predisporre uno snowpark separato dalle altre piste. Chi utilizza le strutture di uno snowpark deve indossare il casco. \u00c8 vietato percorrere le piste da sci a piedi, salvo i casi di comprovata urgenza e necessit\u00e0. Chi scende a piedi ha l'obbligo di camminare ai bordi della pista e di tenere comunque la destra. Il sorpasso \u00e8 consentito sia a destra che a sinistra compatibilmente con lo spazio disponibile. Il fine \u00e8 quello di non mettere in difficolt\u00e0 gli altri. \u00c8 obbligatorio l'uso del casco per i minori di 14 anni, sia che pratichino lo sci che lo snowboard. I gestori non sono responsabili per gli incidenti fuori pista. Chi pratica per\u00f2 lo scialpinismo ha l'obbligo di portare con s\u00e9 un apparecchio elettronico il cui compito \u00e8 quello di facilitare l'intervento dei soccorritori in caso di necessit\u00e0. I gestori degli impianti di risalita e delle aree sciabili sono tenuti ad accendere un'assicurazione a tutela degli sciatori. I gestori degli impianti devono provvedere alla manutenzione della segnaletica sulle piste e chiudere le piste in caso di pericolo o non agibilit\u00e0.\nUn grande passo avanti \u00e8 stato fatto nel 2005 con l'introduzione del decreto ministeriale del Ministero delle Infrastrutture e dei Trasporti del 20 dicembre 2005 che obbliga tutti i minori di 14 anni all'utilizzo del casco."}
{"id": "3331254", "revid": "117597968", "url": "https://it.wikipedia.org/wiki?curid=3331254", "title": "The Nation", "text": "The Nation \u00e8 la pi\u00f9 antica rivista statunitense fra quelle ancora in vita e pubblicate continuativamente. La sua prima uscita risale al 6 luglio 1865. Ha sede a New York, ma ha uffici anche a Washington, Londra ed in Sudafrica. \u00c8 considerato uno dei punti di riferimento della Sinistra americana e non.\nFirme.\nTra coloro che hanno pubblicato articoli su The Nation vanno annoverati: Albert Einstein, Albert J. Nock, Franz Boas, Patrick Buchanan, Martin Luther King Jr., Bertrand Russell, Barbara Garson, H. L. Mencken, Gore Vidal, Edward Said, Christopher Hitchens, Hunter S. Thompson, Langston Hughes, Ralph Nader, James Baldwin, Kai Bird, Clement Greenberg, Tom Hayden, Daniel Singer, I.F. Stone, Leon Trotsky, George Orwell, Henry Miller, Franklin D. Roosevelt, James K. Galbraith, Gaetano Salvemini, John Steinbeck, Barbara Tuchman, T. S. Eliot, Kurt Vonnegut, Robert Frost, Frank Lloyd Wright, Hannah Arendt, Ezra Pound, Henry James, Charles Sanders Peirce, Jean-Paul Sartre, John Maynard Keynes, Naomi Klein, Alexander Cockburn, Tariq Ali, ed il poeta John Beecher."}
{"id": "3331258", "revid": "729019", "url": "https://it.wikipedia.org/wiki?curid=3331258", "title": "WABCO", "text": "WABCO Vehicle Control Systems \u00e8 un'azienda produttrice di sistemi di frenatura pneumatica ed elettronica, controllo di stabilit\u00e0, sospensioni pneumatiche e sistemi di automazione di trasmissione per veicoli commerciali pesanti.\nFondata negli USA nel 1869 da George Westinghouse come Westinghouse Air Brake Company, WABCO \u00e8 stata acquisita da American Standard Companies nel 1968 e scorporata nel 2007. Con sede a Bruxelles, in Belgio, WABCO impiega oltre 8.100 persone in 31 paesi nel mondo. Nel terzo trimestre del 2008, le vendite totali sono stati pari a 655 milioni con un aumento del 10% rispetto all'anno precedente. La WABCO \u00e8 una societ\u00e0 quotata in borsa ed \u00e8 quotata al New York Stock Exchange come WABCO Holdings Inc, con il simbolo di borsa WBC.\nDal 2020 \u00e8 posseduta dalla ZF Friedrichshafen AG.\nStoria.\nThe Westinghouse Air Brake Company (WABCO) fu fondata 28 settembre 1869 da George Westinghouse a Pittsburgh, Pennsylvania, dopo aver inventato il freno ad aria ferroviario a New York. Successivamente venne costruito a Pittsburgh lo stabilimento, e negli anni vennero erette abitazioni e infrastrutture per i dipendenti. Nel 1889, lo stabilimento venne spostato a Wilmerding, Pennsylvania, e l\u00ec costruito il quartier generale nel 1890.\nWilmerding \u00e8 una piccola cittadina a 14 miglia da Pittsburgh, all'epoca abitata solo da 5.000 persone. Il Socialismo fu molto presente a Wilmerding, borgo di contadini non violenti. Fu pensato come \u201cThe Ideal Town\u201d per la WABCO per la sua vicinanza cona la Pennsylvania Railroad. La compagnia assunse circa 3.000 cittadini da Pittsburgh, ma una buona parte era di Wilmerding. Le condizioni di lavoro alla Westinghouse Air Brake Company (WA&amp;B) furono molto buone per l'epoca: nel 1869 fu una delle prime aziende ad applicare un orario giornaliero di lavoro di 9 ore per 55 ore settimanali. WA&amp;B fu la prima azienda in America ad applicare il sabato semi festivo (pomeriggio). Altri miglioramenti al welfare aziendale furono introdotti.\nFino al 1905 oltre 2.000.000 di vetture e 89.000 locomotori furono equipaggiati con i sistemi frenanti Westinghouse Air Brakes. Le prime crisi economiche fecero andare in decadenza il sito di Wilmerding; la cittadina dipendeva quasi interamente dalla prosperit\u00e0 della Air Brake Company.\nDurante questo periodo la cittadina ebbe scuole nuove, edifici nuovi per i dipendenti, attivit\u00e0 culturali extra lavorative, come la YMCA. WA&amp;B cre\u00f2 anche una cassa malattia per i dipendenti. Ad ogni dipendente al di sotto dei 50 anni era permesso associarsi, dopo controllo medico. Il premio dell'assicurazione andava da 50 cents a 1,5 US$. Come da cronache locali del \"Wilmerding News\" durante questo periodo circa il 76% degli impiegati WA&amp;B furono associati all'azienda.\nIl sistema frenante ad aria.\nNel 1872, George Westinghouse invent\u00f2 il sistema frenante ad aria per ferrovie, equipaggiando ogni vagone con un serbatoio d'aria, collegato agli altri vagoni ed alimentato dal compressore d'aria sulla locomotiva. L'aria rimane in pressione nel circuito, quando il freno non \u00e8 azionato.\nAzionando il freno dalla locomotiva, l'aria aziona la valvola a tripla azione presente su ogni vagone. L'invenzione del sistema frenante ad aria per i treni presentava il problema di modulare la frenata su ogni vagone, azionando il freno sull'ultima carrozza per ultimo rispetto ai primi vagoni vicino al locomotore. Per rimediare, George Westinghouse invent\u00f2 la valvola a tripla azione nel 1887. Automaticamente la valvola sfiata l'aria nel caso l'aria arrivasse prima rispetto ad altri vagoni.\nSui treni a funzionamento elettrico (locomotiva elettrica) un compressore d'aria era necessario fosse azionato da un motore elettrico. La Westinghouse Electric &amp; Manufacturing Company ne produceva anche per altre compagnie.\nSviluppi della compagnia.\nLa Westinghouse Air Brake continua a produrre sotto diversi marchi. La compagnia non ha pi\u00f9 l'importanza di un tempo come ai tempi del sito di Pittsburgh ma il nome Westinghouse e WABCO sono ancora presenti.\nLa fusione della WABCO di Wilmerding con la MotivePower Industries form\u00f2 la Wabtec. La parte della WABCO che produce sistemi frenanti per veicoli stradali, come camion e altri mezzi pesanti, \u00e8 controllata dalla WABCO Holdings Inc., con sede a Bruxelles in Belgio. La WABCO Holdings Inc. nel 2007 diventa pubblica su cessione della American Standard Companies, proprietaria della WABCO per 30 anni.\nNel febbraio 2019 la seconda sede (europea) passa da Bruxelles a Berna. Alla fine di marzo 2019 il costruttore tedesco ZF Friedrichshafen compra WABCO per 7 miliardi di US$. Il passaggio azionario completo avviene il 29 maggio 2020."}
{"id": "3331269", "revid": "483600", "url": "https://it.wikipedia.org/wiki?curid=3331269", "title": "Kristina \u0160migun", "text": ""}
{"id": "3331280", "revid": "1543377", "url": "https://it.wikipedia.org/wiki?curid=3331280", "title": "Honda CB 650 SC", "text": "La CB 650 SC, facente parte della serie Nighthawk unitamente ai modelli di diversa cilindrata, \u00e8 una motocicletta stradale della casa motociclistica giapponese Honda in produzione dal 1982.\nCaratteristiche.\nIl motore \u00e8 un quattro cilindri superquadro frontemarcia raffreddato ad aria e olio, con distribuzione a sedici valvole e punterie idrauliche. Esso eroga 54 Kw a 10.000 giri al minuto. Il cambio \u00e8 a sei rapporti, la trasmissione \u00e8 cardanica, mentre l'alimentazione \u00e8 affidata a quattro carburatori Mikuni.\nIl sistema di frenata \u00e8 composto da due freni a disco di 276\u00a0mm di diametro all'anteriore e un freno a tamburo al posteriore. Le sospensioni sono costituite anteriormente da una forcella oleopneumatica con dispositivo antiaffondamento, mentre posteriormente da due ammortizzatori regolabili nel precarico.\nLa Nighthawk ha il faro anteriore e il quadro strumenti rettangolare pienamente in contrasto con la linea molto bombata, stile che per i tempi in cui fu commercializzata era alquanto futuristico."}
{"id": "3331281", "revid": "767487", "url": "https://it.wikipedia.org/wiki?curid=3331281", "title": "Yanagawa horiwari monogatari", "text": " \u00e8 un documentario del 1987, diretto da Isao Takahata. Per il regista (e per lo Studio Ghibli) \u00e8 la prima esperienza con un documentario.\nLa pellicola \u00e8 stata distribuita in Giappone il 15 agosto 1987 da un comitato costituito per l'occasione, trasmessa in TV dalla NHK e pubblicata su VHS e DVD editi da Walt Disney Studio Japan. All'estero, invece, il film \u00e8 inedito, tranne che negli Stati Uniti.\nProduzione.\nIl fatto che il film sia un documentario sembra sia stata una decisione che Takahata prese dopo aver effettuato il sopralluogo sul posto. Inizialmente voleva, come nella tradizione dello Studio Ghibli, realizzare un film d'animazione ambientato in questa citt\u00e0, Yanagawa, definita la \"Venezia d'Oriente\", per la similarit\u00e0 delle sue lagune e degli impianti idrici che sono caratteristici della citt\u00e0 Italiana. Sembra per\u00f2 che Takahata rimase cos\u00ec colpito dalla storia della citt\u00e0 e dai racconti dei suoi abitanti, che prefer\u00ec realizzare un documentario."}
{"id": "3331286", "revid": "80030", "url": "https://it.wikipedia.org/wiki?curid=3331286", "title": "Matrimonio mistico di santa Caterina d'Alessandria e santi (Lotto)", "text": "Il Matrimonio mistico di santa Caterina d'Alessandria e santi \u00e8 un dipinto a olio su tela (98x115 cm) di Lorenzo Lotto, datato 1524 e conservato nella Galleria nazionale d'arte antica a Palazzo Barberini, Roma. L'opera \u00e8 firmata e datata \"Laur,[en]tius Lotus / 1524\".\nStoria.\nL'opera fa parte delle otto citate nel rendiconto presentato al bergamasco Zanin Cassotti dal Lotto, per un costo di 53 ducati, che venne scontato a soli 36: per stabilire la somma l'artista aveva addizionato il costo dei singoli personaggi, in base alla loro complessit\u00e0. L'opera era destinata alla camera del figlio del mercante, Marsilio, che fu protagonista di un noto ritratto del Lotto.\nA giudicare dalla data sulla tela, l'opera venne completata contemporaneamente con gli affreschi dell'Oratorio Suardi di Trescore, dai quali filtrarono forse alcuni spunti cavallereschi e cortesi, come la ricca veste di Caterina.\nNel XIX secolo l'opera era al palazzo del Quirinale e da qui pass\u00f2 poi alle raccolte statali.\nDescrizione e stile.\nUno sfondo indefinito e scuro \u00e8 la materia dalla quale escono, con echi leonardeschi, i personaggi dell'affollata sacra conversazione, illuminati con diversa enfasi. Spicca al centro la Madonna seduta con in grembo il Bambino, che sta porgendo una rosa, simbolo di amore e martirio, a santa Caterina d'Alessandria, inginocchiata a destra; nonostante il titolo tradizionale, non si tratta di una rappresentazione delle nozze mistiche, poich\u00e9 la santa ha gi\u00e0 l'anello al dito. L'unione tra i due \u00e8 ribadita anche dall'iscrizione sulla custodia appesa alla cintola della donna: \"Christi\". Sul medaglione si vede l'immagine di un amorino in equilibrio su una bilancia, quale simbolo della Sapienza equilibrata.\nA sinistra si vedono san Girolamo, col leoncino ammaestrato vicino e con un libro in mano, la \"Vulgata\", che viene sfogliato da Maria. Seguono san Giorgio con l'armatura, san Sebastiano, san Nicola di Bari e sant'Antonio abate. Forse la preminenza di Girolamo e Caterina sta a simboleggiare la Sapienza, poich\u00e9 il santo eremita fu un celebre studioso, primo a tradurre la Bibbia in latino, mentre la donna ebbe un'importante disputa con i filosofi pagani nella sua citt\u00e0.\nContrasti cromatici e improvvisi sbalzi luminosi definiscono i volumi dei corpi. Lo schema tradizionale della sacra conversazione \u00e8 qui sovvertito all'insegna di uno spazio non definito con chiarezza, dove le figure interagiscono ammassate, negli atteggiamenti pi\u00f9 diverse e colte da una luce imprevedibile, che sembra arrivare dall'angolo in basso a destra."}
{"id": "3331291", "revid": "339392", "url": "https://it.wikipedia.org/wiki?curid=3331291", "title": "Khedivial Opera House", "text": ""}
{"id": "3331292", "revid": "117346127", "url": "https://it.wikipedia.org/wiki?curid=3331292", "title": "Franco Munari", "text": "Biografia.\nFiglio di un medico di campagna, sin da piccolo si rivel\u00f2 dotato di uno straordinario talento per le lingue classiche e pubblic\u00f2 nel 1934, appena quattordicenne, una traduzione in versi dell'Eneide di Virgilio. All'et\u00e0 di 15 anni super\u00f2 l'esame di ammissione presso la Scuola Normale Superiore e studi\u00f2 filologia classica, archeologia e storia antica. Particolarmente influente fu il professore di filologia Giorgio Pasquali, con il quale Munari si laure\u00f2, nell'estate del 1939, all'et\u00e0 di 19 anni. Munari rimase quindi per un anno come assistente volontario di Pasquali all'Universit\u00e0 di Firenze.\nCon l'ingresso dell'Italia nella seconda guerra mondiale (1940) Munari dovette interrompere la carriera accademica per arruolarsi come ufficiale nel corpo degli Alpini. Dopo l'armistizio tra gli Alleati e l'Italia, fu fatto prigioniero dai tedeschi nel 1943 e fino all'ottobre 1945 fu detenuto in un campo di internamento.\nNel 1946 Munari riprese il suo incarico presso l'Universit\u00e0 di Firenze. Nel 1950 era nuovamente assistente di Pasquali, dopo un'interruzione dal 1948 al 1949, essendo stato \"British Council Scholar\" presso l'Universit\u00e0 di Oxford, dove conobbe il filologo Eduard Fraenkel, con il quale avrebbe condiviso una lunga amicizia. Nonostante l'interessamento di Fraenkel e Pasquali, Munari non riusc\u00ec a ottenere una cattedra di filologia classica in Italia. Nel 1950 si rec\u00f2 in Svezia dove divenne docente di italiano presso le Universit\u00e0 di Uppsala e Stoccolma. Ciononostante mantenne i contatti con i suoi amici e parenti in Italia per il resto della sua vita. Si spos\u00f2 con una donna svedese, Maj (morta nel 2005). Nel 1955 si rec\u00f2 ancora una volta a Firenze per conseguire la libera docenza in letteratura latina. Attraverso l'aiuto di Eduard Fraenkel e Wolfgang Schmid dell'Universit\u00e0 di Bonn, nel 1957 ottenne un lettorato in Svezia.\nNel 1961 venne nominato a Bonn come professore associato. Nello stesso tempo gli venne offerta una cattedra alla Libera Universit\u00e0 di Berlino nel Dipartimento di Discipline Classiche, resasi vacante a seguito della morte di Georg Rohde. Munari accett\u00f2 l'incarico e incominci\u00f2 il suo insegnamento a Berlino nel 1962. Vi rimase per pi\u00f9 di un quarto di secolo e in questo periodo respinse le chiamate provenienti da altre universit\u00e0: nel 1964 dalle Universit\u00e0 di Pavia, Messina e Firenze, nel 1965 dall'Universit\u00e0 di Yale e a quella di Chapel Hill, nel 1966 e 1969 rispettivamente dall'Universit\u00e0 di Bochum e da quella di Amburgo. Il 31 marzo 1988, divenne professore emerito.\nNella primavera del 1995, Munari mor\u00ec all'et\u00e0 di 75 anni dopo una lunga malattia. La sua biblioteca venne donata all'Universit\u00e0 di Greifswald."}
{"id": "3331297", "revid": "701660", "url": "https://it.wikipedia.org/wiki?curid=3331297", "title": "Muscolo anconeo", "text": "Il muscolo anconeo \u00e8 un piccolo muscolo triangolare dell'arto superiore, sito posteriormente nella regione del gomito. \nAlcuni lo considerano una continuazione del muscolo tricipite brachiale, mentre altri lo considerano un muscolo posteriore del braccio e altri ancora un muscolo posteriore dell'avambraccio.\nOrigine e inserzione.\nQuesto piccolo muscolo si origina dall'epicondilo laterale, si porta in basso e medialmente, e dopo un breve decorso si fissa sulla parte superiore dell'ulna.\nAzione.\nHa una debole azione di estensione dell'articolazione del gomito.\nInnervazione.\nNervo radiale."}
{"id": "3331307", "revid": "339392", "url": "https://it.wikipedia.org/wiki?curid=3331307", "title": "Patricia di Connaught", "text": ""}
{"id": "3331310", "revid": "253269", "url": "https://it.wikipedia.org/wiki?curid=3331310", "title": "Robert Goulet", "text": "Biografia.\nGoulet nacque a Lawrence, nel Massachusetts, il 26 novembre del 1933, figlio unico di Joseph Georges Andr\u00e9 Goulet e di Jeanette Gauthier, ambedue immigrati franco-canadesi. Goulet visse negli States fino all'et\u00e0 di 14 anni, dopodich\u00e9, a causa della prematura morte del padre (avvenuta quando Robert aveva 13 anni), si stabil\u00ec con la madre a Girouxville, in Canada, dove ultim\u00f2 i suoi studi e risiedette fino alla maggiore et\u00e0. La sua attivit\u00e0 professionale raggiunse l'apice durante il decennio degli anni 1960, durante il quale interpret\u00f2 ruoli principali in diverse premi\u00e8re musical di Broadway, tra cui \"Camelot\" nel 1960 e \"The Happy Time\" nel 1968. In quest'ultimo pezzo collabor\u00f2 con il fisarmonicista orchestrale John Serry.\nVita privata.\nSi spos\u00f2 tre volte: prima dal 1956 al 1963 con Louise Longmore da cui nel 1956 ebbe una figlia, Nicolette (morta nel 2008 per un cancro al seno); poi dal 1963 al 1981 con l'attrice Carol Lawrence, da cui ebbe due figli, Christopher (1964) e Michael (1968); dal 1982 fino alla morte \u00e8 stato sposato con l'artista Vera Novak. Nel 1993 gli \u00e8 stato rimosso un cancro alla prostata. \u00c8 morto nel 2007 per una fibrosi polmonare."}
{"id": "3331311", "revid": "486946", "url": "https://it.wikipedia.org/wiki?curid=3331311", "title": "Vostra Altezza Reale", "text": ""}
{"id": "3331313", "revid": "1543377", "url": "https://it.wikipedia.org/wiki?curid=3331313", "title": "Packard 200 e 250", "text": "La 200 e la 250 sono stati due modelli di autovettura costruiti dalla Packard dal 1951 al 1952.\nIl contesto.\nLe Packard 200 e 250 furono presentate al pubblico il 24 agosto 1950 e sostituirono i modelli pi\u00f9 economici della Casa automobilistica di Detroit, che era famosa per le sue automobili di prestigio.\nLa linea studiata per la 200 era parte di una pi\u00f9 vasta revisione del design delle Packard, attribuita a John Reinhart. Rivedendo le tondeggianti Packard delle serie 22 e 23 prodotte tra il 1948 ed il 1950, la nuova linea disegnata Reinhart era pi\u00f9 formale e fu mantenuta sino alla fine del 1956, quando furono prodotte le ultime Packard vere e proprie. Infatti, il marchio della Casa automobilistica di Detroit fu in seguito applicato a delle Studebaker ristilizzate che erano scherzosamente conosciute dal pubblico come Packardbaker.\nLa 200 rappresentava il modello meno costoso della gamma commercializzata dalla Packard. Quindi fu realizzato sul telaio con il passo pi\u00f9 corto e gli fu installato il motore a otto cilindri in linea con cilindrata pi\u00f9 piccola (4719 cm\u00b3) tra quelli utilizzati sui modelli della gamma, producente 130 CV di potenza.\nContemporaneamente alla 200, l'azienda produsse anche la 250, che condivideva la stessa carrozzeria e il medesimo passo della prima, ma era equipaggiata con un motore ad otto cilindri in linea di cilindrata superiore (5359 cm\u00b3), che erogava 150 CV di potenza.\nSia la 200 che la 250 erano vetture \"Junior\" e si distinguevano dalle \"Senior\" (la 300 e la Patrician 400) oltre che per il passo pi\u00f9 corto (3100 mm contro 3200 mm) anche per gli allestimenti interni, che erano meno lussuosi. Dal 1936 infatti la gamma Packard era contraddistinta da due serie: da un lato le lussuose \"Senior\" e dall'altro le pi\u00f9 economiche \"Junior\".\nLe \"Junior\" e le \"Senior\" erano abbastanza simili esteriormente, anche se le prime non avevano il famoso cormorano che ornava la capote e possedevano le luci posteriori verticali invece di quelle orizzontali dei modelli \"Senior\". I modelli \"Junior\" non avevano neppure il lunotto avvolgente che era presente sui modelli \"Senior\" versione berlina.\nCaratteristiche.\nLa 200 era disponibile in versione quattro porte berlina, due porte coup\u00e9, oltre che in versione speciale coup\u00e9 a tre posti pensata per le aziende (senza i posti retrostanti).\nLa 250 fu introdotta nel marzo del 1951 con l'intento di commercializzare sul mercato anche versioni hard-top e cabriolet. Oltre che dal suo unico design, la 250 era caratterizzata dai tipici parafanghi posteriori. Inoltre, aveva anche un migliore allestimento interno ed era contraddistinta da una tecnica costruttiva superiore.\nTutte le 200 possedevano due clacson, due alette parasole, le protezioni per i paraurti anteriori e posteriori, una ruota di scorta ed il cric per il sollevamento dell'auto in caso di foratura. Il livello di allestimento De Luxe includeva dettagli spartani, ma anche particolarit\u00e0 di prestigio come gli anelli cromati sulle borchie. Erano \"optional\" gli pneumatici a fascia laterale bianca ed i copricerchioni che ricoprivano l'interezza dei cerchioni.\nMolti oggetti o caratteristiche che diventarono di serie per le auto apparse nella seconda met\u00e0 degli anni sessanta, come l'impianto di riscaldamento, la radio, i vetri oscurati, i tappetini, ecc., erano \"optional\" per le Packard, come del resto lo erano per le altre auto di prestigio dell'epoca. Nel 1951 la Packard fu anche la prima Casa automobilistica ad offrire freni servoassistiti. L\u2019\"Easamatic\", marchio con cui era conosciuta e registrata questa soluzione tecnica, era prodotto dalla Bendix Corporation ed era un'esclusiva della Packard.\nI cambiamenti apportati nel 1952 furono minimi, e furono incentrati sugli aggiornamenti annuali degli allestimenti interni. Nello stesso anno la Packard sospese la produzione della coup\u00e9 pensata per le aziende, una mossa che fu condivisa contemporaneamente anche dalle altre Case automobilistiche statunitensi.\nL'eredit\u00e0 del marketing.\nLe vendite complessive della Packard nel 1951 ammontavano ad oltre 100.000 esemplari, e troppi di essi erano \u201c200\u201d e \u201c250\u201d, cio\u00e8 modelli relativamente economici per il consueto target della Casa automobilistica di Detroit. Negli anni venti e negli anni trenta la nicchia di mercato che la Packard domin\u00f2 con le serie \"Senior\" era, infatti, quella di auto di prestigio, ed i modelli offerti in questo segmento tra il 1951 ed il 1952 erano solamente due, la 300 e la Patrician 400, che erano disponibili in una sola versione, berlina quattro porte.\nI concessionari, che volevano accontentare i loro clienti, vendevano Packard 200 e 250 con l'allestimento interno pi\u00f9 lussuoso e ricercato delle 300 e Patrician 400. Comportandosi cos\u00ec, riducevano per\u00f2 la differenza tra le serie \"Senior\" e \"Junior\" al semplice aspetto estetico.\nPer rimediare a questo e per riportare la Packard in una posizione di predominanza sul mercato, l'azienda assunse James Nance, che era direttore generale della Hotpoint, nello stesso ruolo che ricopriva nella compagnia da cui proveniva. Tra le prime mosse di Nance ci fu quella di rinominare l'intera gamma, togliendo il riferimento numerico. Nance decise anche di distinguere la serie \"Senior\" ridisegnando le vetture, che presentavano cos\u00ec differenze estetiche pi\u00f9 evidenti, e ristabilendo i due livelli di allestimento interno. Il nuovo manager, per far apparire la Packard meno in difficolt\u00e0 di quanto realmente fosse, fece un grande uso di show car nel tentativo di impressionare positivamente la stampa automobilistica.\nLa 200 e la 250 furono rinominate rispettivamente Packard Clipper Special e Clipper Deluxe, e questa fu la prima fase del piano di Nance che comprendeva la creazione di un marchio automobilistico a parte, la Clipper, e la commercializzazione dei due modelli con la nuova marca, lasciando il marchio Packard solo per le vetture di lusso.\nLa produzione.\nLa produzione totale dei due modelli Packard fu:"}
{"id": "3331318", "revid": "126257", "url": "https://it.wikipedia.org/wiki?curid=3331318", "title": "Packard 200", "text": ""}
{"id": "3331320", "revid": "126257", "url": "https://it.wikipedia.org/wiki?curid=3331320", "title": "Packard 250", "text": ""}
{"id": "3331330", "revid": "599013", "url": "https://it.wikipedia.org/wiki?curid=3331330", "title": "Mira Golubovi\u0107", "text": "Giocava nel ruolo di centrale.\nCarriera.\nLa carriera di Mira Golubovi\u0107 inizia tra le file dell'Odbojka\u0161ki klub Radni\u010dki Beograd, dove gioca fino al 1994, prima di essere ingaggiata dall'Odbojka\u0161ki klub Jedinstvo U\u017eice, con cui gioca per quattro stagioni, vincendo per altrettante volte il campionato e per tre volte la Coppa di Serbia e Montenegro.\nDopo una stagione al Clubul Sportiv Rapid Bucure\u0219ti, segnata dalla vittoria del campionato rumeno, viene ingaggiata nel 1999 dal Volley Bergamo, con cui vince la Supercoppa italiana e la Coppa dei Campioni. Nella stagione 2000-01 gioca prima nella Pallavolo Reggio Emilia e poi nella Pallavolo Sirio Perugia, dove gioca fino al 2002.\nDopo una stagione nel campionato giapponese alle , viene ingaggiata nel campionato spagnolo, dove gioca per due stagioni nel Club Voleibol Las Palmas e per una nel Club Voleibol Tenerife, con cui vince la Superliga, la Coppa della Regina e la Supercoppa spagnola.\nNel 2006 viene ingaggiata dal Volleyballclub Vol\u00e9ro Z\u00fcrich, con cui vince nuovamente tutte le competizioni nazionali: scudetto, Coppa di Svizzera e Supercoppa svizzera. Dopo due stagioni nel Volejbol'nyj Klub Spartak Omsk, viene ingaggiata dal Clubul Sportiv Universitar Metal Gala\u021bi, con cui rivince il campionato rumeno e la Coppa di Romania. Appena terminato il campionato rumeno, viene ingaggiata dal Rabit\u0259 Bak\u0131 Voleybol Klubu, club con il quale disputa la finale di Champions League 2010-11 e vince quattro scudetti e la Coppa del Mondo per club 2011.\nNella stagione 2013-14 ritorna a vestire la maglia del Volero Z\u00fcrich, vincendo la Coppa di Svizzera, concludendo al termine del campionato la propria carriera sportiva."}
{"id": "3331336", "revid": "767487", "url": "https://it.wikipedia.org/wiki?curid=3331336", "title": "Tomografia Assiale Computerizzata (gruppo musicale)", "text": "I Tomografia Assiale Computerizzata, anche conosciuti come T.A.C. o TAC, sono un gruppo di musica industriale ed elettronica italiano.\nBiografia.\nAntecededenti: I Dottor Faustroll.\nVerso la fine degli anni '70, Andrea Azzali e Giorgio Barbuti formarono il duo di musica elettronica e declamazioni di ispirazione futurista Dottor Faustroll. Il duo, che si dichiara ispirato anche da Karlheinz Stockhausen, decide di cambiare sonorit\u00e0 e cardini dopo l'ascolto di \"Dub Housing\" dei Pere Ubu, che li porter\u00e0 ad una graduale impostazione musicale di ispirazione No wave.\nAzzali in questo periodo frequentava il Mistral Set, uno dei negozi di dischi della citt\u00e0 di Parma, e fu qui che incontr\u00f2 Simon Balestrazzi, contendendosi con lui l'unica copia di \"The Second Annual Report\" dei Throbbing Gristle. Il fortuito evento porter\u00e0 poi alla fondazione dei futuri TAC.\n1981-1985: Dalla fondazione dei TAC alla prima scissione.\nFondati nel 1981 a Parma da Andrea Azzali, Simon Balestrazzi, Giorgio Barbuti, Fabio Cortesi e Giampaolo Terenziani, il gruppo inizialmente fondeva in un crossover musica sperimentale e avant rock, utilizzando nastri in loop, sintetizzatori, percussioni metalliche ai classici strumenti rock. Alessandro Bolli nel suo \"Dizionario dei Nomi Rock\", fa un cut-up delle motivazioni date nel corso degli anni sulla scelta del nome a riviste nazionali ed estere dallo stesso Balestrazzi:\nFin dai suoi esordi il gruppo sviluppa una predisposizione per l'autoproduzione fondando l'etichetta Azteco Records, riprendendo il nome dalle iniziali di Azzali, Terenziani e Cortesi. I primi tre LP, pubblicati con questo marchio risultano avere sonorit\u00e0 molto differenti tra loro, anche a causa dei continui cambi di formazione, ma fin dal primo LP appare chiara l'attitudine sperimentale, specie nel brano \"Un Umido Motivo\", in cui i rumori binari di un nastro da computer IBM vengono affettati e rielaborati con un'azione diretta sull'oggetto, seguendo l'attitudine tipica di compositori come Pierre Schaeffer e Pierre Henry. La prima determinante scissione avvenne durante la produzione del secondo LP dal titolo \"Ouvrez Vos Auditifs Canaux\", che inizialmente doveva essere un doppio album che rispecchiasse le due anime della band, quello funky/no wave e quello pi\u00f9 squisitamente sperimentale della musica concreta, ma il prevalere della linea di Balestrazzi port\u00f2 all'inevitabile prima spaccatura della band, ed alla produzione di un disco che oscillava tra suono concreto ed improvvisazione libera. La scissione avvenne alla vigilia di un concerto dei TAC che doveva precedere la presentazione di \"Wkhy\", ultimo libro di Renato Curcio, e la conseguente fuoriuscita di Barbuti, Cortesi e Terenziani.\nIn seguito alla fuoriuscita di Barbuti, che anticipando sia i recitativi di Giovanni Lindo Ferretti, che i suoni gutturali di Yamataka Eye dei Boredoms, cos\u00ec tanto aveva caratterizzato con la sua voce le sonorit\u00e0 dei TAC, la band cambia definitivamente strada ed impostazione.\n1985-1988: \"Il Teatro Della Crudelt\u00e0\" e \"Sette Teste di Vacche\".\nIn seguito alla scissione entrano nei TAC Antonio \"Franz\" Menozzi, precedentemente impegnato con i Kind Of Cthulhu, Paolo Ollari degli Zorros ed Andrea Palazzino dei Parlament Flebo, con realizzano il terzo LP dal titolo \"Il Teatro Della Crudelt\u00e0\", disco dominato da una ricerca sulla trivialit\u00e0, fortemente dominato da percussioni riciclate e che vede le prime introduzioni di sonorit\u00e0 di ispirazione folk apocalittiche.\nDurante il tour europeo successivo al disco, tra Azzali e Balestrazzi si genera una incrinatura che porter\u00e0 gradualmente alla scissione. Va per\u00f2 menzionata la performance realizzata dai due TAC dal titolo \"Sette Teste di Vacche\", in cui i due distruggevano le teste degli animali con seghe, trapani e mazze.\nNel 1988 anche Azzali esce dai TAC, per tornare alla collaborazione con Giorgio Bardini, con cui forma prima i Razza Ventura, poi i Parts. I TAC da qui in poi furono guidati dal solo Balestrazzi.\n1990: verso lidi folk.\n\u00c8 del 1993 Balestrazzi e collaboratori danno alle stampe per la Cthulhu Records \"A Circle Of Limbs\", un disco con accenti sinfonici con sottofondi esoterici e plumbei.\nIl suono evolve progressivamente verso matrici pi\u00f9 folk, fondendo strutture seriali o semi-improvvisate ad elementi di elettronica ed antichi strumenti etnici. Lo stesso Balestrazzi definir\u00e0 il sound sviluppato come \"cyber-folk\" (da un'intervista concessa a Vittore Baroni per Rumore)..\nNel 1997 esce per la Old Europa Cafe il CD \"Apotropaismo\" disco a met\u00e0 tra sonorit\u00e0 acustiche e forme ritualistico-esoteriche."}
{"id": "3331351", "revid": "287204", "url": "https://it.wikipedia.org/wiki?curid=3331351", "title": "Gerhard Redl", "text": "Biografia.\nDurante la sua attivit\u00e0 sportiva \u00e8 stato anche un velocista nell'atletica leggera a livello nazionale; ha infatti vinto una medaglia d'oro ai campionati austriaci assoluti del 1981 nella staffetta 4\u00d7100. Negli anni novanta si ciment\u00f2 anche nei lanci.\nPass\u00f2 al bob nella prima met\u00e0 degli anni ottanta e prese parte a tre edizioni dei Giochi olimpici invernali, gareggiando unicamente nella specialit\u00e0 a quattro: a si classific\u00f2 all'undicesimo posto, mentre a fu settimo. Otto anni dopo, a , termin\u00f2 la gara ai piedi del podio.\nHa inoltre preso parte a diverse edizioni dei campionati mondiali, conquistando in totale quattro medaglie: tre d'argento e una di bronzo. Nel dettaglio i suoi risultati nelle prove iridate sono stati, nel bob a quattro: quarto a Sankt Moritz 1982, sesto a Breuil-Cervinia 1985, medaglia d'argento a Sch\u00f6nau am K\u00f6nigssee 1986 con Peter Kienast, Franz Siegl e Christian Mark, medaglia di bronzo a Sankt Moritz 1990 con Ingo Appelt, J\u00fcrgen Mandl e Harald Winkler, medaglia d'argento a Igls 1993 con Hubert Sch\u00f6sser, Harald Winkler e Gerhard Haidacher e medaglia d'argento a Winterberg 1995 con Hubert Sch\u00f6sser, Thomas Schroll e Martin Sch\u00fctzenauer.\nAgli europei ha invece conquistato cinque medaglie nel bob a quattro, di cui una d'oro vinta a Winterberg 1989, pi\u00f9 due d'argento e due di bronzo."}
{"id": "3331354", "revid": "287204", "url": "https://it.wikipedia.org/wiki?curid=3331354", "title": "Christian Mark", "text": "Biografia.\nInizi\u00f2 la sua carriera nello skeleton, disciplina nella quale vinse una medaglia d'argento ai campionati europei, ottenuta nell'edizione di Igls 1981.\nBob.\nPassato successivamente al bob come frenatore per la squadra nazionale austriaca, prese parte a due edizioni dei Giochi olimpici invernali: a si classific\u00f2 al tredicesimo posto nel bob a due e all'undicesimo nel bob a quattro. Quattro anni dopo, a , fu invece ottavo nella gara a due e sesto in quella a quattro.\nHa inoltre partecipato ad alcune edizioni dei campionati mondiali, conquistando in totale una medaglia d'argento. Nel dettaglio i suoi risultati nelle prove iridate sono stati, nel bob a quattro: sesto a Breuil-Cervinia 1985, medaglia d'argento a Sch\u00f6nau am K\u00f6nigssee 1986 con Peter Kienast, Franz Siegl e Gerhard Redl e quinto a Sankt Moritz 1987.\nAgli europei ha invece conquistato una medaglia di bronzo nel bob a quattro nella rassegna di Igls 1986.\nAtletica leggera.\nDurante la sua attivit\u00e0 sportiva \u00e8 stato anche un velocista di buon livello nell'atletica leggera; ha infatti preso parte ai campionati europei di Stoccarda 1986 nei 100 m, non riuscendo a superare le batterie, e agli europei indoor di Madrid 1986 nei 60 m, dove si ferm\u00f2 in semifinale. Sempre nel 1986 ha inoltre vinto il titolo nazionale assoluto indoor nei 60 m."}
{"id": "3331361", "revid": "767487", "url": "https://it.wikipedia.org/wiki?curid=3331361", "title": "La castellana di Vergi", "text": "La castellana di Vergi o La castellana di Vergy (in antico francese: La chastelaine de Vergi) \u00e8 un componimento del XIII secolo lungo 948 versi, di autore ignoto. Fu composto tra il 1240 e il 1250, edito per la prima volta in Francia nel 1808 e tradotto in lingua italiana nel 1929. \u00c8 ambientato in Borgogna e narra una sfortunata e tragica vicenda di amor cortese tra un cavaliere e una bella castellana.\nTrama.\nGuglielmo, un cavaliere, vassallo fra i pi\u00f9 stimati dal Duca di Borgogna, ama in segreto la castellana di Vergi, giovane nipote del duca. La castellana ricambia l'amore, ma fa giurare solennemente Guglielmo di non far parola con nessuno del loro legame. Anche la Duchessa \u00e8 segretamente innamorata del cavaliere; ma Guglielmo la respinge per lealt\u00e0 verso il suo signore e verso la donna amata. Per vendicarsi, la Duchessa accusa Guglielmo di aver tentato di sedurla e chiede al marito di bandire il giovane dalla corte. Per difendersi ed evitare un esilio che lo priverebbe della donna amata, Guglielmo \u00e8 costretto a rivelarne l'identit\u00e0 al Duca, dopo essersi fatto promettere riservatezza da quest'ultimo. Il Duca, che approva il legame di Guglielmo con la nipote, rassicura il giovane cavaliere. La Duchessa per\u00f2 riesce a carpire la verit\u00e0 al marito e, in occasione di un ballo, fa capire alla giovane donna di essere a conoscenza del suo legame con Guglielmo. Credendosi tradita dall'amante, la castellana muore di dolore. Guglielmo, trovando il corpo senza vita della giovane, si uccide. Il Duca, che ha appreso dalla cameriera della castellana come la duplice tragedia sia nata dalla malvagit\u00e0 della propria moglie, si reca nel salone delle danze e uccide la Duchessa, decapitandola con un colpo di spada davanti a tutti; chiede poi ai cortigiani di seppellire insieme i due giovani amanti e annunzia infine la sua partenza come crociato per la Terra santa da cui non intende pi\u00f9 fare ritorno.\nStruttura.\n\"La chastelaine de Vergi\" \u00e8 un componimento poetico in ottosillabi, un metro molto utilizzato in epoca medioevale nei componimenti poetici francesi e provenzali. L'ottosillabo, corrispondente al novenario italiano tronco o piano, derivava dal dimetro giambico mediolatino, ed era utilizzato sia nei \"lai\" che nei \"fabliau\". \"La chastelaine de Vergi\" non pu\u00f2 essere tuttavia giudicata un \"lai\" in quanto manca completamente dell'elemento fiabesco; non pu\u00f2 essere considerata neanche un \"fabliau\" perch\u00e9 queste ultime composizioni sono di tono popolaresco, gioioso e spesso osceno, mentre l'ambito culturale in cui si situa \"La chastelaine\" \u00e8 quello del \"fin'amor\". \"La chastelaine de Vergi\" deve essere considerato pertanto uno dei primi esempi di novella in versi.\nI temi de \"La chastelaine de Vergi\", la cui protagonista femminile fu indicata come modello di fedelt\u00e0, sono quelli tradizionali del \"fin'amor\":\nDei temi tradizionali del fin'amor ne \"La chastelaine de Vergi\" mancano tuttavia:\nFortuna letteraria.\nLa vicenda dei due amanti ebbe un grande successo in tutta Europa gi\u00e0 presso i contemporanei. Si contano oltre venti manoscritti medievali con il testo de \"La chastelaine de Vergi\". Vi si ispirarono, inoltre, numerose altre opere letterarie, teatrali o figurative, e il successo continu\u00f2 fino all'et\u00e0 romantica. \nRiprese letterarie.\nLe imitazioni o le rielaborazioni letterarie sono state numerose sia in Francia (una sua versione in prosa \u00e8 contenuta, per esempio, nell'\"Heptam\u00e9ron\" di Margherita d'Angoul\u00eame) che in Italia. Nella letteratura italiana la vicenda \u00e8 stata ricordata fra gli altri da Boccaccio, \u00e8 stata ripresa nel cantare \"La dama del Vergi\u00f9\", attribuita ad Antonio Pucci, e ha dato origine alla novella \"La Dama del Vergiere\" del Bandello.\nArti figurative.\nLa grande popolarit\u00e0 de \"La chastelaine\" \u00e8 testimoniata, fra altro, da:"}
{"id": "3331363", "revid": "227211", "url": "https://it.wikipedia.org/wiki?curid=3331363", "title": "Distribuzione dei numeri primi", "text": ""}
{"id": "3331364", "revid": "55935", "url": "https://it.wikipedia.org/wiki?curid=3331364", "title": "Castellana di Vergi", "text": ""}
{"id": "3331365", "revid": "55935", "url": "https://it.wikipedia.org/wiki?curid=3331365", "title": "La castellana di Vergy", "text": ""}
{"id": "3331367", "revid": "110157", "url": "https://it.wikipedia.org/wiki?curid=3331367", "title": "Bokode", "text": "Un bokode \u00e8 un tipo di codice a barre bidimensionale a matrice (o data tag) che contiene migliaia di informazioni in pi\u00f9 rispetto a un normale codice a barre.\nIl termine \"bokode\" deriva dall'unione delle parole \"bokeh\" e \"barcode\" (codice a barre).\nLa tecnologia bokode \u00e8 stata sviluppata da un gruppo del MIT Media Lab, e presentata a New Orleans nel 2009.\nCaratteristiche.\nUn bokode \u00e8 costituito da un LED, ricoperto da una maschera con un pattern di codici Data Matrix, e un obiettivo.\nLeggibile da una fotocamera reflex o da un cellulare, da diverse angolazioni e fino ad una distanza di 4 metri, il bokode \u00e8 di forma circolare e ha un diametro di appena 3 mm.\n\u00c8 dunque molto pi\u00f9 piccolo di un semplice codice a barre o di un codice QR, ma pu\u00f2 contenere migliaia di informazioni in pi\u00f9.\nRispetto alle etichette RFID, che possono essere lette a distanza da dispositivi radio, i bokode possono essere coperti, con evidenti vantaggi nei casi in cui \u00e8 necessario proteggere la privacy.\nAttualmente (2011) il costo di produzione si aggira intorno ai 5 $, ma esiste gi\u00e0 un prototipo che sfrutta la luce riflessa, che ridurrebbe il costo di produzione a 5 centesimi di dollaro, rendendo il bokode adatto alla produzione industriale."}
{"id": "3331377", "revid": "767487", "url": "https://it.wikipedia.org/wiki?curid=3331377", "title": "Nacional de Clubes 1993", "text": "Il Nacional de Clubes 1993, primo campionato argentino per club di rugby 15 (se si esclude una edizione sperimentale del 1973) \u00e8 stato vinto dal San Isidro Club (gruppo A) e dall'Olivos (gruppo B)"}
{"id": "3331379", "revid": "110157", "url": "https://it.wikipedia.org/wiki?curid=3331379", "title": "Museo civico archeologico di Cologna Veneta", "text": "Il Museo civico archeologico di Cologna Veneta \u00e8 un museo archeologico situato in piazza Duomo della cittadina di Cologna Veneta, in provincia di Verona.\nEdificio.\nHa sede nell'ottocentesco palazzo \"Monte di Piet\u00e0\" ed \u00e8 il pi\u00f9 antico museo della provincia: fu istituito nel 1892, a seguito delle scoperte archeologiche relative alla necropoli di Baldaria.\nCollezioni.\nL'attuale sede museale fu stabilita nel 1991 e comprende tre sale: nella prima (dedicata a Anna Rinaldi Gruber, studiosa del territorio colognese), ospita materiali preistorici dal Neolitico sino all'et\u00e0 del bronzo finale; la seconda sala, intitolata a Cesare Cardellini, consigliere comunale, ospita reperti dell'et\u00e0 del ferro; la terza sala, dedicata ad Eusebio Checchetti (cittadino che ebbe il merito di salvaguardare numerosi reperti durante la seconda guerra mondiale), ospita oggetti di et\u00e0 romana e longobarda, provenienti soprattutto dalle necropoli della zona, e un miliario dell'imperatore Magnenzio.\nAl museo archeologico \u00e8 collegata gestionalmente una seconda struttura, il Museo lapidario, che ospita lapidi, iscrizioni, anfore romane e alcuni calchi, tra cui quello di un focolare preistorico e una copia dell'Obelisco nero del sovrano assiro Salmanassar III."}
{"id": "3331388", "revid": "34392", "url": "https://it.wikipedia.org/wiki?curid=3331388", "title": "Ugo di La Certa", "text": "Fu il discepolo preferito di santo Stefano di Thiers (o di Grandmont, o di Muret), fondatore dell'Ordine di Grandmont verso il 1076.\nBiografia.\nVerso il 1107, qualche anno dopo la prima Crociata, Ugo part\u00ec in pellegrinaggio per Gerusalemme, ove rimase per due anni combattendo gl'infedeli e vivendo la preghiera.\nTornato in Francia decise, all'et\u00e0 di quarant'anni, di consacrare a Dio la propria vita. Si rec\u00f2 quindi in visita a santo Stefano di Muret, che, in un primo tempo lo respinse, perch\u00e9 apparteneva alla nobilt\u00e0, ma in seguito lo accett\u00f2 e divenne il suo discepolo preferito.\n\u00c8 ad Ugo che dobbiamo la conoscenza del pensiero di Santo Stefano (che non lasci\u00f2 alcuno scritto) con la sua opera \"Pensieri\", e fu lui il redattore della prima versione della Regola dell'Ordine, scritta su disposizione del quarto priore, Stefano di Liciac.\nL'epoca in cui visse Ugo fu segnata dalla creazione di numerose comunit\u00e0 monastiche, osservanti regole piuttosto severe: nel 1084 San Bruno fond\u00f2 la Certosa e nel 1098 Roberto di Molesme fond\u00f2 l'Ordine dei Cistercensi.\nBibliografia.\nIn lingua francese:\nArch. dep. de la Haute-Vienne, I SEM 10, f\u00b0 52. f\u00b0 39. Fonds de Grandmont 5 HH."}
{"id": "3331393", "revid": "1315817", "url": "https://it.wikipedia.org/wiki?curid=3331393", "title": "Oberto Dall'Orto", "text": "Biografia.\nI particolari della sua vita sono poco conosciuti. Si sa solo che fu \"giudice imperiale\" intorno al 1135. Viene menzionato, inoltre, come console a Milano nel 1154.\nNella Storia del diritto italiano viene ricordato soprattutto per due lettere, poi accolte nei \"Libri feudorum\", che Oberto scrisse al figlio Anselmo Dall'Orto, studente di giurisprudenza all'Universit\u00e0 di Bologna: infatti, poich\u00e9 la tradizione di Irnerio e dei glossatori bolognesi prevedeva, a Bologna, lo studio esclusivo del diritto romano, nella lettera il figlio chiedeva al padre, esperto di diritto feudale, di integrare le sue conoscenze (si \u00e8 avanzata l'ipotesi che la forma epistolare fosse solo un espediente retorico).\nLe due lettere costituiscono un vero trattato di diritto feudale."}
{"id": "3331394", "revid": "124389244", "url": "https://it.wikipedia.org/wiki?curid=3331394", "title": "Pentacarbonilferro", "text": "Il pentacarbonilferro, comunemente noto come ferro pentacarbonile, \u00e8 il composto di formula Fe(C\u2261O)5 (il monossido di carbonio in quanto legante prende il nome di \"carbonile\"). In condizioni standard \u00e8 un liquido di colore giallo chiaro con odore pungente. Fe(CO)5 \u00e8 il precursore di numerosi complessi di ferro, molti dei quali sono utili in sintesi organica. Fe(CO)5 \u00e8 disponibile commercialmente a buon mercato.\nFe(CO)5 \u00e8 un metallocarbonile omolettico, cio\u00e8 il CO terminale \u00e8 il solo legante che complessa il metallo. Altri esempi sono Cr(CO)6 e Ni(CO)4. Il ferro forma anche i carbonili polinucleari Fe2(CO)9 e Fe3(CO)12. Tutti questi composti carbonilici sono molto tossici.\nStruttura.\nCome avviene per altri metallocarbonili M(CO)n, all'atomo di ferro in Fe(CO)5 si attribuisce, convenzionalmente, stato di ossidazione zero. Nella maggior parte dei complessi organometallici a basso stato di ossidazione il metallo centrale tende ad assumere una configurazione elettronica esterna di 18 elettroni (\"s\"2\"p\"6\"d\"10). Fe(CO)5 segue questa regola dei 18 elettroni in quanto l'atomo di ferro ha 8 elettroni di valenza e ogni CO legato contribuisce con due elettroni, quelli della coppia solitaria su C. La struttura della molecola Fe(CO)5 \u00e8 quella di una bipiramide trigonale con l'atomo di ferro al centro, come si vede nella figura a destra (simmetria \"D\"3h in fase gassosa, ma molecola leggermente distorta nel cristallo). Tre leganti CO giacciono su un piano e si dicono leganti equatoriali, mentre gli altri due sono disposti lungo l'asse perpendicolare a tale piano e si dicono assiali. Questa struttura geometrica \u00e8 analoga a quella adottata da PF5, AsF5 e alogenuri e alogenocomplessi di non metalli similmente pentacoordinati. Al contrario di questi ultimi per\u00f2, in Fe(CO)5 i carbonili assiali sono, seppur leggermente, pi\u00f9 vicini al ferro di quelli equatoriali e la stessa cosa accade nell'anione isoelettronico Mn(CO)5\u2212. Tutti i gruppi Fe\u2212C\u2212O sono lineari. Data la simmetria della struttura, la molecola \u00e8 apolare e la sostanza si presenta a temperatura ambiente come un liquido volatile, solubile nei solventi organici che vanno, come polarit\u00e0, dagli alcoli agli idrocarburi, mentre \u00e8 praticamente insolubile in acqua.\nFe(CO)5 \u00e8 una tipica molecola flussionale; i leganti CO assiali ed equatoriali possono scambiarsi di posizione tramite il meccanismo di riarrangiamento intramolecolare detto pseudorotazione di Berry, e risultano indistinguibili nella scala dei tempi della spettroscopia NMR a temperatura ambiente, ma risultano ben distinguibili nello spettro infrarosso. Lo spettro di risonanza magnetica del nucleo 13C di Fe(CO)5 in soluzione mostra un unico segnale dovuto al rapido scambio di CO tra i siti di coordinazione non equivalenti, ma quello registrato allo stato solido con tecnica MAS (\"magic angle spinning\") mostra una velocit\u00e0 di scambio piuttosto limitata; questo a differenza di quanto accade con sali dell'anione [HFe(CO)4]\u2212 (vedi sotto), in cui lo scambio \u00e8 invece molto rapido. Fe(CO)5 \u00e8 isoelettronico con gli anioni carbonilato [Mn(CO)5]\u2212, [Cr(CO)5]2\u2212e [V(CO)5]3\u2212. \nSintesi.\nIl composto fu ottenuto per la prima volta da Ludwig Mond e Friedrich Quincke nel 1891. Fe(CO)5 pu\u00f2 essere sintetizzato per combinazione diretta di metallo e CO, al pari di Ni(CO)4. Per produrre Ni(CO)4 \u00e8 sufficiente operare in condizioni normali, ma per ottenere Fe(CO)5 bisogna operare a temperatura elevata, usando ferro in polvere finemente suddivisa e monossido di carbonio, CO, sotto pressione.\nReattivit\u00e0.\nReazioni di sostituzione del CO.\nQueste reazioni permettono di ottenere migliaia di derivati del Fe(CO)5. Sostituendo il CO con basi di Lewis, L, si ottengono i derivati Fe(CO)5-xLx. Esempi di comuni basi di Lewis sono gli isocianuri, le fosfine e arsine terziarie e gli alcheni. In genere, leganti con capacit\u00e0 accettrici \u03c0 pi\u00f9 limitate del monossido di carbonio sostituiscono solo uno o due leganti CO, ma con leganti di capacit\u00e0 accettrice simile o anche maggiore del CO, come PF3, AsF3 e isocianuri (C\u2261N-R), si pu\u00f2 arrivare a sostituire anche tutti e cinque i carbonili. Le reazioni di sostituzione sono spesso indotte con catalizzatori o irradiazione.\nAd esempio, la sintesi del complesso bis(trifenilfosfina), Fe(CO)3(P(C6H5)3)2, si pu\u00f2 condurre per via fotochimica, ma anche per aggiunta di NaOH o NaBH4. Per sostituire leganti CO con altri leganti L si pu\u00f2 usare l'azione nucleofila e ossidante della trimetilammina \"N\"-ossido secondo la reazione seguente:\nM(CO)n + Me3NO + L \u2192 M(CO)n-1L + Me3N + CO2\nQui l'atomo di ossigeno di Me3NO, portando su di s\u00e9 una carica formale negativa, agisce da nucleofilo attaccando il C elettrofilo di un CO. Il trasferimento di un O al CO lo ossida a CO2: questo non \u00e8 pi\u00f9 un donatore e si stacca dal ferro; ora il centro metallico viene a trovarsi con solo 16 elettroni di valenza, quindi coordinativamente insaturo, e perci\u00f2 si pu\u00f2 unire al legante L presente. \nReazioni di ossidazione e di riduzione.\nLa maggior parte dei metallocarbonili possono essere ossidati con alogeni. Ad esempio, Fe(CO)5 reagisce con alogeni formando Fe(CO)4X2 (X = I, Br, Cl), dove il ferro \u00e8 nello stato di ossidazione +2. Queste specie per riscaldamento perdono CO e formano il corrispondente alogenuro di ferro(II), come ad esempio il cloruro di ferro(II).\nLa riduzione di Fe(CO)5 con sodio produce l'anione tetracarbonilferrato, Fe(CO)42\u2212, detto anche \"reagente di Collman\", dove il ferro \u00e8 nello stato di ossidazione \u22122. Questo dianione \u00e8 isoelettronico con Ni(CO)4, ma \u00e8 molto pi\u00f9 nucleofilo.\nReazioni acido-base.\nFe(CO)5 non pu\u00f2 essere direttamente protonato, ma \u00e8 attaccato da ioni idrossido. Per trattamento di Fe(CO)5 con idrossidi alcalini acquosi si ottiene l'idruro anionico [HFe(CO)4]\u2212 (e anione bicarbonato):\nFe(CO)5 + 2 OH\u2212 \u2192 HFe(CO)4\u2212 + HCO3\u2212\nQuesto pu\u00f2 essere ossidato a dare il metallo carbonile trinucleare Fe3(CO)12. Per acidificazione di soluzioni di [HFe(CO)4]\u2212 si ottiene H2Fe(CO)4, instabile sopa a -20 \u00b0C, con i due atomi H in \"cis\" tra loro in una coordinazione ottaedrica distorta (simmetria \"C\"2v):\nHFe(CO)4\u2212 + H+ \u2192 H2Fe(CO)4\nche \u00e8 stato il primo idruro metallico noto. Tutte queste specie, come il capostipite Fe(CO)5, si confanno alla regola dei 18 elettroni.\nSostituzioni con dieni.\nI dieni reagiscono con Fe(CO)5 per formare (diene)Fe(CO)3, dove due leganti CO sono stati sostituiti dai due legami \u03c0 del diene. Questa reazione avviene con molti dieni, in particolare 1,3-butadiene econ norbornadiene. Un derivato di notevole importanza storica \u00e8 il ferro ciclobutadiene tricarbonile, (C4H4)Fe(CO)3, dove C4H4 \u00e8 il ciclobutadiene, una molecola di per s\u00e9 antiaromatica, molto instabile se non coordinata al ferro. Molta attenzione \u00e8 stata rivolta ai complessi con cicloesadieni, a partire da 1,4-dieni ottenibili con la riduzione di Birch. Gli 1,4-dieni isomerizzano a 1,3-dieni in seguito alla complessazione.\nFe(CO)5 reagisce in diciclopentadiene per formare il dimero del ferro ciclopentadiene dicarbonile, [Fe(C5H5)(CO)2]2. Questo composto pu\u00f2 essere considerato un ibrido tra ferrocene e Fe(CO)5, anche se come reattivit\u00e0 non assomiglia a nessuno dei due.\nUsi.\nIn Europa Fe(CO)5 fu in passato usato come agente antidetonante nella benzina, prima dell'avvento del piombo tetraetile. Due alternative pi\u00f9 moderne sono ferrocene e manganese metilciclopentadienil tricarbonile, (CH3C5H4)Mn(CO)3. \nIn ricerca e nelle sue applicazioni \u00e8 lo standard primario per gli spettri di risonanza magnetica nucleare del ferro, che \u00e8 basata sul nucleo 57Fe (spin 1/2-). \nIndustrialmente, l'utilizzo pi\u00f9 importante di Fe(CO)5 \u00e8 nella produzione di \"ferro carbonile\", una forma di ferro finemente suddivisa, materiale utilizzato in nuclei magnetici di bobine ad alta frequenza per radio e televisori, e per la fabbricazione di alcuni materiali che assorbono le radiazioni radar. Fe(CO)5 \u00e8 molto usato come precursore per la sintesi di nanoparticelle a base di ferro.\nSi \u00e8 trovato che Fe(CO)5 \u00e8 un forte ritardante di fiamma in incendi alimentati dall'ossigeno. Poche centinaia di ppm di Fe(CO)5 riducono di circa il 50% la velocit\u00e0 di fiamma di una miscela stechiometrica metano-aria. Tuttavia non viene usato come ritardante di fiamma a causa della sua tossicit\u00e0.\nSicurezza.\nFe(CO)5 \u00e8 tossico, anche se meno di Ni(CO)4, ed \u00e8 pericoloso per la sua volatilit\u00e0, avendo una pressione di vapore di 21 mmHg a 20\u00a0\u00b0C. \u00c8 inoltre infiammabile, come gli altri metallocarbonili."}
{"id": "3331395", "revid": "123461460", "url": "https://it.wikipedia.org/wiki?curid=3331395", "title": "Landini", "text": ""}
{"id": "3331396", "revid": "339392", "url": "https://it.wikipedia.org/wiki?curid=3331396", "title": "Qualifiche del Corpo di Polizia Penitenziaria", "text": ""}
{"id": "3331399", "revid": "767487", "url": "https://it.wikipedia.org/wiki?curid=3331399", "title": "Satellite militare", "text": "Un satellite militare \u00e8 un satellite artificiale utilizzato per scopi militari, quali operazioni di monitoraggio in diretta di tutti i corpi in movimento in una zona determinata, e \"intelligence\", supporto per telecomunicazioni su canali riservati e supporto d'arma. "}
{"id": "3331400", "revid": "287204", "url": "https://it.wikipedia.org/wiki?curid=3331400", "title": "Dominio diviso", "text": "Il dominio diviso era una teoria giuridica elaborata nell'ambito del diritto feudale e, in particolare, del feudo lombardo.\nCon il dominio diviso si divideva la propriet\u00e0 del feudo in due sottospecie molto spesso spettanti a persone differenti:\nNel diritto medioevale erano frequenti i casi di enfiteusi. Il tipico esempio era per le enormi estensione di terreni rinselvatichiti o paludosi finiti nella disponibilit\u00e0 delle grandi abbazie o di ecclesiastici che in genere affidavano i terreni ancora da bonificare a laici disposti a compiere gravosi lavori necessari per riadattarla ad usi agricoli.\nMa secondo la teoria del dominio diviso non \u00e8 detto che il \"dominium\" diretto e il \"dominium\" utile siano di soggetti differenti poich\u00e9 il proprietario potrebbe benissimo godere della cosa e di conseguenza detenere entrambi i \"dominia\".\nIl principale espositore di tale teoria fu Pillio da Medicina.."}
{"id": "3331410", "revid": "298229", "url": "https://it.wikipedia.org/wiki?curid=3331410", "title": "Campionati europei di nuoto di fondo 1993", "text": "La III\u00aa edizione dei campionati europei di nuoto di fondo ha avuto luogo a Slapy Dam, nella Repubblica Ceca, il 28 e 29 agosto 1993.\n\u00c8 stata l'ultima edizione indipendente dell'evento, prima che il nuoto in acque libere venisse inglobato nel programma dei Campionati europei di nuoto. La manifestazione torner\u00e0 poi ad essere riproposta in questo formato a partire dal 2008."}
{"id": "3331412", "revid": "354397", "url": "https://it.wikipedia.org/wiki?curid=3331412", "title": "Ferro pentacarbonile", "text": ""}
{"id": "3331413", "revid": "354397", "url": "https://it.wikipedia.org/wiki?curid=3331413", "title": "Fe(CO)5", "text": ""}
{"id": "3331414", "revid": "354397", "url": "https://it.wikipedia.org/wiki?curid=3331414", "title": "Cr(CO)6", "text": ""}
{"id": "3331415", "revid": "599013", "url": "https://it.wikipedia.org/wiki?curid=3331415", "title": "Chiesa di San Martino (Casarza Ligure)", "text": "La chiesa di San Martino di Tours \u00e8 un luogo di culto cattolico situato nella frazione di Bargone, in via San Martino, nel comune di Casarza Ligure nella citt\u00e0 metropolitana di Genova. La chiesa \u00e8 sede della parrocchia omonima del vicariato di Sestri Levante della diocesi di Chiavari.\nStoria e descrizione.\nEdificata nel corso del XVII secolo fu in seguito modificata nei due secoli successivi. Anticamente nella frazione esistevano due rettorie, Santa Maria in Riparia e San Martino, soggette dal XIII secolo alla pieve di Santo Stefano del Ponte di Sestri Levante, e in seguito unite nel 1556 sotto la pieve di Sant'Antonino in Castiglione Chiavarese e ancora aggregate nella pieve di Santa Vittoria in Lobiola dal cardinale Stefano Durazzo.\nNel 1959 anche la parrocchia di Bargone, soggetta al vicariato di Sestri Levante della diocesi brugnatese, pass\u00f2 negli attuali confini religiosi della diocesi di Chiavari."}
{"id": "3331418", "revid": "84184", "url": "https://it.wikipedia.org/wiki?curid=3331418", "title": "Madonna della Misericordia", "text": "La Madonna della Misericordia \u00e8 il nome di un'iconografia cristiana ricorrente in arte, legato alla protezione di Maria.\nSignificato dell'iconografia.\nLa Vergine \u00e8 raffigurata in piedi, in grandi dimensioni, mentre allarga il proprio mantello per accogliervi, al di sotto, i fedeli inginocchiati. Si tratta di un retaggio dell'epoca medievale, detto della \"protezione del mantello\", che le nobildonne altolocate potevano concedere a perseguitati e bisognosi d'aiuto. Ci\u00f2 consisteva appunto nel dar loro simbolico riparo sotto il proprio mantello, considerato inviolabile. \nL'iconografia ebbe un particolare successo presso le confraternite medievali e rinascimentali, tra cui soprattutto le confraternite della Misericordia. Anche dopo la Controriforma il soggetto continu\u00f2 a godere di un largo seguito, per le sue evidenti connotazioni devozionali.\nCon il diffondersi di questa tipologia iconografica, sotto il mantello della Vergine fin\u00ec per trovare riparo l'intera umanit\u00e0: uomini e donne, bambini, membri di confraternite religiose o di congregazioni di mestieri, vescovi e papi, re e imperatori. La Madonna, rappresentata in questo modo nelle vesti di protettrice del genere umano dai mali del mondo, era detta anche Madonna dell\"'Aiuto\", della \"Consolazione\", \"Notre-Dame de Consolation\" in Francia, \"Schutzmantelmadonna\" (\"Madonna del mantello protettivo\") in Germania, \"Madonna delle raccomandate\" in Sardegna, ecc.\nTra le origini storiche di questo modello figurativo va ricordato il teologo medievale e scrittore tedesco Cesario di Heisterbach, il quale, nel \"Dialogus Miraculorum\", composto fra il 1220 e il 1230, riporta la visione di un frate cistercense, ordine a cui lui stesso apparteneva, il quale, rapito in estasi e portato in Paradiso, aveva avuto modo di vedere nascosti sotto le pieghe dell'ampio mantello della Vergine i monaci di Citeaux, a lei molto cari. Tale visione fu presto adottata da altri ordini, dai Domenicani, dalle Carmelitane e anche dai Gesuiti.\nDiffusione.\nUno dei pi\u00f9 antichi affreschi sul tema della \"Madonna della Misericordia\" in Italia si ha a Firenze, nella Loggia del Bigallo (appartenente appunto a una confraternita), attribuita alla cerchia di Bernardo Daddi, interpretabile anche come una figura allegorica per via della mitria vescovile (forse la \"Sacerdotissa justitiae\"). \nCelebre \u00e8 la versione che tra il 1444 e il 1464 dipinse Piero della Francesca a Sansepolcro, il \"Polittico della Misericordia\", oggetto di innumerevoli copie e citazioni. Un'altra \"Madonna della Misericordia\" venne dipinta da Domenico Ghirlandaio. Ad Anghiari vi \u00e8 una terracotta invetriata policroma raffigurante la Madonna della Misericordia e attribuita a Andrea della Robbia."}
{"id": "3331419", "revid": "2161050", "url": "https://it.wikipedia.org/wiki?curid=3331419", "title": "Universit\u00e0 di Greifswald", "text": "L'Universit\u00e0 di Greifswald (in tedesco: \"Universit\u00e4t Greifswald\") si trova nella citt\u00e0 tedesca di Greifswald, ubicata, sulla costa del Mar Baltico, fra le isole R\u00fcgen e Usedom, nello stato di Meclemburgo-Pomerania Anteriore.\nStoria.\nFondata nel 1456, \u00e8 una delle pi\u00f9 antiche universit\u00e0 della Germania e d'Europa. Fu, a suo tempo, una delle pi\u00f9 antiche universit\u00e0 di Svezia (1648-1815) e di Prussia (1815-1947).\nFra i suoi rettori vi furono Georg Walter (1458), Christoph Helwig junior (1711) e Georg Beseler (1845 e 1854).\nNel 2000 fu creato il Collegio per le scienze Alfried-Krupp che attraverso l'assegnazione di borse di studio, l'organizzazione di corsi di laurea e convegni promuove la fama internazionale dell'Universit\u00e0.\nNel 2011 era frequentata da 12.300 studenti suddivisi fra cinque facolt\u00e0. La dimensione della citt\u00e0 di Greifswald fa s\u00ec che essa sia un ateneo circondato da una piccola citt\u00e0, piuttosto che una citt\u00e0 universitaria.\nStruttura.\nNel 2011, l'universit\u00e0 dispone di cinque facolt\u00e0:\nL'ateneo possiede anche un orto botanico."}
{"id": "3331423", "revid": "1310927", "url": "https://it.wikipedia.org/wiki?curid=3331423", "title": "Futbol'nyj Klub Ural", "text": "Il Futbol'nyj Klub' Ural Sverdlovskaja Oblast' (, \"club calcistico Ural dell'oblast' di Sverdlovsk\"), meglio noto come Ural, \u00e8 una societ\u00e0 calcistica russa della citt\u00e0 di Ekaterinburg. Milita in Prem'er-Liga, la massima divisione del campionato russo di calcio, e disputa le partite interne nello Stadio Centrale di Ekaterinburg.\nStoria.\nPeriodo Sovietico.\nIl club \u00e8 stato fondato nel 1930 con il nome di Komanda Uralma\u0161stroja: la sua storia, infatti, \u00e8 strettamente legata a quelle delle industrie Uralma\u0161. Nel 1933 il club cambi\u00f2 nome in Komanda Uralma\u0161zavoda, nome che conserv\u00f2 fino al 1947, quando si trasform\u00f2 in Avangard.\nL'esordio nei campionati sovietici avvenne verso la fine della seconda guerra mondiale, quando la squadra prese parte alla Vtoraja Gruppa, l'allora seconda serie del campionato sovietico di calcio. Vi rimase fino al 1968, cambiando nome nel 1958 in Ma\u0161inostroitel' e dal 1960 in Uralma\u0161: nel 1968 vinse la Vtoraja Gruppa, raggiungendo per la prima volta la massima serie. L'esperienza, per\u00f2, dur\u00f2 solo una stagione: nel 1969, infatti, la squadra fin\u00ec prima nona nel Girone 1 e infine ultima nel girone di retrocessione, retrocedendo.\nNel 1972 perse per la prima volta il posto in seconda serie, finendo diciottesimo e retrocedendo. La riconquist\u00f2 subito nel 1973, vincendo sia la Zona 5 di Vtoraja Liga che le finali. Nel biennio 1975-1976 la storia si ripet\u00e9: la squadra prima retrocesse per poi vincere sia la Zona 5 di Vtoraja Liga che le finali.\nL'ultimo posto nella Pervaja Liga 1980 costrinse la squadra a militare in Vtoraja Liga, per un periodo molto pi\u00f9 lungo: nemmeno la vittoria della Zona 3 consent\u00ec il ritorno in seconda serie, perch\u00e9 il club fin\u00ec terzo nel Girone C di finale. Nel 1990, per\u00f2, il club vinse il Girone Centro, tornando in seconda serie dopo dieci anni.\nDa ricordare anche la conquista dei quarti di finale in Coppa dell'Unione Sovietica avvenuta in tre occasioni: nelle edizioni del 1965-'66, 1967-'68 e 1990-'91.\nPeriodo russo.\nLa permanenza in seconda serie nel 1991 equivalse alla promozione nella Vys\u0161aja Liga, massima serie del neonato campionato russo di calcio. La nuova esperienza in massima serie dur\u00f2 cinque stagioni, durante le quali la squadra ottenne come massimo risultato l'ottavo posto, conquistato sia nel 1993 che nel 1995. Nel 1996 partecip\u00f2 per la prima volta ad una competizione europea, la Coppa Intertoto: in questa competizione riusc\u00ec a vincere il proprio girone, ma fu eliminato in semifinale dai danesi del Silkeborg Idr\u00e6tsforening; nella stessa stagione la squadra fin\u00ec sedicesima in Vys\u0161aja Liga retrocedendo.\nL'anno dopo il club and\u00f2 incontro ad una nuova retrocessione, finendo in terza serie; in questa categoria rimase sempre nelle prime posizioni: il peggio risultato fu un settimo posto nel 1999. Nel 2001, pur vincendo il proprio girone, non ottenne l'accesso alla seconda serie, perdendo una delle tre finali play-off contro lo SKA-\u0116nergija (1-1 in trasferta, 2-2 in casa).\nL'anno seguente vinse nuovamente il proprio girone, ottenendo la promozione: nel 2003, cambi\u00f2 nome in Ural, ma retrocesse immediatamente. Fu, comunque, una retrocessione temporanea: nel 2005, infatti, vinse immediatamente il proprio girone (terza vittoria in quattro anni), tornando in seconda serie.\nAl termine della stagione 2012-'13 la squadra vinse la PFN Ligi, riconquistando la massima serie dopo sedici anni.\nOrganico.\nRosa 2021-2022.\n\"Aggiornata al 20 agosto 2021\".\nRosa 2019-2020.\nRosa e numerazione sono aggiornati al 26 febbraio 2020\nRosa 2018-2019.\nRosa e numerazione sono aggiornati all'11 settembre 2018\nRosa 2017-2018.\nRosa e numerazione sono aggiornati all'11 marzo 2018"}
{"id": "3331424", "revid": "963244", "url": "https://it.wikipedia.org/wiki?curid=3331424", "title": "Madonna della misericordia", "text": ""}
{"id": "3331429", "revid": "599013", "url": "https://it.wikipedia.org/wiki?curid=3331429", "title": "Chiesa di San Bernardo e della Santissima Concezione", "text": "La chiesa di San Bernardo e della Santissima Concezione \u00e8 un luogo di culto cattolico situato nella frazione di Cardini, in via Cardini, nel comune di Casarza Ligure nella citt\u00e0 metropolitana di Genova. La chiesa \u00e8 sede della parrocchia omonima del vicariato di Sestri Levante della diocesi di Chiavari.\nStoria e descrizione.\nI lavori per la sua edificazione iniziarono il 27 ottobre del 1673. Divenne succursale della parrocchia di Santa Vittoria in Lobiola (frazione di Sestri Levante) fino al 1676 quando il cardinale Giulio Spinola la cre\u00f2 rettoria indipendente l'11 settembre. Divenne prevostura nel 1941.\nNel 1959 anche la parrocchia di Cardini, soggetta al vicariato di Sestri Levante della diocesi brugnatese, pass\u00f2 negli attuali confini religiosi della diocesi di Chiavari."}
{"id": "3331433", "revid": "785863", "url": "https://it.wikipedia.org/wiki?curid=3331433", "title": "Nella Gambini", "text": "Biografia.\nFiglia dello stuntman romano Biagio Gambini e di origini cubane da parte materna, dopo aver debuttato in teatro al fianco della quasi novantenne Emma Gramatica, inizi\u00f2 la stessa attivit\u00e0 del padre, lavorando nel mondo del cinema come stuntwoman e controfigura.\nPartecip\u00f2 attivamente al collettivo femminista di Campo de' Fiori, nella capitale, insieme a Gabriella Ferri.\nSi spegne serenamente nel sonno all'et\u00e0 di 63 anni, nella sua Trastevere dove viveva da 50 anni, il 1\u00b0 maggio 2016.\nCarriera.\nDopo l'esordio con Emma Gramatica, lavor\u00f2 con attori quali Arnoldo Fo\u00e0, Paola Borboni e Tina Lattanzi.\nA partire dal 1966 entr\u00f2 a far parte della compagnia teatrale fondata da Checco Durante, in scena al Teatro Rossini di Roma. Affianc\u00f2 sia Anna Magnani alla fine del 1966, sia Valeria Moriconi nel 1972 in \"Medea\", per la regia rispettivamente di Giancarlo Menotti e Franco Enriquez. Dopo la morte di Checco Durante, avvenuta nel 1976, si stacc\u00f2 dalla compagnia e nella stagione teatrale 1977-78 fu accanto a Bruno Vilar, divenuto qualche anno prima marito della Borboni, con il quale prese parte a \"Lady Edoardo\", per la regia di Aldo Trionfo. Nel corso degli anni ottanta ha lavorato nelle pi\u00e8ces \"La strana coppia\" (1986) e \"Prima pagina\" (1988), insieme a Monica Vitti, mentre a cavallo tra gli anni novanta e gli anni duemila \u00e8 stata protagonista di alcuni seminari di recitazione assieme alle colleghe Susanna Javicoli e Jenny Tamburi.\nSvilupp\u00f2 proficuamente l'attivit\u00e0 di acrobata, cascatrice, stunt driver e fece spesso da controfigura ad attrici e attori alla guida di motociclette. Si dedic\u00f2 anche al doppiaggio vocale, prestando voce a Fiorella Mannoia, Simonetta Stefanelli, Anna Melato, Jenny Tamburi e ai piccoli Renato Cesti\u00e8 e Duilio Cruciani.\nHa partecipato a diversi variet\u00e0 radiofonici andati in onda sulle frequenze locali di Radio Rai, come \"Campo de' Fiori\", al fianco di molti attori della compagnia di Checco Durante. Nel 1982 venne ingaggiata da Claudio Villa per il suo programma \"Radio Blitz\" su Radio Lazio, nel corso del quale si aggiunse anche Sora Lella.\nLavor\u00f2, infine, anche come acting-coach sui set di varie serie TV girate a Cinecitt\u00e0.\nVideoclip.\nNella Gambini \u00e8 apparsa in diversi videoclip, tra i quali:"}
{"id": "3331437", "revid": "287204", "url": "https://it.wikipedia.org/wiki?curid=3331437", "title": "Thronum Gratiae", "text": "Il Thronum Gratiae \u00e8 un tipo di iconografia cristiana, legata alla rappresentazione della Trinit\u00e0.\nDiffuso soprattutto in epoca medievale, venne superato da nuovi schemi nel Rinascimento, tra cui fu un celebre prototipo la \"Trinit\u00e0\" di Masaccio.\nIl \"Thronum Gratiae\" mostra tradizionalmente Dio Padre seduto in trono, con le gambe leggermente divaricate, che regge con le mani i bracci della croce di Ges\u00f9 davanti a s\u00e9, mentre sopra di essi (o tra loro) vola la colomba dello Spirito Santo. "}
{"id": "3331439", "revid": "36426", "url": "https://it.wikipedia.org/wiki?curid=3331439", "title": "Thronum gratiae", "text": ""}
{"id": "3331441", "revid": "599013", "url": "https://it.wikipedia.org/wiki?curid=3331441", "title": "Chiesa di San Lorenzo (Casarza Ligure)", "text": "La chiesa di San Lorenzo \u00e8 un luogo di culto cattolico situato nella frazione di Verici, in via Verici, nel comune di Casarza Ligure nella citt\u00e0 metropolitana di Genova. La chiesa \u00e8 sede della parrocchia omonima del vicariato di Sestri Levante della diocesi di Chiavari.\nStoria e descrizione.\nEretta forse antecedente il XIII secolo dai monaci colombaniani di Bobbio, alcuni documenti del XII secolo citano l'antico toponimo di \"Velazo\" (Verici) quale rettoria dipendente dalla pieve di Santo Stefano del Ponte in Sestri Levante. Un documento del 1475 o 1485 attesta la nomina del parroco di San Lorenzo Domenico Vacchiero o Vaccaro quale nuovo vescovo della diocesi di Noli; nel 1502 il prelato venne trasferito nella diocesi di Ventimiglia.\nMolto probabilmente dalle rovine della primitiva chiesa, andata distrutta, fu costruita nel XVI secolo l'edificio attuale; nell'opera di ricostruzione fu aggiunta la navata di destra. Per decreto di papa Clemente VII dal 1524 la guida della comunit\u00e0 religiosa di Verici fu assoggettata al vescovo pro tempore della diocesi di Brugnato, che a sua volta delegava la cura ad un vice rettore o curato, che dal 1824 ebbe il titolo di vice priore. Nel 1959 anche la parrocchia di San Lorenzo di Verici, soggetta al vicariato di Sestri Levante della diocesi brugnatese, pass\u00f2 negli attuali confini religiosi della diocesi di Chiavari.\nIntorno agli anni settanta del XX secolo durante alcuni scavi fu rinvenuto un vano della precedente navata centrale e un tratto dell'antico muro perimetrale con la presenza di un affresco - perfettamente conservato - del XIV secolo."}
{"id": "3331443", "revid": "287204", "url": "https://it.wikipedia.org/wiki?curid=3331443", "title": "Bruno Catarzi", "text": "Biografia.\nNato a Signa il 5 gennaio 1903 in una modestissima casa, secondogenito di Agostino calzolaio e di Ida Berti trecciaiola, nella sua prima adolescenza conobbe lo scultore Oreste Calzolari, direttore della Manifattura di Signa, il quale lo avvi\u00f2 alla scultura.\nNel 1919 rimase orfano dei genitori, deceduti per la pandemia di spagnola, e nel 1920 perse anche il suo mentore, ritiratosi a Mestre e scomparso dopo pochi mesi; si ritrov\u00f2 cos\u00ec privo di possibilit\u00e0 finanziarie per proseguire gli studi. Riconosciuto il suo talento, venne aiutato da alcuni compaesani che organizzarono una mostra delle sue opere e una sottoscrizione pubblica, grazie alla quale il giovane pot\u00e9 frequentare l'Accademia di belle arti di Firenze e diplomarsi con Domenico Trentacoste, nel cui studio continuer\u00e0 per un triennio il suo tirocinio artistico.\nNel 1928 spos\u00f2 Margherita Fasolo e spost\u00f2 la sua attivit\u00e0 da Signa a Firenze; la loro unione si interruppe alla fine del 1933 e, pur non procedendo ad una separazione legale, essi rimasero separati per sempre. La moglie mor\u00ec nel 1955 e questo consent\u00ec a Catarzi di risposarsi con la pittrice Mippia Fucini, da anni sua vicina di casa e di studio.\nUn'altra attivit\u00e0 che lo ebbe tra i massimi protagonisti \u00e8 \u201cl'arte della medaglia\u201d, per la quale nel dopoguerra aveva fondato una scuola. Tra le numerose medaglie quelle per Michelangelo, Giorgio Vasari, Galileo Galilei, Renato Fucini, Enrico Caruso, Evita Per\u00f3n; tre dedicate a granduchi medicei e ai pontefici, da Pio IX a Giovanni Paolo II; il medaglione-ritratto di Artemio Franchi, collocato nel 1984 nello Stadio Comunale di Firenze. Ultima committenza, la medaglia per Giovanni Spadolini che, ingrandita, \u00e8 nella lastra tombale dello statista al Cimitero delle Porte Sante.\nLa sua attivit\u00e0 espositiva enumera oltre centoventi collettive, tra le quali la quadriennale di Roma (1935), la Biennale di Venezia (1936), il Premio de \"Il Fiorino\" di Firenze (1959) oltre a numerose mostre e rassegne internazionali della Medaglia.\nInsegnante negli anni Trenta alla Scuola d\u2019Arte di Pistoia (tra gli allievi ebbe Agenore Fabbri e Jorio Vivarelli), torn\u00f2 ad insegnare dal 1963 al '73 all\u2019Istituto d\u2019Arte di Arezzo.\nAccademico delle Arti del Disegno di Firenze, fu presidente della Commissione Artistica della Societ\u00e0 di Belle Arti e cofondatore del \u201cGruppo Donatello\u201d, attivissima compagine di artisti nella Firenze dal dopoguerra ad oggi, della quale fu anche vicepresidente."}
{"id": "3331449", "revid": "599013", "url": "https://it.wikipedia.org/wiki?curid=3331449", "title": "Chiesa di San Colombano (Casarza Ligure)", "text": "La chiesa di San Colombano \u00e8 stato un luogo di culto cattolico situato nella frazione di Novano nel comune di Casarza Ligure, nella citt\u00e0 metropolitana di Genova. Dell'antica chiesa ne rimangono alcune tracce e ruderi presso il paese.\nStoria e descrizione.\nDedicata al santo irlandese evangelizzatore d'Europa, fondatore dell'abbazia di San Colombano di Bobbio da cui dipendeva, l'antica \"chiesa de Noano\" - poi il termine tramut\u00f2 nell'odierno Novano - fu nominata in un documento del 1100.\nFu unita alle due rettorie di San Giovanni di Candiasco e San Michele di Casarza nel 1479. L'ultimo documento pervenuto citante la chiesa risale al 1519 e probabilmente la sua comunit\u00e0 parrocchiale venne unita ad una delle due parrocchie casarzesi.\nDel sito sono visibili alcune metrature nei pressi della localit\u00e0 di Novano."}
{"id": "3331452", "revid": "1543377", "url": "https://it.wikipedia.org/wiki?curid=3331452", "title": "Umaglesi Liga 2010-2011", "text": "L'Umaglesi Liga 2010-2011 \u00e8 stata la ventiduesima edizione della massima serie del campionato georgiano di calcio. La stagione \u00e8 iniziata il 14 agosto 2010 e si \u00e8 conclusa il 22 maggio 2011. Il ha vinto il campionato per la prima volta nella sua storia.\nStagione.\nNovit\u00e0.\nDalla Umaglesi Liga 2009-2010 sono stati retrocessi il e il , mentre dalla Pirveli Liga sono stati promossi il e il . Prima dell'inizio del campionato il Torpedo-2008 Kutaisi ha cambiato denominazione in Torpedo Kutaisi.\nFormula.\nLe 10 squadre partecipanti si sono affrontate in un doppio girone all'italiana con doppie partite di andata e ritorno, per un totale di 36 giornate. La squadra prima classificata \u00e8 stata dichiarata campione di Georgia ed ammessa al secondo turno preliminare della UEFA Champions League 2011-2012. La seconda e la terza classificata venivano ammesse al primo turno preliminare della UEFA Europa League 2011-2012. Se la squadra vincitrice della coppa nazionale, ammessa al secondo turno preliminare della UEFA Europa League 2011-2012, si classificava al secondo o terzo posto, l'accesso al primo turno di Europa League andava a scalare. Le ultime due classificate accedevano agli spareggi promozione/retrocessione contro terza e quarta classificate in Pirveli Liga per due posti in massima serie.\nClassifica finale.\nLegenda:\nNote:\nSpareggi promozione/retrocessione.\nAgli spareggi sono stati ammessi lo Spartaki-Tskhinvali e il Samt'redia, nono e decimo classificati in Umaglesi Liga, e il Dila Gori e il Chikhura Sachkhere, terzo e quinto classificati in Pirveli Liga. Le due vincenti sono state ammesse alla Umaglesi Liga 2011-2012."}
{"id": "3331455", "revid": "599013", "url": "https://it.wikipedia.org/wiki?curid=3331455", "title": "Vanderson V\u00e1lter de Almeida", "text": "Carriera.\nClub.\nDurante la sua carriera ha giocato con vari club brasiliani, dove ha militato fino al 2002, in seguito si \u00e8 trasferito in Portogallo nel Rio Ave dove \u00e8 rimasto per due stagioni, dal 2004 al 2011 ha militato nel Braga."}
{"id": "3331462", "revid": "98077", "url": "https://it.wikipedia.org/wiki?curid=3331462", "title": "Dominio utile", "text": ""}
{"id": "3331463", "revid": "1305772", "url": "https://it.wikipedia.org/wiki?curid=3331463", "title": "Vandinho", "text": ""}
{"id": "3331464", "revid": "583847", "url": "https://it.wikipedia.org/wiki?curid=3331464", "title": "The Damned Thing", "text": ""}
{"id": "3331473", "revid": "287204", "url": "https://it.wikipedia.org/wiki?curid=3331473", "title": "Inner Worlds", "text": "Inner World \u00e8 il sesto album della Mahavishnu Orchestra pubblicato nel 1976 dalla Columbia."}
{"id": "3331478", "revid": "287204", "url": "https://it.wikipedia.org/wiki?curid=3331478", "title": "Hubert Sch\u00f6sser", "text": "Biografia.\nSi distinse nelle categorie giovanili vincendo una medaglia di bronzo ai campionati mondiali juniores, ottenuta nel bob a quattro nell'edizione di Winterberg 1988.\nA livello assoluto ha vinto un trofeo di Coppa del Mondo, trionfando nel bob a quattro nel 1993/94 e in quella stessa stagione termin\u00f2 al terzo posto finale nella combinata maschile; fu inoltre terzo nel 1997/98 sempre nel bob a quattro.\nHa partecipato a due edizioni dei Giochi olimpici invernali: a si classific\u00f2 al quinto posto nel bob a due e al quarto nel bob a quattro. Quattro anni dopo, a , gareggi\u00f2 unicamente nella specialit\u00e0 a quattro piazzandosi al in nona posizione.\nHa inoltre preso parte ad alcune edizioni dei campionati mondiali, conquistando in totale due medaglie d'argento. Nel dettaglio i suoi risultati nelle prove iridate sono stati, nel bob a quattro: medaglia d'argento a Igls 1993 con Harald Winkler, Gerhard Redl e Gerhard Haidacher, medaglia d'argento a Winterberg 1995 con Gerhard Redl, Thomas Schroll e Martin Sch\u00fctzenauer e sesto a Sankt Moritz 1997.\nAgli europei ha invece conquistato quattro medaglie nel bob a quattro, di cui tre d'argento e una di bronzo.\nNell'ottobre del 1998, durante un controllo antidoping, Sch\u00f6sser venne trovato positivo al metandrostenolone e venne squalificato per due anni, al termine dei quali si ritir\u00f2 definitivamente dall'attivit\u00e0 agonistica."}
{"id": "3331485", "revid": "436907", "url": "https://it.wikipedia.org/wiki?curid=3331485", "title": "Baciami", "text": ""}
{"id": "3331487", "revid": "38245854", "url": "https://it.wikipedia.org/wiki?curid=3331487", "title": "San Celerino di Cartagine", "text": ""}
{"id": "3331490", "revid": "438678", "url": "https://it.wikipedia.org/wiki?curid=3331490", "title": "Fifie", "text": "Il Fifie \u00e8 un modello di barca a vela sviluppato sulla costa orientale della Scozia.\nVenne utilizzata dai pescatori scozzesi a partire dal 1850 fino al XX secolo.\nQueste imbarcazioni sono state principalmente usate per la pesca delle aringhe usando la rete a strascico.\nInsieme ad altri modelli di barche il Fifie \u00e8 conosciuto anche come \"Herring Drifter\" (Trascinatore di aringhe).\nSebbene le barche variano nel loro aspetto possono essere catalogate in base alla loro prua e poppa verticale, il loro ampio baglio e la loro chiglia diritta. Queste caratteristiche rendono i Fifie molto stabili in acqua e permettono loro di trasportare una grande variet\u00e0 di vele. La lunga chiglia, comunque, rende loro difficile la manovra nei piccoli porti.\nI Fifie a vela hanno due alberi con un armamento standard che consiste in una vela principale sull'albero maestro e un albero di mezzana con una vela al terzo diritta. Gli alberi sono posizionati molto avanti e verso la parte posteriore dell'imbarcazione\nper rendere il pi\u00f9 libero possibile lo spazio al centro dell'imbarcazione. Un Fifie di grandi dimensioni pu\u00f2 raggiungere i 20 metri di lunghezza. A causa della loro grande velatura sono imbarcazioni a vela molto veloci.\nI Fifie costruiti dopo il 1860 hanno tutti il ponte e dal 1870 in avanti i Fifie pi\u00f9 grandi sono stati costruiti con il sistema di costruzione a tavole appaiate al posto del sistema clinker nel quale le tavole sono sovrapposte dei primi modelli. A partire dal 1905 in poi i Fifie a vela sono stati dotati, gradualmente, di motore e trasformati in imbarcazione non pi\u00f9 a vela.\nCi sono pochi esemplari sopravvissuti di questo tipo di imbarcazione da pesca ancora esistenti.\nLo \"Scottish Fisheries Museum\" con sede a Anstruther ha restaurato un Fifie, il Reaper, e ancora naviga con questo esempio classico di imbarcazione.\nLo \"Swan Trust\" di Lerwick nelle Shetland conserva un altro Fifie, lo \"Swan\", che utilizza come imbarcazione per l'addestramento alla vela. Con questa imbarcazione circa 1.000 allievi vengono addestrati ogni anno e alcuni di loro hanno partecipato alla \"Cutty Sark Tall Ships Races\" che tocca i porti della Francia, Danimarca, Paesi Bassi, e Irlanda cos\u00ec come attorno alla Gran Bretagna."}
{"id": "3331491", "revid": "38245898", "url": "https://it.wikipedia.org/wiki?curid=3331491", "title": "Beata Maria Elena Stollenwerk", "text": ""}
{"id": "3331492", "revid": "2093951", "url": "https://it.wikipedia.org/wiki?curid=3331492", "title": "Luigi Enrico Rossi", "text": "Biografia.\nDopo gli studi liceali presso il prestigioso \"Istituto Massimo\" di Roma, studi\u00f2 filologia classica presso l'Universit\u00e0 La Sapienza, con la quale rimase in contatto fino alla sua morte. Fra i suoi insegnanti universitari vi furono Carlo Gallavotti, Bruno Gentili, Scevola Mariotti e, come relatore di tesi, Gennaro Perrotta, del quale Rossi fu uno degli ultimi allievi.\nDopo la laurea, nel 1960, Rossi prosegu\u00ec la carriera universitaria: dal 1965 come professore incaricato e infine, dal 1980 al 31 ottobre 2007, come professore ordinario di letteratura greca. \nRossi venne coinvolto, dal 1960, nello scambio internazionale fra le universit\u00e0 di altri paesi e fu, in particolare, un simbolo delle relazioni tedesco-italiane. Viaggi di ricerca lo portarono in Germania, Inghilterra, Stati Uniti e Svizzera, ed in seguito anche in Egitto, Spagna e Argentina. Fu membro della societ\u00e0 letteraria \"L'Arcadia\", della \"Societ\u00e0 per la promozione di studi ellenici\" e dell\"'Accademia di Atene\", \"Parnasso\".\nPer la sua attivit\u00e0 filologica, nel 2000 gli fu conferito il Praemium Classicum Clavarense.\nIl 9 dicembre 2005 ricevette la laurea honoris causa dall'Universit\u00e0 di Friburgo.\nLa ricerca di Rossi si concentr\u00f2 sulla lirica del periodo arcaico, sulla poesia epica, sul concetto di simposio, sul teatro greco del V secolo a.C., sulla poesia ellenistica, sulla teoria dei generi e sul rapporto tra musica e metrica.\nTra i suoi allievi si ricordano gli accademici Roberto Nicolai Mastrofrancesco, Maurizio Sonnino, Massimo Vetta, Albio Cesare Cassio e gli scrittori Alessandro D'Avenia e Rita Monaldi."}
{"id": "3331499", "revid": "834", "url": "https://it.wikipedia.org/wiki?curid=3331499", "title": "JetLag (gruppo musicale)", "text": ""}
{"id": "3331517", "revid": "1543377", "url": "https://it.wikipedia.org/wiki?curid=3331517", "title": "Welsh Premier League 2010-2011", "text": "La Welsh Premier League 2010-2011 \u00e8 la 19\u00aa edizione del massimo campionato calcistico del Galles. Ha avuto inizio il 13 agosto 2010 e si \u00e8 conclusa il 30 aprile 2011. Il Bangor City ha vinto il titolo per la terza volta.\nPlay-off per l'Europa League.\nLe prime cinque squadre classificate tra quelle non ancora qualificate per le coppe europee si sono affrontate nei play-off per la conquista dell'ultimo posto disponibile per la UEFA Europa League 2011-2012. Tutte le sfide si sono giocate in gara unica, in casa della squadra con il miglior piazzamento in classifica."}
{"id": "3331520", "revid": "94765256", "url": "https://it.wikipedia.org/wiki?curid=3331520", "title": "Labor limae", "text": "Il labor limae \u00e8 il lavoro di \"limatura\" che ogni artista compie dopo aver abbozzato l'opera. Il termine \u00e8 particolarmente usato nell'indicare la minuzia nella scelta delle parole compiuta da scrittori e poeti nelle proprie opere.\nLa locuzione deriva da un passo dell\"'Ars poetica\" di Orazio (vv. 290 sgg.). L'immagine della lima come \"simbolo di un'arte raffinata\", dopo Orazio, fu ripresa da altri scrittori latini (Ovidio, Marziale). Tuttavia, prima ancora di Orazio, Catullo stesso, insieme alla cerchia dei ne\u00f2teroi, era stato un degno rappresentante del labor limae. Nella letteratura italiana il termine lima ha assunto, con riferimento implicito a questa locuzione, il significato di \"Lavoro paziente, assiduo, meticoloso intorno a uno scritto\", e addirittura di \"ispirazione poetica\", \"mezzo stilistico\", \"criterio di valutazione della poesia\"."}
{"id": "3331524", "revid": "196390", "url": "https://it.wikipedia.org/wiki?curid=3331524", "title": "San Simeone il Vecchio", "text": ""}
{"id": "3331530", "revid": "38246493", "url": "https://it.wikipedia.org/wiki?curid=3331530", "title": "Santa Claudina Thevenet", "text": ""}
{"id": "3331531", "revid": "177966", "url": "https://it.wikipedia.org/wiki?curid=3331531", "title": "Fontana del bimbo pescatore", "text": "La fontana del bimbo pescatore ovvero Fischerbuberl-Brunnen \u00e8 una fontana sita sulla Wiener Platz a Monaco di Baviera nel quartiere di Haidhausen e creata dallo scultore Ignatius Taschner. La fontana rappresenta un bimbo nudo con un cappello in piedi su un grande globo e portante due grossi pesci tra le braccia. Tra piedi \u00e8 posto un terzo pesce. La fontana creata nel 1910 fu inizialmente eretta sul Viktualienmarkt. Con la ricostruzione della Schrannenhalle sul sito dove era situata la fontana, essa dovette essere spostata nel sito in cui si trova oggi: Haidhausen. La fontana di bronzo \u00e8 una copia dell'originale creata nel 1934."}
{"id": "3331555", "revid": "38246999", "url": "https://it.wikipedia.org/wiki?curid=3331555", "title": "Europa Centro Orientale", "text": ""}
{"id": "3331556", "revid": "238230", "url": "https://it.wikipedia.org/wiki?curid=3331556", "title": "Giuseppe Argenti", "text": "Biografia.\nNon sono note notizie biografiche relative ai primi anni di attivit\u00e0, se non che fu allievo di Pompeo Marchesi all'Accademia di belle arti di Brera.\nTra il 1834 e il 1843 si ha notizia che lavor\u00f2 in diverse occasioni al Duomo di Milano. Tuttavia la maggior parte della sue opere furono realizzate nelle citt\u00e0 dello stato sabaudo, dove collabor\u00f2 anche con lo scultore Stefano Butti.\nTra il 1836 e il 1838, per la Barriera Albertina, realizz\u00f2 statue allegoriche raffiguranti virt\u00f9 o attivit\u00e0 civiche.\nA Palazzo Bertelli, inaugurato il 4 novembre del 1837, realizz\u00f2 la statua superiore, che raffigura un'allegoria della citt\u00e0 di Novara.\nTra il 1839 e il 1841 realizz\u00f2, a Palazzo Orelli, il vertice e gli acroteri laterali del timpano, con rappresentazioni dell'Acqua e della Terra, assieme alla statua di Melchiorre Gioja all'interno.\nPer lo Scurolo di Sant'Alessandro a Fontaneto d'Agogna (NO), nel 1845, Argenti esegu\u00ec le 12 statue in terracotta con i santi onomastici degli illustri committenti, proprietari in Fontaneto.\nNel 1851 realizz\u00f2, al palazzo dell'Archivio di Stato, sull'architrave dell'ingresso, la statua del Genio della Conservazione.\nDal 1852, nel cortile centrale dell'Ospedale maggiore della Carit\u00e0, realizz\u00f2 medaglie e busti marmorei di benefattori organizzati in base a un suo progetto decorativo.\nNel 1858, a Bellinzago Novarese, nella chiesa parrocchiale di San Clemente, Argenti realizz\u00f2 le quattro statue degli Evangelisti, da lui eseguite su disegno dall'Antonelli. \nOltre a queste realizz\u00f2 due busti di marmo, raffiguranti l'uno il prevosto Serafino Bellini e l'altro Alessandro Antonelli.\nA Vercelli, nel 1864, in collaborazione con lo scultore Ercole Villa che ritrasse lo statista Cavour, Argenti realizz\u00f2 le due statue allegoriche alla base del monumento dedicate all'Agricoltura che tiene in mano i frutti della terra e al Commercio che auspica il libero mercato, come titola il grande volume ai suoi piedi.\nTra il 1867 e il 1869 esegu\u00ec la serie di medaglioni a tema religioso per il Duomo di Novara.\nOpere.\nMolti sono i suoi lavori nella citt\u00e0 di Novara ed in provincia.\nA titolo di esempio, a Novara realizz\u00f2, al Palazzo Civico, il monumento a Carlo Alberto, distrutto nel periodo della seconda guerra mondiale. Rappresentava un'aquila con un'ala spezzata, posta tra due statue, raffiguranti la Vigilanza e la Temperanza.\nRiconoscimenti.\nIl comune di Novara gli ha intitolato una via nel quartiere Sacro Cuore, presso Largo Leonardi."}
{"id": "3331561", "revid": "572484", "url": "https://it.wikipedia.org/wiki?curid=3331561", "title": "Condensato (teoria quantistica dei campi)", "text": ""}
{"id": "3331571", "revid": "183976", "url": "https://it.wikipedia.org/wiki?curid=3331571", "title": "Jamaica-Koalition", "text": ""}
{"id": "3331576", "revid": "729019", "url": "https://it.wikipedia.org/wiki?curid=3331576", "title": "General Electric CJ610", "text": "Il General Electric CJ610 \u00e8 un turbogetto derivato dalla versione militare J85, usato su diversi modelli di business jet tra cui il Learjet 23 e l'Hamburger Flugzeugbau HFB 320 Hansa Jet.\nStoria.\nIl CJ610 \u00e8 stato uno dei primi motori turbogetto ad essere impiegato su velivoli civili. La sua progettazione (insieme a quella del suo derivato turbofan CF700) inizi\u00f2 nel 1959. Condivideva con il progetto militare J85 il generatore di gas, ovvero gli otto stadi del compressore, la camera di combustione di tipo anulare e i due stadi della turbina.\nAd oggi sono ancora in esercizio pi\u00f9 di 560 velivoli su cui sono installati motori CJ610."}
{"id": "3331577", "revid": "6923", "url": "https://it.wikipedia.org/wiki?curid=3331577", "title": "Jacques Duchesne-Guillemin", "text": "Biografia.\nDopo aver studiato linguistica all'Universit\u00e0 Cattolica di Lovanio, laureandosi nel 1931 con una tesi sulla Linguistica comparativa, si \u00e8 poi perfezionato presso la Universit\u00e0 Sorbona di Parigi, dove nel 1933 ha conseguito l'attestato di perfezionamento in Studi indiani, conseguendo, successivamente, i diplomi all'Intistut Catholique di Parigi nel 1936 (diploma in Lingua armena), alla \u00c9cole pratique des hautes \u00e9tudes di Parigi nel 1937 e all'Institut Linguistique di Parigi nel 1937.\nDal 1938, Duchesne-Guillemin ha ricoperto il ruolo di \"charg\u00e9 de cours\" presso l'Universit\u00e0 di Liegi, divenendo professore in Studi indo-iranici nel 1943.\nSuccessivamente \u00e8 stato \"visiting professor\" presso l'Universit\u00e0 di Londra (1950-1957), la Columbia University (1958-1959), l'Universit\u00e0 di Chicago (1962) e la University of California (1967 e 1975).\nDal 1973, Duchesne-Guillemin \u00e8 curatore della serie di pubblicazioni scientifiche \"Acta Iranica\".\nL'Universit\u00e0 di Teheran gli ha conferito, nel 1975, la laurea \"honoris causa\".\nJacques Duchesne-Guillemin \u00e8 stato il marito della musicologa Marcelle Duchesne-Guillemin (1907-1997)."}
{"id": "3331578", "revid": "149727", "url": "https://it.wikipedia.org/wiki?curid=3331578", "title": "Stati Sardi", "text": ""}
{"id": "3331579", "revid": "1784492", "url": "https://it.wikipedia.org/wiki?curid=3331579", "title": "Campionato europeo di calcio Under-18 2000", "text": "Il Campionato europeo Under-18 fu organizzato in Germania per tutti i calciatori nati dopo il 1\u00ba gennaio 1982."}
{"id": "3331580", "revid": "297059", "url": "https://it.wikipedia.org/wiki?curid=3331580", "title": "Liber papiensis", "text": "Il Liber papiensis, \u00e8 una raccolta di leggi che riportava gli editti longobardi e i capitolari imperiali che riguardavano l'Italia. Un'importante fonte relativa al \"Liber\" \u00e8 il commentario \"Expositio ad Librum Papiensem\", scritto da un autore anonimo intorno al 1070, quasi sicuramente nell'Italia settentrionale, probabilmente a Pavia, dove, almeno dal X secolo, era attiva presso il palazzo Reale (sede dell'amministrazione e del massimo tribunale del regno) un'importante scuola giuridica fondata per formare i giudici regi.\nRiporta le decisioni dei giudici ed anche dei giuristi, ma le prime mostrano di essere espressione non di una \"cultura giuridica\", bens\u00ec di una rigida applicazione dei formulari.\nL'estensore del \"Liber\" mostra, invece, una raffinata cultura, probabilmente formata sui testi romani, ma che applica al diritto feudale.\nSono presi in esame centinaia di capitoli dei re longobardi, come i re Rotari e Liutprando, e poi di quelli franchi, come Carlo Magno e Pipino. La continuit\u00e0 del regno porta a considerare gli altri re del \"Regnum Italicum\" fino all'imperatore Ottone I."}
{"id": "3331583", "revid": "287204", "url": "https://it.wikipedia.org/wiki?curid=3331583", "title": "Ordine di Grandmont", "text": "LOrdine di Grandmont fu un Ordine religioso fondato da santo Stefano di Thiers verso la fine dell'XI secolo. L'Ordine prese il nome dalla sua casa madre, l'abbazia di Grandmont sita nell'omonimo villaggio, oggi parte del comune francese di Saint-Sylvestre, nel dipartimento dell'Alta Vienne (Limosino). I membri dell'Ordine erano conosciuti come \"grandmontini\" o anche \"boni homines\" o \"bonshommes\". Esso si estinse alla fine del XVIII secolo.\nFondazione dell'Ordine.\nLa data esatta della fondazione dell'Ordine \u00e8 piuttosto incerta. La storia tradizionale presenta serie difficolt\u00e0 cronologiche ed \u00e8 basata sulla bolla di papa Gregorio VII, ora riconosciuta come un falso. Il fondatore santo Stefano di Thiers era stato talmente impressionato dalla vita degli eremiti, che egli ebbe modo di conoscere personalmente durante il suo soggiorno forzato in Italia, da desiderare ardentemente di imitarli e introdurne lo stile di vita nel suo paese nat\u00eco. Si disse che egli avesse installato un romitaggio, inizio della fondazione dell'Ordine, nella valle di Muret, presso Limoges nel 1076, ma Edmond Mart\u00e8ne considera che la fondazione del medesimo non possa essere datata anteriormente al 1100.\nPresumibilmente Stefano, ordinato nel 1073, ottenne da papa Alessandro II l'autorizzazione a fondare l'Ordine. Egli si diresse nel Limosino e nel deserto di Muret, vicino a Limoges, si costru\u00ec una capanna di tronchi d'albero e visse col\u00e0 per qualche tempo in completa solitudine. A poco a poco alcuni discepoli si unirono a lui e si form\u00f2 una comunit\u00e0 monastica.\nSebbene gli appartenenti all'Ordine di Grandmont abbiano sempre sostenuto di far parte di un Ordine indipendente, si \u00e8 detto che si trattasse di un ramo dell'ordine benedettino oppure di un ordine di canonici regolari, ma Mart\u00e8ne ritiene che Santo Stefano abbia creato quest'istituzione sul modello dell'Ordine certosino.\nLa Regola.\nLa cosiddetta \"Regola di santo Stefano\" fu redatta su richiesta del quarto priori, Stefano di Liciac (1139 - 1163), da parte di Ugo di La Certa, e comprende gli usi di Grandmont di quasi vent'anni dopo la morte di santo Stefano, avvenuta nel 1124. Questi infatti, di per s\u00e9, non lasci\u00f2 scritti originali. La sua massima era: \u00abNon esistono altre regole che il Vangelo di Cristo\u00bb ed essendo questo il fondamento delle regole, praticare la sua morale significava adempiere ai doveri di un buon religioso.\nI primi grandmontini erano famosi per la loro estrema austerit\u00e0: la povert\u00e0 era rigorosamente praticata e le regole vietavano il possesso di terre oltre il cippo che delimitava il terreno del convento, quello di bestiame (escluse le api), prebende o chiese non direttamente proprie. La mendicit\u00e0 era autorizzata solo quando non vi era pi\u00f9 cibo nella casa ed anche in quel caso il vescovo locale doveva essere preventivamente informato della situazione.\nLa legge dell'osservanza del silenzio era altrettanto severa, cos\u00ec come quelle del digiuno e dell'astinenza dalle carni. La regola fu modellata su quella dei camaldolesi ma molte norme furono mutuate dai canoni dell'Ordine di Sant'Agostino; il superiore venne chiamato il \"corrector\".\nLa prima stesura della regola fu approvata nel 1156 da papa Adriano IV e confermata, con qualche variante, da papa Alessandro III nel 1171; infine una terza stesura, l'ultima prima del ridimensionamento dell'Ordine avvenuto nel 1317, fu approvata nel 1188 da papa Clemente III, un anno prima della canonizzazione del fondatore.\nL'apice.\nDopo il decesso del fondatore nel 1124 suoi discepoli si trasferirono, verso il 1150, nel vicino deserto roccioso di Grandmont a causa di una disputa circa la propriet\u00e0 di Muret.\nSotto Stefanao di Liciac l'ordine si diffuse rapidamente e nel 1170 esso contava sessanta monasteri, in gran parte nell'Aquitania, nell'Anjou e nella Normandia. Sotto il suo successore Bernardo di Boschiac, vi furono ottanta nuove case ed i \"bonshommes\" stavano per comparire con le loro case in tutte le diocesi di Francia.\nL'influenza dei grandmontini raggiunse il vertice nel XII secolo. La loro santa austerit\u00e0 destava l'ammirazione di tutti gli osservatori ed i re d'Inghilterra e di Francia facevano a gara l'un l'altro nel concedere loro favori. Enrico II d'Inghilterra fece ricostruire un monastero e Luigi IX di Francia ne fece erigere uno nuovo a Vincennes, vicino a Parigi e l'Ordine divenne in voga in Francia, con sessanta nuove case fondate nel 1170. Fu introdotto anche un sistema di fratelli laici su larga scala, cui fu affidata la gestione delle incombenze sui beni temporali, ma la cosa non funzion\u00f2 bene.\nIl declino.\nL'et\u00e0 d'oro di Grandmont comunque dur\u00f2 solo per sessant'anni dopo la morte del fondatore, durante i quali i monaci svilupparono nuove tecniche di fabbricazione dello smalto di Limoges. Dopo di che la storia dell'Ordine fu interrotta da una sequenza di dispute, nella forma di liti fra categorie di monaci che furono una costante fonte di debolezza. Gi\u00e0 nel XII secolo la mal definita posizione dei fratelli laici fu causa di guai. Essi divennero molto pi\u00f9 numerosi dei monaci religiosi ed ebbero il controllo completo dell'amministrazione dei beni temporali, in modo che gli ultimi fossero pi\u00f9 liberi di adempire alle loro funzioni spirituali. Un graduale rilassamento nella regola della povert\u00e0 port\u00f2 a grandi possedimenti, il che accrebbe ancor di pi\u00f9 l'importanza dei fratelli laici, i quali a questo punto pretesero parit\u00e0 di considerazione con quelli religiosi. Ci\u00f2 condusse a situazioni scandalose.\nNel 1185 i fratelli laici dell'Abbazia di Grandmont si ribellarono apertamente, espulsero il priore Guglielmo de Trahinac con 200 religiosi e nominarono priore un intruso. La situazione politica rese pi\u00f9 amari questi dissensi, essendosi l'Ordine spaccato in due fazioni, quella francese e quella inglese. I papi che si succedettero cercarono di ristabilire la pace ma inutilmente. Nel 1219 il priore di Grandmont e quaranta monaci furono nuovamente espulsi dai laici ribelli. Nel 1244 I delegati papali consigliarono l'unione con l'Ordine Cistercense, come soluzione per por fine alla liti. Questa minaccia, e l'espulsione di un gran numero di grandmontini produsse, in una certa misura, la pace. I numeri, tuttavia, si ridussero: verso il 1150 l'Ordine contava 1200 membri, ma verso il XIV secolo ne erano rimasti solo 800. Per di pi\u00f9 il rilassamento nell'osservanza della regola 1224 condusse alla sua abolizione di fatto.\nNel 1317 papa Giovanni XII, del quale si era detto talvolta fosse stato lui stesso monaco, emise la bolla \"Exigente debito\" per salvare l'Ordine dalla totale distruzione. La sua organizzazione fu modificata e la regola mitigata. Il numero di \"case\" fu ridotto da 149 a 39. Il priore di Grandmont divenne abate ed i superiori delle case dipendenti, conosciuti prima con il titolo di \"corrector\", assunsero per il futuro il titolo di priore. L'abate di Grandmont sarebbe stato eletto dalla propria comunit\u00e0 e non, come in precedenza, da delegati dell'intero Ordine. Un Capitolo generale dell'Ordine doveva essere indetto annualmente con la partecipazione con il priore ed un monaco per ciascuna casa dipendente.\nQueste misure decise e rigorose provocarono una leggera ripresa dell'Ordine, ma nonostante la vigilanza della Santa Sede e la buona amministrazione dei primi abati, il miglioramento fu di breve durata. L'Ordine soffr\u00ec notevolmente nel corso della guerra dei cento anni. Per oltre un secolo (dal 1471 fino al 1579) Grandmont fu assegnata ad un abate commendatario; poco dopo tale periodo vi erano solo pi\u00f9 otto monaci nell'Abbazia. Gli ugonotti assalirono l'abbazia nel 1604 ma furono respinti dall'abate Rigaud de Lavaur.\nLa Stretta osservanza.\nNel 1643 l'abate Georges Barny (1635 - 1654) tenne il primo Capitolo generale dopo 137 anni ed in esso Dom Charles Fr\u00e9mon fu autorizzato a fondare la \"Stretta osservanza dell'Ordine di Grandmont\". Questo nuovo ramo, che rimaneva comunque sotto la giurisdizione dell'abate, fu notevole per l'adozione dell'originaria austerit\u00e0, ma non ebbe mai pi\u00f9 di otto case. A differenza dell'Ordine principale, essi non ebbero mai il nome di \"bonshommes\".\nAll'inizio del XVIII secolo le due Osservanze messe insieme contavano solo 150 membri circa, ma le liti erano frequenti ed amare come non mai. Grandmont fu una delle prime vittime della cosiddetta Commissione dei regolari. I religiosi della Stretta Osservanza vennero dispersi nel 1780 ma la battaglia per la sopravvivenza si protrasse fino al 1787, allorch\u00e9 gli ultimi due monaci furono espulsi dalla casa madre. L'abbazia fu infine distrutta all'inizio del XIX secolo ed oggi ne rimangono solo alcuni frammenti di muri.\nEredit\u00e0.\nGrandmont non produsse mai scritti di una certa rilevanza. A parte alcune vite di Santo Stefano, l'opera pi\u00f9 importante fu il trattato di G\u00e9rard Ithier: \"De institutione novitiorum\" - un'opera spirituale molto apprezzata nel Medioevo, generalmente ma erroneamente attribuita a Ugo di San Vittore.\nLa veste monacale originale di Grandmont era costituita da una tunica grezza con scapolare e cappuccio, marrone nei primi tempi ma cambiato successivamente in nero. I monaci misero da parte gradualmente l'umile scapolare ed il cappuccio per adottare il rocchetto e la berretta. La veste originale fu ripresa dai monaci della Stretta Osservanza. Il fondatore aveva esplicitamente vietato l'adozione nell'Ordine di case per religiose, ci\u00f2 nondimeno quattro piccoli monasteri di suore furono ammessi nella diocesi di Limoges.\nAl di fuori della Francia l'Ordine contava solo cinque case: due in Navarra e tre in Inghilterra fino al XV secolo. Queste ultime, site ad Alberbury, Craswall, Herefordshire e Grosmont, non acquisirono mai importanza e furono sempre occupate da un numero molto basso di monaci.\nL'architettura dell'Ordine \u00e8 notevole per la sua semplicit\u00e0: una singola navata con volta a botte ed una piccola abside, tre finestre ad est ed una ad ovest mentre l'ingresso alla chiesa \u00e8, nella maggior parte delle chiese rimaste, dal lato nord-ovest.\nElenco di priori ed abati.\n\"Priori\"\n\"abati\"\nBibliografia.\nin lingua francese:\nArch. dep. de la Haute-Vienne, I SEM 10, f\u00b0 52. f\u00b0 39. Fonds de Grandmont 5 HH..."}
{"id": "3331585", "revid": "16758", "url": "https://it.wikipedia.org/wiki?curid=3331585", "title": "Federal Prospects Hockey League", "text": "La Federal Prospects Hockey League (FPHL) \u00e8 una lega professionistica nordamericana di hockey su ghiaccio. Fu fondata nel 2009 come Federal Hockey League (FHL), ma ha iniziato la sua attivit\u00e0 nella stagione 2010-2011. Inizialmente coinvolgeva squadre dell'Ontario e del nordest degli Stati Uniti (Massachusetts, New York e Connecticut).\nPrimo \"commissioner\" a capo della lega \u00e8 Don Kirnan.\nTra il 2015 ed il 2018 la lega ha saltuariamente assunto la denominazione di \"Federal Professional Hockey League\", mentre dal termine della stagione 2018-2019 si \u00e8 ribattezzata con l'attuale denominazione."}
{"id": "3331591", "revid": "183694", "url": "https://it.wikipedia.org/wiki?curid=3331591", "title": "Franz B\u00fccheler", "text": "Biografia.\nSi laure\u00f2 all'universit\u00e0 di Bonn.\nNominato professore insegn\u00f2 all'Universit\u00e0 di Friburgo (1858), all'Universit\u00e0 di Greifswald (1866) e all'Universit\u00e0 di Bonn dal 1870. Nel 1878 divenne editore aggiunto al \"Rheinisches Museum f\u00fcr Philologie\". Sia come docente che come oratore ebbe grande successo.\nOpere (selezione).\nScrisse anche \"Grundriss der lateinischen Deklination\" (1866), \"Des Recht von Gortyn\" (Francoforte sul Meno, 1885, con Ernst Zitelmann) ed esegu\u00ec la supervisione dell'edizione del 1893 di \"Persii, Juvenalis, Sulpiciae saturae\" di Otto Jahn."}
{"id": "3331593", "revid": "287204", "url": "https://it.wikipedia.org/wiki?curid=3331593", "title": "Martin Sch\u00fctzenauer", "text": "Biografia.\nAtletica leggera.\nDurante la sua attivit\u00e0 sportiva \u00e8 stato anche un velocista di buon livello nell'atletica leggera; ha infatti preso parte ai Giochi olimpici di come componente della staffetta 4\u00d7100 m austriaca, non riuscendo il quartetto a superare le batterie del primo turno. Ha inoltre vinto sei medaglie ai campionati austriaci assoluti: cinque d'oro, delle quali quattro nei 100 m (dal 1993 al 1996) e una nella staffetta 4\u00d7100 (nel 1994), pi\u00f9 un'altra d'argento vinta nel 1993 nei 200 m; completa il suo palmar\u00e8s nazionale un ulteriore bronzo colto nei 200 m agli assoluti indoor del 1990.\nBob.\nParallelamente alla sua attivit\u00e0 nell'atletica, Sch\u00fctzenauer gareggiava anche nel bob nel ruolo di frenatore per la squadra nazionale austriaca. Ha infatti partecipato a quattro edizioni dei Giochi olimpici invernali: a si classific\u00f2 al decimo posto nel bob a quattro, mentre a fu diciassettesimo nel bob a due e sesto nel bob a quattro. Quattro anni dopo, a , gareggi\u00f2 unicamente nella specialit\u00e0 a quattro piazzandosi in nona posizione e infine a ottenne la settima piazza nella gara a due e la tredicesima in quella a quattro.\nHa inoltre preso parte ad alcune edizioni dei campionati mondiali, conquistando in totale una medaglia d'argento. Nel dettaglio i suoi risultati nelle prove iridate sono stati, nel bob a due: diciottesimo a Cortina d'Ampezzo 1999; nel bob a quattro: medaglia d'argento a Winterberg 1995 con Hubert Sch\u00f6sser, Gerhard Redl e Thomas Schroll, sesto a Sankt Moritz 1997 e nono a Cortina d'Ampezzo 1999.\nAgli europei ha invece conquistato tre medaglie nel bob a quattro, di cui due d'argento e una di bronzo."}
{"id": "3331602", "revid": "13102", "url": "https://it.wikipedia.org/wiki?curid=3331602", "title": "Claudio Salmasio", "text": ""}
{"id": "3331603", "revid": "767487", "url": "https://it.wikipedia.org/wiki?curid=3331603", "title": "Werburga", "text": "Biografia.\nWerburga o Vereburga era figlia del re di Mercia Wulfhere e di sant'Ermenegilda (figlia di Eorcenberht, re del Kent).\nLa nonna santa Sexburga e la madre Ermenegilda furono badesse dell'abbazia di Ely e secondo la tradizione tocc\u00f2 a Vereburga ricoprire il prestigioso incarico: nel 675, alla morte del padre, rinunci\u00f2 ai fasti della corte e si ritir\u00f2 nell'abbazia di Ely. Resse l'abbazia con scrupolo e fond\u00f2 numerosi altri monasteri. \nMor\u00ec nel monastero di Trentham nel Lincolnshire il 3 febbraio 699. Fu sepolta nel monastero di Hanbury nello Staffordshire.\nCulto.\nNell'875 le reliquie di Vereburga furono traslate, per salvarle dalla profanazione durante le invasioni danesi, dal monastero di Hanbury a Chester, che divenne frequentatissima meta di pellegrinaggi. Il suo reliquiario fu per\u00f2 distrutto sotto il regno di Enrico VIII d'Inghilterra, durante la Riforma Protestante.\nNel Martirologio Romano: \u00abA Chester, nella Mercia, in Inghilterra, santa Verburga, badessa di Ely, fondatrice di vari monasteri.\u00bb\nLa sua Memoria liturgica cade il 3 febbraio."}
{"id": "3331604", "revid": "38247752", "url": "https://it.wikipedia.org/wiki?curid=3331604", "title": "Santa Werburga", "text": ""}
{"id": "3331607", "revid": "287204", "url": "https://it.wikipedia.org/wiki?curid=3331607", "title": "Best Of (Alex Britti)", "text": "Best Of \u00e8 la prima raccolta del cantautore pop italiano Alex Britti, pubblicato il 1\u00ba febbraio 2011 dall'etichetta discografica Universal.\nNel gennaio precedente \u00e8 stato pubblicato il singolo \"Immaturi\", colonna sonora dell'omonimo film, di Paolo Genovese che \u00e8 l'unico inedito della raccolta."}
{"id": "3331608", "revid": "1005847", "url": "https://it.wikipedia.org/wiki?curid=3331608", "title": "Africa Centre", "text": "L'Africa Centre \u00e8 un'istituzione culturale e artistica internazionale con sede a Citt\u00e0 del Capo in Sudafrica.\nStoria.\nIl progetto dell'Africa Centre viene avviato nel 2003 per volont\u00e0 della societ\u00e0 vinicola sudafricana Spier e con il suo sostegno. Inizialmente il centro ha sede a Stellenbosh, in seguito viene trasferito a Citt\u00e0 del Capo. \nPer la pianificazione della struttura e del programma dell'istituzione viene coinvolto un gruppo di ideazione coordinato da Dominique Malaquais e composto da Adegboyega Adefope, Bongiwe Dhlomo-Mautloa, Ntone Edjabe, Stanley Hermans, Faustin Linyekula, Olu Oguibe, Edgar Pieterse e AbdouMaliq Simone. Il gruppo ha il compito di incontrarsi in 4 citt\u00e0 del mondo per visitare e valutare dei modelli istituzionali. Il risultato \u00e8 una relazione stilata nel 2006.\nAttivit\u00e0.\nL'Africa Centre ha un programma di attivit\u00e0 interdisciplinare, focalizzato sull'innovazione, l'Africa e la sua diaspora. Alcune delle iniziative sono realizzate in Sudafrica, altre coinvolgono pi\u00f9 nazioni del continente. Le iniziative documentano e danno visibilit\u00e0 a produzioni letterarie, artistiche, musicali, teatrali e intellettuali attraverso esposizioni, performance, pubblicazioni, programmi di incontri e scambio internazionali e sostegno alla creazione di nuove opere."}
{"id": "3331617", "revid": "125867553", "url": "https://it.wikipedia.org/wiki?curid=3331617", "title": "Vendetta (videogioco 1991)", "text": "Vendetta, conosciuto in Giappone come , \u00e8 un videogioco arcade di tipo picchiaduro a scorrimento orizzontale (a tratti anche verticale) sviluppato e pubblicato nel 1991 dalla Konami.\nFa parte di una trilogia iniziata con \"Crime Fighters\", videogioco di minor successo pubblicato nel 1989 che doveva rappresentare la risposta della Konami in un mercato dominato da \"Double Dragon\" e \"Final Fight\"; al contrario \"Vendetta\" ha ottenuto un ottimo riscontro commerciale. Il terzo gioco della serie, \"Violent Storm\", \u00e8 uscito nel 1993.\nTrama.\nIl gioco \u00e8 ambientato in un'immaginaria citt\u00e0 statunitense, Dead End City, sconvolta dal crimine e dal degrado, dove sono le bande a controllare i quartieri.\nNel tentativo di espandere il proprio dominio territoriale i malvagi Dead End Gang capeggiati da Faust rapiscono Kute Kate, ragazza membro del clan rivale Cobras;\nquattro membri dei Cobras, tutti esperti nel combattimento da strada, decidono di liberare la ragazza e mettere fine una volta per tutte allo strapotere dei Dead End Gang.\nLa trama \u00e8 totalmente differente e non relazionata nei personaggi e nel luogo sia con quella di \"Crime Fighters\" sia con quella di \"Violent Storm\" bench\u00e9 tutte e tre presentino come ambientazione una metropoli in mano al crimine e il tema del rapimento di ragazze.\nModalit\u00e0 di gioco.\n\"Vendetta\" eredita molto dal suo predecessore, mantenendo un gameplay simile ma migliorandolo ulteriormente.\nSi utilizzano un pulsante per i pugni e uno per i calci; il set di mosse \u00e8 abbastanza variegato. Per tre dei quattro personaggi - Boomer, Hawk e Sledge - non ci sono sostanziali differenze nella tipologia di colpi e quindi la differenza sta tutta principalmente nelle caratteristiche atletiche di velocit\u00e0 e potenza.\n\u00c8 possibile con ognuno dei personaggi afferrare il nemico e scagliarlo oppure colpirlo ripetutamente sul volto o prenderlo a ginocchiate (qui \u00e8 presente uno dei vari elementi di comicit\u00e0 del gioco, col nemico che pu\u00f2 essere percosso anche ai testicoli con sceneggiata annessa), si pu\u00f2 colpire il nemico con calci all'indietro, si pu\u00f2 colpire il nemico quando \u00e8 a terra e si pu\u00f2 utilizzare una tecnica in salto o da fermo (realizzabile con la pressione contemporanea dei due pulsanti) che stende direttamente l'avversario; in cooperazione \u00e8 possibile afferrare un nemico da dietro e immobilizzarlo affinch\u00e9 il proprio compagno possa infierire su di esso.\nNello svolgersi del gioco si possono trovare molte armi da utilizzare ed altri oggetti da scagliare contro i nemici, da coltelli a fucili a pompa, da secchi a mattoni, da molotov a sacchi di farina. Per raccoglierli si deve usare il tasto A, quello con cui i personaggi danno cazzotti.\nSi hanno a disposizione 3 vite e per ciascuna di essa c'\u00e8 una barra che rappresenta l'energia del giocatore; al termine di un livello la barra di energia torna carica al massimo. Durante i vari livelli \u00e8 possibile anche recuperare tacche di energia, raccogliendo le varie vivande nascoste all'interno di alcune casse che dovranno pertanto essere rotte (anche in questi casi bisogner\u00e0 usare il tasto A).\nIl punteggio \u00e8 rappresentato dal numero di nemici eliminati.\nLa versione per l'estero \"Vendetta\" permette di giocare fino a un massimo di quattro giocatori contemporaneamente, mentre la versione originale \"Crime Fighters 2\" \u00e8 limitata a una cooperazione di due giocatori.\nIl gioco ricomincia daccapo una volta terminato, con una difficolt\u00e0 maggiore.\nMembri dei Cobras.\nPugile di colore, un tempo attivo nell'agonismo, con caratteristiche pi\u00f9 rivolte all'agilit\u00e0 rispetto alla potenza.\nIl suo set di mosse \u00e8 basato esclusivamente sull'utilizzo dei pugni, il che ne fa il pi\u00f9 debole dei Cobra.\nEx Wrestler, ispirato ad Hulk Hogan; nella storia \u00e8 il protettore di Kate.\nOvviamente utilizza molte tecniche del Wrestling, con caratteristiche maggiormente votate alla potenza: \u00e8 il meno agile dei Cobra.\nBiondo esperto di arti marziali, agile ed abile con i calci.\nEx prigioniero di guerra nella sua vita da militare, il personaggio esteticamente si rif\u00e0 a Mr. T.\nLottatore pi\u00f9 potente che agile.\nLivelli.\nIl gioco presenta 5 livelli, pi\u00f9 un livello extra.\nCome tutto il gioco anche l'ambientazione del primo livello \u00e8 una zona di Dead End City; si fa il proprio ingresso nel territorio della Dead End Gang attraverso un ponte metallico, dal quale \u00e8 possibile gettare i nemici in acqua; si passa poi in un magazzino ed infine si combatte il boss dell'area sul cassone di un autocarro in corsa.\nTra i nemici che si affrontano c'\u00e8 il primo di una lunga serie di lottatori con maschera da hockey su ghiaccio, carattere chiaramente desunto da Jason Voorhees di \"Venerd\u00ec 13\" (con una fobia per i gatti neri) ed un altro molto simile a Guile di Street Fighter II.\nIl boss di fine livello, Buzzsaw Bravado, \u00e8 un individuo con \"look\" da punk, che attacca con una motosega angolare e viene aiutato da scagnozzi.\nIl livello si sviluppa in un cantiere edile di una struttura a pi\u00f9 piani, muovendosi dal piano terra all'ultimo piano e viceversa tramite un ascensore e un montacarichi.\nTra i nemici che appaiono per la prima volta ci sono dei grassi luchador e dei punk armati di catene. Il giocatore dovr\u00e0 anche evitare di venire schiacciato da alcuni carichi sospesi.\n\u00c8 presente un boss di met\u00e0 livello che si affronta all'ultimo piano della struttura, il nippo-americano Joe Ohsugi (probabile omaggio a Sh\u014d Kosugi), esperto di Ninjitsu e armato di kusarigama e shuriken.\nIl boss di fine livello \u00e8 invece Missing Link, un mostruoso e mastodontico lottatore con dreadlock ai capelli, barba folta e catene su corpo e braccia; \u00e8 lento ma molto forte; sembrerebbe prendere ispirazione da Bruiser Brody. La lotta contro il gigante avviene nei sotterranei del cantiere.\nCi troviamo nel classico quartiere alla moda del centro della citt\u00e0, ambientazione notturna: i combattimenti hanno inizio in strada per proseguire quindi in un negozio di alimentari e infine in un casin\u00f2. Il giocatore dovr\u00e0 affrontare anche ragazze in abito fetish armate di frusta, uomini con la divisa parodie del poliziotto dei Village People che aggrediscono il giocatore leccandolo, e persino due ciechi in trench nero armati di molotov (il primo all'interno del negozio, l'altro nei pressi del casin\u00f2), molto temibili anche per i violenti calci che possono rifilare agli eroi quando questi sono gi\u00e0 finiti a terra. Il boss di fine livello \u00e8 rappresentato dai proprietari del casin\u00f2, i due gemelli Rude, dei quali uno \u00e8 alto e grosso e l'altro un nano molto agile ed armato di coltelli; combattono cooperando tra loro. Il Rude nano pu\u00f2 essere afferrato e scagliato addosso al fratello. Per passare al livello successivo \u00e8 sufficiente abbattere il Rude grande: se invece soccombe prima il nano, il giocatore dovr\u00e0 continuare a combattere contro l'altro Rude.\nIl livello \u00e8 ambientato nel porto della citt\u00e0 ed \u00e8 interamente realizzato in un solo scenario, dove si va dalla banchina fino al ponte di una nave attraccata, che salper\u00e0 non appena il boss vi avr\u00e0 messo piede.\nTra i nuovi nemici da affrontare ci sono punk in trench muniti di fucile a pompa, alcuni cani particolarmente aggressivi e un paio di sommozzatori armati di arpione.\nIl boss di fine livello, tale Kruel Kurt, \u00e8 un energumeno pelato e armato di ancora; la sua tecnica di combattimento rispecchia quella utilizzata nel primo livello da Buzzsaw Bravado, se non che ha in pi\u00f9 un micidiale attacco rotante. Al pari di Buzzsaw Bravado, viene aiutato da scagnozzi.\nIl livello si svolge nel quartiere pi\u00f9 degradato della citt\u00e0; lungo il percorso bisogner\u00e0 fare attenzione anche a insegne e vasi che cadono dai palazzi. Si rivedono molti dei nemici presenti nei primi quattro livelli: tra i caratteri pi\u00f9 ricorrenti, i cani e i lottatori mascherati. Il covo della Dead End Gang si trova all'ultimo piano di un edificio in rovina: per accedervi, occorre salire su un montacarichi. Dopo aver eliminato diversi nemici i Cobras affronteranno il loro leader Faust, individuo robusto e dai capelli rossi e folti, che aiutato da alcuni scagnozzi lotta senza mai togliersi i suoi inconfondibili occhiali scuri; oltre a usare calci e cazzotti, egli pu\u00f2 effettuare il \"Muta Mist\", tecnica resa celebre dal wrestler \"Il Grande Mutah\", consistente nel soffiare dalla bocca una sostanza verde che toglie il fiato al giocatore per un determinato lasso di tempo, e quando si trova in grande pericolo ricorre ad un mitragliatore. Abbattuto il boss, i Cobra liberano Kute Kate.\nL'ambientazione \u00e8 la medesima dello scenario di partenza nel primo livello: con grande sorpresa a bloccare il passaggio agli eroi si ripresentano tutti i boss del gioco, Faust incluso (ma stavolta privo di mitragliatore), e se ne dovranno affrontare due per volta, dapprima Buzzsaw Bravado e Missing Link, quindi Joe Ohsugi e i gemelli Rude, infine Kruel Kurt e Faust: questi ultimi vengono aiutati da vari scagnozzi. Se alla morte di Kurt e Faust c'\u00e8 qualche nemico comune ancora in vita, il combattimento dovr\u00e0 proseguire fino alla totale eliminazione della Dead End Gang.\nColonna sonora.\nIl 5 ottobre 1991 la King Records pubblic\u00f2 un'edizione limitata della colonna sonora del gioco, presente in Konami Game Music Collection Vol.4."}
{"id": "3331620", "revid": "767487", "url": "https://it.wikipedia.org/wiki?curid=3331620", "title": "Fed Cup 2011 Zona Asia/Oceania Gruppo I - Pool A", "text": "Il Pool A della Zona Asia/Oceania Gruppo I nella Fed Cup 2011 \u00e8 uno dei due \"pool\" (gironi) in cui \u00e8 suddiviso il Gruppo I della zona Asia/Oceania. Quattro squadre si sono scontrate nel formato round robin. )"}
{"id": "3331621", "revid": "1305772", "url": "https://it.wikipedia.org/wiki?curid=3331621", "title": "Caracas Open 1983 - Singolare", "text": "Il singolare del torneo di tennis Caracas Open 1983, facente parte della categoria Grand Prix, ha avuto come vincitore Ra\u00fal Ram\u00edrez che ha battuto in finale Morris Strode 6-4, 6-2."}
{"id": "3331622", "revid": "203463", "url": "https://it.wikipedia.org/wiki?curid=3331622", "title": "Fonologia della lingua spagnola", "text": "Questa voce tratta della fonologia della lingua spagnola, vale a dire l'attuale fonologia e fonetica come pure i suoi sviluppi storici. Se non diversamente indicato, le affermazioni si riferiscono allo spagnolo castigliano, il dialetto standard usato nella Spagna dalla radio e dalla televisione (per ulteriori dettagli, vedi gli articoli sulla storia della lingua spagnola e dialetti spagnoli).\nLo spagnolo ha molti allofoni, perci\u00f2 \u00e8 qui importante distinguere i fonemi (scritti fra le barre oblique / /) e i corrispondenti allofoni (scritti fra parentesi quadre [ ]).\nConsonanti.\nLe consonanti tra parentesi sono i fonemi dello spagnolo standard in Spagna, ma assenti in molti dialetti, specialmente quelli dell'America Latina.\nNote sulla fonetica.\nI fonemi e sono dento-alveolari laminari .\nI fonemi , e sono realizzati come approssimanti (vale a dire , , , da qui in poi rappresentate senza la \"tacca\" sottostante) in tutti i luoghi, tranne dopo una pausa, dopo una consonante nasale o \u2014 nel caso di \u2014 dopo una consonante laterale; in tali contesti sono realizzate come occlusive sonore.\nIl fonema viene realizzato come un approssimante in tutti i contesti, tranne dopo una pausa, una nasale o una laterale. In queste condizioni pu\u00f2 realizzarsi come un'affricata (). L'allofono approssimante differisce dalla non-sillabica in diversi modi; pi\u00f9 lunga, pu\u00f2 solo apparire nella sillaba iniziale (comprendente inizialmente la parola dove non appare la non-sillabica), \u00e8 una fricativa palatale nella pronuncia enfatica, e non ne viene specificato l'arrotondamento (per es. \"viuda\" 'vedova' vs \"ayuda\" 'aiuto'). Le due inoltre si sovrappongono nella distribuzione dopo e : \"enyesar\" ('ingessare') \"aniego\" ('annegamento'). Bench\u00e9 vi sia variazione dialettale e idiolettica, i parlanti possono anche mostrare altre coppie minimali-vicine come \"abyecto\" ('abietto') vs \"abierto\" ('aperto'). Ci sono alcune alternanze tra le due, s\u00ec da suggerire ad Alarcos Llorach (1950) a postulare un arcifonema (vale a dire, la vocale maiuscola \"i\") cosicch\u00e9 \"ley\" sarebbe trascritto e \"leyes\" .\nIn un certo numero di variet\u00e0, compresa qualcuna americana, un processo parallelo a quello che distingue la non-sillabica dalla consonantica succede per la non-sillabica e una rara consonantica. Le coppie minimali-vicine comprendono \"deshuesar\" ('disossare') vs. \"desuello\" ('scuoiamento'), \"son huevos\" ('sono uova') vs \"son nuevos\" ('sono nuovi'), e huaca\" ('tomba indiana') vs u oca\" ('od oca').\nI fonemi , , e diventano sonori davanti a consonanti come in \"jazm\u00edn\" ('gelsomino') , \"rasgo\" ('tratto') , e \"Afganist\u00e1n\" . Vi \u00e8 una certa quantit\u00e0 di libere variazioni in modo che \"jazm\u00edn\" viene ad essere pronunciato o . Mentre diventa dentale davanti a consonanti denti-alveolari, resta interdentale in tutte le situazioni. Il fonema pu\u00f2 essere pronunciato uvulare davanti a (anche quando \u00e8 nella sillaba iniziale come ).\nUna pronuncia comune di nel linguaggio non standardizzato \u00e8 la fricativa bilabiale sorda, cosicch\u00e9 \"fuera\" viene ad essere pronunciata piuttosto che .\nSebbene vi siano solo tre fonemi nasali e due laterali, e le consonanti nasali vengono assimilate al luogo di articolazione delle consonanti seguenti anche attraverso i confini della parola. Le nasali davanti alle vocali sono solo contrastive; per la maggior parte dei parlanti, solo appare davanti a una pausa, bench\u00e9 nelle variet\u00e0 caraibiche possa invece essere o una nasale omessa con nasalizzazione della vocale precedente. Gli allofoni assimilatori sono mostrati nella seguente tabella:\nVocali.\nLo spagnolo ha cinque vocali .\nOgnuna di queste cinque vocali pu\u00f2 stare sia in sillaba tonica che atona:\nCi\u00f2 nonostante, ci sono alcune \"lacune\" o rarit\u00e0 distribuzionali. Per esempio, una vocale alta atona in sillaba finale di una parola \u00e8 rara.\nLo spagnolo ha sei dittonghi discendenti e otto ascendenti. Mentre molti dittonghi sono storicamente il risultato di una ricategorizzazione delle sequenze vocaliche (iati) come dittonghi, vi \u00e8 ancora contrasto lessicale tra dittonghi e iato. Ci sono inoltre alcuni elementi lessicali che variano tra iato e dittongo nei dialetti e tra i parlanti: parole come \"bi\u00f3logo\" ('biologo') con un dittongo potenziale nella prima sillaba e parole come \"di\u00e1logo\" con una sequenza tonica o pretonica di e una vocale che varia tra una dittongo e iato. Chi\u021boran &amp; Hualde (2007) ipotizzano che questo succede perch\u00e9 in tali posizioni le sequenze vocaliche sono pi\u00f9 lunghe.\nDurante il discorso veloce, le sequenze vocaliche nell'iato diventano dittonghi in cui una diventa non-sillabica (salvo che non siano la stessa vocale, nel qual caso esse si fondono insieme) come in \"poeta\" e \"maestro\" . Allo stesso modo, il relativamente raro dittongo potrebbe essere ridotto a in alcune posizioni atone, come in \"Eufemia\", . Nel caso di verbi come \"aliviar\" ('alleviare'), i dittonghi risultano dalla suffissazione della normale morfologia verbale alla finale tematica (cio\u00e8, \"aliviar\" sarebbe || + ||). Ci\u00f2 contrasta con verbi come \"ampliar\" ('ampliare') i quali, per la loro morfologia verbale, sembrano avere temi terminanti in .\nLo spagnolo inoltre possiede trittonghi come e, nei dialetti che usano coniugare una seconda persona plurale , , , e (pe es. \"buey\", 'bue'; \"cambi\u00e1is\", 'voi cambiate'; \"cambi\u00e9is\", '(che) possiate cambiare'; \"averigu\u00e1is\", 'verificate'). la non-sillabica, e possono essere ridotte rispettivamente a , e a una elisione completa, come in \"beatitud\" ('beatitudine'), \"poetisa\" ('poetessa') e \"ahorita\" ('adesso'); la frequenza (bench\u00e9 non la presenza) di questo fenomeno differisca nei vari dialetti, dove in un certo numero succede raramente, mentre in altri sempre.\nLa nasalizzazione fonetica si realizza per le vocali poste tra consonanti nasali o precedenti una nasale di fine sillaba.\nAccento.\nLo spagnolo \u00e8 una lingua sillabica \"fissa\", s\u00ec che ogni sillaba ha grosso modo la stessa durata sia o no essa accentata. Bench\u00e9 tonicit\u00e0, durata e sonorit\u00e0 contribuiscano alla percezione dell'accento, la tonicit\u00e0 \u00e8 la pi\u00f9 importante nell'isolamento.\nL'accento in massima parte si verifica su ognuna delle ultime tre sillabe di una parola, con rare eccezioni sulla quartultima. Il compito dell'accento ha le seguenti \"tendenze\":\nOltre alle molte eccezioni a queste tendenze, ci sono numerose coppie minime che si diversificano unicamente dall'accento come \"s\u00e1bana\" ('lenzuolo') e \"sabana\" ('savana'), come pure \"l\u00edmite\" ('confine'), \"limite\" ('[che] limita') e \"limit\u00e9\" ('limitai').\nL'accento lessicale pu\u00f2 essere segnato ortograficamente con un accento acuto (\"\u00e1cido\", \"distinci\u00f3n\", ecc). Ci\u00f2 viene fatto in base alle regole sull'accento obbligatorio dell'ortografia spagnola, come per le tendenze espresse sopra (che differiscono per quanto concerne le parole come \"distinci\u00f3n\") e sono definite in modo da indicare inequivocabilmente dove l'accento si situa in una data parola scritta. Un accento acuto pu\u00f2 essere inoltre usato per diversificare gli omofoni (come \"t\u00e9\" per 't\u00e8' e \"te\" per 'tu').\nI modelli di accento lessicale sono differenti tra parole che comportano la flessione verbale e quella nominale: oltre alla presenza degli affissi verbali con accento (talvolta assenti nella flessione nominale), l'accento di base differisce inoltre da quello che cade sull'ultima sillaba del tema flessivo delle parole verbali, mentre quelle delle parole nominali possono avere l'accento sull'ultima o penultima. Inoltre, tra le sequenze di clitiche suffissate a un verbo, la clitica pi\u00f9 a destra pu\u00f2 ricevere un accento secondario, per es. \"b\u00fascalo\" ('c\u00e8rcalo').\nAlternanze.\nNello spagnolo esiste un certo numero di alternanze che riflette i mutamenti diacronici della lingua e possibilmente anche i processi morfofonologici pi\u00f9 che quelli strettamente fonologici. Per esempio, un certo numero di parole oscillano tra e o e , con quest'ultima che appare in ogni coppia davanti a vocale anteriore:\nCi sono inoltre alternanze tra e atone e e toniche:\nParimenti, alternanze si verificano anche tra le sonoranti palatali e le loro corrispondenti sonoranti alveolari (\"doncella\"/\"doncel\" 'donzella'/'giovent\u00f9', \"desde\u00f1ar\"/\"desd\u00e9n\" 'disprezzare'/'disprezzo'). Mentre \u00e8 vero che i parlanti dello spagnolo hanno difficolt\u00e0 a pronunciare le consonanti palatali a fine sillaba, non vi \u00e8 alternanza riguardo alla flessione verbale o nominale (vale a dire, il plurale di \"doncel\" \u00e8 \"donceles\", non *\"doncelles\"). Questo \u00e8 la conseguenza delle geminate e del latino volgare (l'origine rispettivamente di e ) che degeminano in posizione finale. Le parole senza alcuna allomorfia palato-alveolare sono il risultato di prestiti storici.\nSimilmente, la vibrante alveolare () e battuta alveolare () contrastano intervocalicamente, ma sono per il resto in distribuzione complementare: la vibrante si trova dopo , e , davanti a consonante, e alla fine; la battuta si trova altrove. Alternanze si verificano inoltre allorch\u00e9 una rotativa appare in finale di parola. Con parole come \"amor\", la rotativa si manifesta come vibrata quando pronunciata prima di una pausa o di una parola iniziante per consonante, come in \"amor paterno\" , ma come battuta quando precede una parola iniziante per vocale, come in \"amor eterno\" . Ci sono poi le alternanze che accadono con la suffissazione, come per la pluralizzazione dei nomi: \"amor\" vs. \"amores\" . Nel linguaggio pi\u00f9 informale, una rotativa preconsonantica \u00e8 battuta piuttosto che vibrante, perci\u00f2 \"arma\" pu\u00f2 essere o . Ci\u00f2 ha spinto un certo numero di studiosi a postulare un'unica rotativa basilare; il contrasto intervocalico dunque risulta dalla geminazione (per es. \"tierra\" \u2192 'terra').\nAltre alternanze comprendono ~ (\"anexar\" vs \"anejo\"), ~ (\"nocturno\" vs \"noche\"), come pure coppie che mostrano l'accento sulla terzultima in nomi e aggettivi, ma l'accento sulla penultima nei verbi sinonimi (\"v\u00f3mito\" 'v\u00f2mito' vs \"vomito\" 'io vomito').\nFonotassi.\nLa struttura della sillaba nello spagnolo pu\u00f2 essere sintetizzata come segue, dove le parentesi racchiudono componenti opzionali:\nLa struttura sillabica dello spagnolo \u00e8 formata da:\nEsempi di attacchi massimali: transporte\" , flaco\" , \"clave\" \nEsempi di nuclei massimali: \"buey , \"Uruguay \nEsempi di code massimali: \"instalar\" , \"perspectiva\" \nA causa di queste restrizioni fonotattiche, un epentetica viene inserita davanti al gruppo iniziale di parola iniziante per (per es. \"escribir\" 'scrivere'), ma non internamente alla parola (\"transcribir\" 'trascrivere'), perci\u00f2 la iniziale viene a spostarsi in una sillaba separata. Mentre le parole spagnole sono sottoposte a epentesi a inizio di parola, quelle delle lingue affini, come latino e italiano, non lo fanno:\nPer una breve disamina che pone a confronto la struttura sillabica inglese e spagnola, vedi Whitley (2002:32\u201335).\nVariazioni dialettali.\nAlcune caratteristiche, come la pronuncia delle esplosive sorde , non hanno variazione dialettale. Tuttavia, ce ne sono numerose altre che differiscono nella pronuncia da un dialetto all'altro.\nUn aspetto dialettale rilevante \u00e8 la fusione di e in un unico fonema (ye\u00edsmo); in aree metropolitane della penisola iberica (come Santander, Toledo e Valladolid), perde semplicemente la sua lateralit\u00e0, e in alcune nazioni sudamericane il fonema risultante dalla fusione viene realizzato come . Altre variazioni dialettali comprendono \u2192 e la fusione di e in Andalusia, Isole Canarie e America Latina.\nAnche il fonema \u00e8 soggetto a qualche variazione. Nella maggior parte della Spagna, esso \u00e8 apicoalveolare, mentre \u00e8 laminare in Andalusia, Isole Canarie e America Latina.\nIn alcuni dialetti, pu\u00f2 diventare l'approssimante in coda sillabica (\"doscientos\": 'duecento'). In molti luoghi debuccalizza in in posizione finale (\"ni\u00f1os\": 'bambino'), o davanti a un'altra consonante (\"f\u00f3sforo\": 'fiammifero') \u2014 in altre parole, il mutamento in una sillaba si verifica nella posizione di coda.\nDa un punto di vista autosegmentale, il fonema a Madrid viene definito solo dalle sue caratteristiche \"mute\" e \"fricative\". Ci\u00f2 significa che il punto di articolazione non \u00e8 definito ed \u00e8 determinato dai suoni che lo seguono nella parola o frase. Cos\u00ec a Madrid si trovano le seguenti realizzazioni: \u2192 e \u2192 ). In zone della Spagna meridionale, la sola caratteristica definita per sembra essere la \"mutezza\": pu\u00f2 perdere interamente la sua articolazione orale per diventare ) o anche una geminata con la consonante seguente ( o da 'stesso'). Nello spagnolo andaluso orientale, la e la in finale di parola (foneticamente ) di norma si indeboliscono e la vocale precedente si abbassa:\nHa cos\u00ec luogo un processo ulteriore di armonia vocalica in modo che \"lejos\" ('lontano') diventa , \"ten\u00e9is\" ('avete') e \"tr\u00e9boles\" ('trifogli') o .\nIn un certo numero di dialetti si ha , o come deaffricata o come risultato di un prestito da altre lingue come il nahuatl e l'inglese. Si hanno anche le affricate e nei prestiti nahuatl.\nI dialetti caraibici, come pure quelli di Panama e della costa atlantica della Colombia, mostrano una forma di semplificazione delle consonanti di coda:\nQueste consonanti cadute appaiono quando si verifica una suffissazione aggiuntiva (\"compases\" 'battute', \"ven\u00edan\" 'venivano', \"comeremos\" 'mangeremo'). Similmente, si hanno un certo numero di assimilazioni di coda:\nQueste cancellazioni e neutralizzazioni mostrano variabilit\u00e0 nel loro verificarsi, anche con lo stesso parlante nello stesso enunciato, indicando che esistono forme non cancellate nella struttura sottostante. Ci\u00f2 non significa che questi dialetti siano sul punto di eliminare le consonanti di coda, dato che questi processi sono in loro esistiti per oltre quattro secoli. Guitart (1997) ipotizza che questo sia il risultato dovuto a parlanti che acquisiscono sistemi fonologici multipli con un irregolare controllo, simile a quello degli scolari che imparano una seconda lingua.\nNello spagnolo europeo standard, le ostruenti sonore sono desonorizzate davanti a una pausa come in ('sete')."}
{"id": "3331629", "revid": "38248056", "url": "https://it.wikipedia.org/wiki?curid=3331629", "title": "Negativoscopio", "text": ""}
{"id": "3331630", "revid": "47767", "url": "https://it.wikipedia.org/wiki?curid=3331630", "title": "Diotallevi di Angeluccio", "text": "Biografia.\nDiotallevi di Angeluccio nacque a Santa Natoglia, oggi Esanatoglia, nelle Marche.\nSvolse la sua attivit\u00e0 nella seconda met\u00e0 del XIV secolo in area marchigiana, tra le valli dell'Esino e del Potenza, documentata a partire dal 1381, ossia nel periodo in cui convenzionalmente si colloca l'inizio del tardo gotico. Stilisticamente appartenne alla scuola dei pittori di Fabriano (Allegretto Nuzi e Francescuccio di Cecco Ghissi), ma accolse anche la lezione della pittura fiorentina contemporanea.\nOpere dell'artista sono presenti presso la Chiesa della Madonna della Misericordia di Esanatoglia e nella pinacoteca di San Severino Marche; alcuni suoi affreschi sopravvivono nella chiesa di San Domenico della stessa citt\u00e0. Altri lavori sono stati attribuiti a Diotallevi, come le pitture nel santuario della Madonna delle Macchie presso Gagliole e nel santuario della Madonna di Valcora (Fiuminata)."}
{"id": "3331631", "revid": "767487", "url": "https://it.wikipedia.org/wiki?curid=3331631", "title": "Fed Cup 2011 Zona Asia/Oceania Gruppo I - Pool B", "text": "Il Pool B della Zona Asia/Oceania Gruppo I nella Fed Cup 2011 \u00e8 uno dei due \"pool\" (gironi) in cui \u00e8 suddiviso il Gruppo I della zona Asia/Oceania. Quattro squadre si sono scontrate nel formato round robin. )"}
{"id": "3331633", "revid": "1373531", "url": "https://it.wikipedia.org/wiki?curid=3331633", "title": "Biblioteca europea di informazione e cultura", "text": "La Biblioteca europea di informazione e cultura - pi\u00f9 conosciuta come Biblioteca europea di Milano, o BEIC - \u00e8 una biblioteca digitale multimediale.\nStoria.\nIl progetto per la realizzazione di una nuova grande biblioteca moderna per la citt\u00e0 di Milano - sul modello di quelle istituite a cavallo del II millennio a Parigi, Monaco di Baviera, San Francisco e altrove - nasce alla fine degli anni novanta del XX secolo per iniziativa dell'associazione \u201cMilano Biblioteca del 2000\u201d. Con lo stanziamento di Fondazione Cariplo e altre istituzioni viene redatto lo studio di fattibilit\u00e0, relativo alla configurazione architettonica e a quella biblioteconomica.\nNel 1999 il progetto rientra nell'ambito di un accordo di programma tra il Ministero dei beni culturali, il Comune di Milano, la Regione Lombardia, l'Universit\u00e0 degli Studi e il Politecnico di Milano. Il progetto prevede la creazione di \"una grande biblioteca pubblica, capace di soddisfare i bisogni di informazione, divulgazione e cultura interdisciplinare di un'area metropolitana di oltre 7 milioni di cittadini, e che si proponga anche come luogo d'incontro e di socializzazione\u201d.\nLa Fondazione BEIC - partecipata dal Ministero dei Beni culturali, dal Ministero dell'Istruzione, dell'Universit\u00e0 e della Ricerca, dal Comune di Milano, dalla Regione Lombardia, dal Politecnico e dall'Universit\u00e0 degli Studi di Milano - ha preso avvio nel 2004 con la messa punto del progetto architettonico e dando vita ad una grande nuova biblioteca digitale. La Fondazione \u00e8 stata presieduta da Antonio Padoa-Schioppa, promotore del Progetto BEIC, dal 2003 al 2017; dal marzo 2017 \u00e8 presieduta da Francesco Paolo Tronca, gi\u00e0 prefetto di Milano e commissario del Comune di Roma; vicepresidente il prof. Padoa-Schioppa.\nNel progetto la sede della nuova biblioteca \u00e8 situata nell'area dell'ex stazione ferroviaria di Porta Vittoria, messa a disposizione dal Comune di Milano che la ha inserita nel proprio Piano regolatore (2001 e 2007). Lo studio Bolles+Wilson, vincitore del concorso internazionale di progettazione bandito dal Comune di Milano, ha predisposto il progetto architettonico definitivo e il progetto esecutivo validato dal Politecnico di Milano e approvato dal Consiglio dei lavori Pubblici nel marzo del 2009. La previsione di spesa per i lavori, gli arredi e gli oneri per la sicurezza ammontava a 152 milioni di euro.\nLe caratteristiche del piano architettonico e della biblioteca digitale della BEIC sono state descritte nel volume \"La Biblioteca Europea di Milano\", edito da Skira nel 2014.\nNel 2012, in attesa dei finanziamenti richiesti al Ministero delle Infrastrutture e dei Trasporti, si \u00e8 formulata un'ipotesi alternativa tale da poter eventualmente ridurre le superfici e conseguentemente i costi di costruzione.\nLa Fondazione Beic ha acquisito e catalogato la biblioteca e l'archivio di Giuseppe Pontiggia nonch\u00e9 l'Archivio fotografico Paolo Monti, depositato presso il Civico archivio fotografico del Castello Sforzesco di Milano.\nDescrizione.\nLa biblioteca digitale (BeicDL) \u00e8 stata inaugurata il 30 novembre 2012 e comprende, a dicembre 2016, 32.232 documenti digitali, 90.756 registrazioni bibliografiche, 4.200 autori, 912 siti web. Il patrimonio digitale accessibile \u00e8 articolato in venti collezioni ed \u00e8 consultabile dal catalogo in linea. Tra le collezioni figurano: incunaboli in lingua italiana, classici del diritto in manoscritti ed edizioni antiche, atti di Accademie, Biblioteca idraulica, biblioteca musicale, classici della pittura. BeicDL comprende inoltre una serie di mostre virtuali e una sezione di progetti didattici online.\nLe consultazioni di risorse di BeicDL sono circa 100.000 mensili (dati dicembre 2016).\nLa Biblioteca europea di informazione e cultura \u00e8 membro del Consortium of European Research Libraries e di Europeana.\nArchivio per la produzione editoriale lombarda.\nA seguito della legge sul deposito legale n. 106 del 15 aprile 2004 e del successivo regolamento, la Regione Lombardia ha affidato la gestione dell'Archivio della produzione editoriale lombarda alla Fondazione BEIC, con il sostegno della Biblioteca nazionale braidense. Nel sito della Biblioteca BEIC un OPAC specifico consente la consultazione di tale archivio."}
{"id": "3331635", "revid": "647919", "url": "https://it.wikipedia.org/wiki?curid=3331635", "title": "Ortografia dello spagnolo", "text": ""}
{"id": "3331636", "revid": "1442080", "url": "https://it.wikipedia.org/wiki?curid=3331636", "title": "Vi\u00f1a del Mar Open 1983 - Singolare", "text": "Il singolare del torneo di tennis Vi\u00f1a del Mar Open 1983, facente parte della categoria Grand Prix, ha avuto come vincitore V\u00edctor Pecci che ha battuto in finale Jaime Fillol 2-6, 7-5, 6-4."}
{"id": "3331637", "revid": "63756", "url": "https://it.wikipedia.org/wiki?curid=3331637", "title": "Western Canada", "text": ""}
{"id": "3331638", "revid": "287204", "url": "https://it.wikipedia.org/wiki?curid=3331638", "title": "L'infinito (singolo)", "text": ""}
{"id": "3331641", "revid": "63756", "url": "https://it.wikipedia.org/wiki?curid=3331641", "title": "Eastern Canada", "text": ""}
{"id": "3331645", "revid": "767487", "url": "https://it.wikipedia.org/wiki?curid=3331645", "title": "Jerry Tennant", "text": "Biografia.\nViene ricordato come vincitore di una medaglia d'argento nella sua disciplina, ottenuta ai campionati mondiali del 1961 (edizione tenutasi a Lake Placid, Stati Uniti d'America) insieme ai suoi connazionali Stanley Benham, Gary Sheffield e Chuck Pandolph\nNell'edizione l'oro and\u00f2 alla nazionale italiana. Nella stessa edizione vinse anche un'altra medaglia d'argento nel bob a due."}
{"id": "3331646", "revid": "36426", "url": "https://it.wikipedia.org/wiki?curid=3331646", "title": "Giancristoforo Romano", "text": ""}
{"id": "3331651", "revid": "729019", "url": "https://it.wikipedia.org/wiki?curid=3331651", "title": "Blue Wing Airlines", "text": "La Blue Wing Airlines \u00e8 una compagnia aerea privata del Suriname fondata a Paramaribo nel gennaio 2002.\nHa cominciato la sua attivit\u00e0 con due velivoli Cessna per poi espandersi nel 2003 con l'acquisto di un primo Antonov An-28 che operava voli passeggeri e cargo a cui seguirono altri due esemplari: tutti e tre gli Antonov della compagnia sono nel corso degli anni andati distrutti in tre incidenti avvenuti fra il 2008 e il 2010.\nPer via delle condizioni del terreno e quindi delle piste aree del Suriname, la Blue Wing Airlines opta per velivoli che siano in grado di essere operativi su piste di lunghezza compresa fra i 350 e i 500 metri e che durante la stagione delle piogge sono spesso ricoperte di fango: oggi la flotta \u00e8 composta da sette aeromobili che fanno servizio su voli nazionali e internazionali.\nAl momento, la compagnia aerea \u00e8 soggetta al divieto operativo nel territorio dell'Unione europea, essendo parte della lista nera stilata dalle autorit\u00e0 per l'aviazione civile.\nFlotta.\nAd agosto 2013 la flotta della Blue Wing Airlines \u00e8 composta da 9 aeroplani tutti di propriet\u00e0 della Compagnia:"}
{"id": "3331653", "revid": "1543377", "url": "https://it.wikipedia.org/wiki?curid=3331653", "title": "Austronesiani", "text": "Con il termine austronesiani si designa un gruppo di popolazioni presenti in Oceania e in Asia sud-orientale che parlano lingue della famiglia austronesiana e condividono una comune discendenza da antichi popoli aborigeni mongoloidi dell'Oceania. I popoli austronesiani comprendono: gli aborigeni taiwanesi; la maggioranza dei gruppi etnici di Timor Est, dell'Indonesia, della Malaysia, delle Filippine, del Brunei, del Madagascar, della Micronesia e della Polinesia, nonch\u00e9 i popoli polinesiani della Nuova Zelanda e delle Hawaii e i popoli austronesiani della Melanesia. Si trovano anche a Singapore, nella regione di Pattani della Thailandia e nelle aree di etnia cham del Vietnam (resti del regno Champa che abbracciava il Vietnam centrale e meridionale), nella Cambogia e ad Hainan (Cina). I territori occupati dagli austronesiani sono noti collettivamente come Austronesia, una parola che deriva dal greco e significa, letteralmente, \"isole meridionali\".\nPreistoria e storia.\nLe prove archeologiche dimostrano una connessione tecnologica tra culture agricole del sud (Asia sud-orientale e Melanesia) e siti scoperti per la prima volta nella Cina continentale, mentre una combinazione di prove archeologiche e linguistiche ha fornito supporto all'ipotesi di un'origine settentrionale (Cina meridionale e Taiwan) per la famiglia linguistica austronesiana. In un recente trattato, tutte le lingue austronesiane sono state classificate in 10 sottofamiglie, in cui tutte le lingue extra-formosane sono raggruppate in un'unica sottofamiglia e le rappresentanti delle rimanenti 9 sono conosciute solo a Taiwan. Si \u00e8 affermato che questi schemi sono spiegati meglio dalla dispersione di un popolo agricolo proveniente da Taiwan nell'Asia sud-orientale insulare, nella Melanesia, e, da ultimo, nel lontano Pacifico. Sebbene questo modello \u2014 denominato il \"treno espresso per la Polinesia\" \u2014 sia largamente coerente con i dati disponibili, sono state sollevate alcune preoccupazioni. Alternative a questo modello propongono un'origine indigena per le lingue austronesiane in Melanesia in Asia sud-orientale.\nAlcuni studiosi occidentali credono che i popoli austronesiani si siano originati sull'isola di Taiwan in seguito alla migrazione di popoli di lingua pre-austronesiana provenienti dall'Asia approssimativamente nel 10.000-6000 a.C. Secondo alcuni linguisti, a causa di una prolungata separazione dalle popolazioni austro-tai, la lingua proto-austronesiana, le culture e i gruppi etnici dei popoli austronesiani cominciarono ad apparire a Taiwan approssimativamente 6.000 anni fa.\nGli stessi popoli austronesiani hanno una variet\u00e0 di differenti tradizioni e storie delle loro origini. Alcuni studiosi indonesiani ritengono che i popoli austronesiani si siano originati nell'Asia sud-orientale marittima (le Filippine). Tuttavia, secondo la maggior parte degli studiosi occidentali, l'origine degli austronesiani \u00e8 da rintracciare sull'isola di Taiwan, da dove si diffusero lontano fino al Madagascar nell'oceano Indiano, all'isola di Pasqua, alle isole dell'Asia sud-orientale, alla Nuova Zelanda e al resto delle isole del Pacifico.\nSecondo il convenzionale \"modello fuori da Taiwan\", un'espansione austronesiana su larga scala cominci\u00f2 intorno al 5000-2500 a.C. La crescita demografica aliment\u00f2 principalmente questa migrazione. Questi primi coloni potrebbero essere sbarcati nella parte settentrionale dell'isola di Luzon, nell'arcipelago delle Filippine, mescolandosi con l'anteriore popolazione austro-melanesiana che aveva abitato le isole circa 23.000 anni prima. Nel corso del successivo millennio, i popoli austronesiani migrardono a sud-est nel resto delle Filippine e nelle isole del mar di Celebes, del Borneo e dell'Indonesia. Gli austronesiani dell'Asia sud-orientale marittima navigarono verso est e si diffusero nelle isole della Melanesia e della Micronesia tra il 1200 a.C. e il 500 d.C. rispettivamente. Gli abitanti austronesiani che si diffusero verso ovest attraverso l'Asia sud-orientale marittima raggiunsero alcune parti dell'Asia sud-orientale continentale, e pi\u00f9 tardi il Madagascar.\nSalpando dalla Melanesia e dalla Micronesia, gli austronesiani scoprirono la Polinesia entro il 1000 a.C. Questo popolo colonizz\u00f2 gran parte delle isole del Pacifico. Si stabilirono nell'Isola di Pasqua entro il 300 d.C., nelle Hawaii entro il 400 d.C. ed in Nuova Zelanda entro l'800 d.C. Nell'Oceano Indiano navigarono a ovest dall'Asia sud-orientale marittima, raggiungendo il Madagascar tra lo 0 e il 500 d.C.\nQuesto \"modello fuori da Taiwan\" \u00e8 stato recentemente messo in dubbio da uno studio realizzato dall'Universit\u00e0 di Leeds e pubblicato sulla rivista \"Molecular Biology and Evolution\", che mostrava come le discendenze del DNA mitocondriale si evolvono all'interno dell'Asia sud-orientale insulare sin da quando arrivarono gli esseri umani moderni, approssimativamente 50.000 anni fa. Le dispersioni delle popolazioni si verificarono nello stesso tempo in cui i livelli del mare si innalzarono, il che ebbe come risultato le migrazioni dalle isole Filippine a nord fino a Taiwan entro gli ultimi 10.000 anni.\nEntro l'inizio del primo millennio d.C., la maggior parte degli abitanti austronesiani dell'Asia sud-orientale marittima iniziarono a commerciare con l'India e la Cina, il che permise la creazione di regni indianizzati come Srivijaya, Melayu, Majapahit, e l'affermazione dell'Induismo e del Buddhismo. Si pensa che i mercanti musulmani della Penisola arabica abbiano portato l'Islam verso il X secolo. Questo si afferm\u00f2 come religione dominante nell'arcipelago indonesiano entro il XVI secolo. Gli abitanti austronesiani della Polinesia non furono interessati da questi scambi culturali e conservarono la loro cultura indigena nella regione pacifica.\nGli europei in cerca di spezie colonizzarono in seguito la maggior parte dei paesi di lingua austronesiana della regione Asia-Pacifico, cominciando dal XVI secolo con la colonizzazione portoghese e spagnola di alcune parti dell'Indonesia (odierna Timor Est), delle Filippine, di Palau, di Guam e delle isole Marianne; seguirono la colonizzazione olandese dell'Arcipelago indonesiano, la colonizzazione britannica della Malaysia e dell'Oceania, la colonizzazione francese della Polinesia francese e, in seguito, il governo americano del Pacifico.\nNel frattempo, i britannici, i tedeschi, i francesi, gli americani e i giapponesi cominciarono a stabilire sfere di influenza all'interno delle isole del Pacifico durante il XIX e gli inizi del XX secolo. I giapponesi in seguito invasero la maggior parte dell'Asia sud-orientale e alcune parti del Pacifico durante la seconda guerra mondiale. La seconda met\u00e0 del XX secolo vide l'indipendenza della moderna Malesia, delle Filippine, dell'Indonesia e di molte delle nazioni delle isole del Pacifico.\nStudi genetici.\nStudi genetici sono stati condotti sugli austronesiani e sugli animali a loro legati. Il marcatore genetico aplogruppo O1 (Y-DNA)a-M119 si rileva frequentemente negli austronesiani, come pure in alcune minoranze etniche in Cina (cinesi meridionali non han). Altri marcatori genetici trovati nelle popolazioni native austronesiane sono l'aplogruppo C (Y-DNA) e l'aplogruppo O3 (Y-DNA).\nDistribuzione geografica.\nI popoli austronesiani sono suddivisi nei seguenti raggruppamenti in base al nome e alla localizzazione geografica.\nSecondo recenti studi della Stanford University negli Stati Uniti, vi \u00e8 un'ampia variet\u00e0 di ascendenze paterne tra la gente austronesiana (a parte l'introgressione europea trovata nell'Asia sud-orientale marittima, in Oceania e Madagascar). Gli austronesiani costituiscono il gruppo etnico dominante in Asia sud-orientale marittima, in Melanesia, in Micronesia, in Polinesia e in Madagascar. Una cifra stimata di circa 380.000.000 di persone viventi in queste regioni sono di discendenza austronesiana.\nEsse costituiscono i gruppi etnici dominanti in Malaysia, Indonesia, Brunei, nelle Filippine, nella parte pi\u00f9 settentrionale della Thailandia e di Timor Est, che insieme a Singapore formano quello che \u00e8 chiamato l'arcipelago malese. Fuori da quest'area, gli austronesiani abitano Palau, Guam e le Marianne Settentrionali, la maggior parte del Madagascar, le aree cham del Vietnam e della Cambogia (i resti dell'impero di Champa che copriva il Vietnam centrale e meridionale), e tutti i paesi nella sfera d'influenza micronesiana e polinesiana.\nCultura.\nLa cultura nativa dell'Austronesia \u00e8 diversificata, variando da regione a regione.\nI primi popoli austronesiani consideravano il mare come il principio basilare della loro vita. In seguito alla loro diaspora nel Sud-est asiatico e in Oceania, essi usarono barche per migrare in altre isole. Imbarcazioni di diverse dimensioni e fogge sono state trovate in ogni cultura austronesiana, dal Madagascar, dall'Asia sud-orientale marittima, alla Polinesia, con nomi diversi.\nNell'Asia sud-orientale, la caccia alle teste era limitata in particolare agli altipiani, durante i periodi di guerra. La mummificazione si trova solo tra i filippini austronesiani degli altipiani, e in alcuni gruppi indonesiani a Celebes e Sumatra.\nLingua.\nScrittura.\nLe scritture tra gli austronesiani pre-moderni erano limitate agli stati indianizzati, e ai sultanati in Malesia, Indonesia e nelle Filippine. Tuttavia, petroglifi preistorici come quelli dei rongorongo e degli angono potrebbero suggerire altrimenti.\nI sistemi di scrittura includono gli \"abugida\" della famiglia brahmi, come il baybayin, la scrittura giavanese e la scrittura kawi. Altri sistemi di scrittura comprendono il jawi, un \"abjad\" derivato dall'alfabeto arabo, nonch\u00e9 gli alfabeti moderni derivati dall'alfabeto latino come l'alfabeto hawaiiano, l'alfabeto tagalog, l'alfabeto m\u0101ori, l'alfabeto malese e altre forme di scrittura austronesiane.\nReligione.\nLe religioni indigene erano inizialmente predominanti. Le mitologie variano per cultura e collocazione geografica, ma sono generalmente legate dalla credenza in un essere divino onnipotente. Sono poi praticate altre credenze come il culto degli antenati, l'animismo e lo sciamanesimo. Attualmente, molte di queste credenze sono state gradualmente sostituite. Esempi di religioni native includono quelle degli anito, dei gab\u00e2, dei kejawen e dei m\u0101ori. I moai dei Rapa Nui sono costruiti per rappresentare antenati defunti.\nI contatti del Sud-est asiatico con l'India e la Cina consentirono l'introduzione dell'induismo e del buddhismo. In seguito, i mercanti musulmani introdussero la fede islamica tra i periodi del X e XIII secolo. L'et\u00e0 delle scoperte europea port\u00f2 il cristianesimo in varie parti della regione, che comprendono sia l'Aotearoa (poi ribattezzata Nuova Zelanda degli olandesi) sia l'Australia. Attualmente, le religioni dominanti sono l'islam diffuso in Indonesia, in Malesia, in Thailandia meridionale, nelle Filippine meridionali e in Brunei; l'induismo a Bali e nelle Figi; e il cristianesimo nelle Filippine, a Timor Est, in Papua Nuova Guinea, nella maggior parte delle isole del Pacifico e in Madagascar.\nArti.\nL'arte del corpo \u00e8 comune tra molti popoli austronesiani, specialmente il tatuaggio. \u00c8 particolarmente importante nelle culture polinesiane, da dove deriva la stessa parola \"tatuaggio\". Un esempio simile \u00e8 il \"Te moko\" della Nuova Zelanda (m\u0101ori), ma il tatuaggio \u00e8 preminente anche tra i gruppi austronesiani delle Filippine, dell'Indonesia e del Borneo. Sono inoltre comuni vasi decorati e altre forme di terracotta.\nI popoli austronesiani che vivono vicini all'Asia continentale sono influenzati dalle forme artistiche native cinesi, indiane e islamiche.\nMusica.\nLa musica austronesiana nell'Asia sud-orientale marittima era il risultato di una mescolanza di stili e suoni musicali cinesi, indiani e islamici che erano fusi insieme alla cultura e alla musica indigena austronesiana. In Indonesia, il \"gamelan\", un tipo di orchestra che incorpora elementi xilofoni e metallofoni, \u00e8 ampiamente utilizzata nella tradizione culturale islamica. In alcune parti delle Filippine meridionali e settentrionali, si usano anche un tamburo gong noto come \"kulintang\" e un campanello gong noto come \"gangsa\". Le musiche austronesiane dell'Oceania hanno mantenuto i loro suoni indigeni. gli \"slit drums\" sono strumenti musicali austronesiani indigeni che furono inventati e utilizzati da gruppi etnici sud-est asiatico-austronesiani e oceanico-austronesiani."}
{"id": "3331659", "revid": "697352", "url": "https://it.wikipedia.org/wiki?curid=3331659", "title": "Thorpe", "text": ""}
{"id": "3331666", "revid": "4252", "url": "https://it.wikipedia.org/wiki?curid=3331666", "title": "Sagittarian", "text": ""}
{"id": "3331668", "revid": "1784492", "url": "https://it.wikipedia.org/wiki?curid=3331668", "title": "Campionato europeo di calcio Under-18 2001", "text": "Il Campionato europeo Under-18 fu organizzato in Finlandia per tutti i calciatori nati dopo il 1\u00ba gennaio 1983. Fu l'ultima edizione col formato under-18, dal 2002 fu infatti sostituito con l'under 19."}
{"id": "3331669", "revid": "547034", "url": "https://it.wikipedia.org/wiki?curid=3331669", "title": "Badia di Santa Maria della Gloria", "text": "L'abbazia di Santa Maria della Gloria, comunemente conosciuta come badia della Gloria, \u00e8 un monastero risalente al XIII secolo nel comune di Anagni in provincia di Frosinone. Il monastero oggi \u00e8 in stato di abbandono anche se sono in atto progetti di restauro che stanno interessando il complesso monastico. La badia \u00e8 stata nel XIII secolo, fra le principali residenze dell'Ordine florense.\nStoria.\nLa nascita del complesso monastico dell'abbazia della Gloria, si fa risalire ai primi decenni del XIII secolo, non avendo fondi certi a disposizione che attestino il preciso anno di fondazione. La badia venne realizzata su richiesta del cardinale Ugolino, divenuto in seguito vescovo di Ostia e infine papa Gregorio IX (1227-1241). L'idea dell'allora cardinale era quella di completare la cappella realizzata dal fratello Adenolfo, e da donare ai francescani, in territorio di Arenzano. Il cardinale Ugolino, complet\u00f2 la cappella ideata dal fratello e rimasta inutilizzata per molti anni, dedicando la stessa a san Martino.\nNel frattempo papa Gregorio IX su un terreno attiguo alla chiesa stava facendo innalzare un altro monastero, dedicato alla Vergine Assunta in cielo. Le due costruzioni molto vicine fra di loro, furono successivamente unite in un unico complesso monastico, e dall'unione dei due edifici religiosi nacque l'abbazia di Anagni, dedicata a Santa Maria della Gloria. I francescani vennero trasferiti in una localit\u00e0 di Anagni che tuttora prende il nome dai religiosi, san Francesco appunto, mentre il complesso venne affidato ai monaci florensi seguaci di Gioacchino da Fiore. La badia venne gestita dall'ordine florense si insedi\u00f2 nella badia dall'abate Giovanni da Ninfa, proveniente dal monastero di monte Mirteto, tra il 1216 e il 1231.\nLa storia dell'abbazia ebbe per\u00f2 vita breve. Infatti gi\u00e0 nel 1261, alla morte di papa Alessandro IV, il monastero cominci\u00f2 a perdere la protezione papale che le era stata garantita fino ad allora. Il processo di decadimento della struttura venne accentuata quando i monaci cominciarono a diminuire in maniera sostanziale, vessati anche da ingenti tasse da pagare.\nCon il pontificato di Bonifacio VIII la badia chiude definitivamente, e precisamente nel 1297, quando la famiglia Caetani acquist\u00f2 i terreni in possesso al monastero. L'edificio fu dato in commenda nel 1411 ed infine sconsacrato ed acquistato da un certo Leonardo Martinelli che ne fece una sua tenenza, da utilizzare come edificio agricolo.\nDescrizione.\nNonostante lo stile dell'intera costruzione possieda ancora l'accentuata austerit\u00e0 tipica dello stile romanico, e la povert\u00e0 stilistica della gran parte degli edifici architettonici florensi, dopo anni di abbandono si presenta costituito da vari corpi di fabbrica, molti dei quali con avanzato stato di decadimento, specie per quanto riguarda i solai della struttura, molti dei quali completamente persi.Da alcuni anni gli edifici sono stati acquistati dal Comune di Anagni che ha provveduto a programmare una serie di interventi di consolidamento e ristrutturazione delle fabbriche del monastero. Una parte del complesso viene utilizzato in rappresentazioni teatrali del Festival del Teatro Medievale e Rinascimentale."}
{"id": "3331671", "revid": "339392", "url": "https://it.wikipedia.org/wiki?curid=3331671", "title": "Santa Maria della Gloria di Anagni", "text": ""}
{"id": "3331695", "revid": "599013", "url": "https://it.wikipedia.org/wiki?curid=3331695", "title": "Monterrey Grand Prix 1983 - Singolare", "text": "Il singolare del torneo di tennis Monterrey Grand Prix 1983, facente parte della categoria Grand Prix, ha avuto come vincitore Sammy Giammalva che ha battuto in finale Ben Testerman 6-4, 3-6, 6-3."}
{"id": "3331699", "revid": "125819251", "url": "https://it.wikipedia.org/wiki?curid=3331699", "title": "Castello di Belfast", "text": "Il castello di Belfast si trova sulle pendici di Cavehill, Belfast, Irlanda del Nord in una posizione sopraelevata di 400 metri sul livello del mare. Dalla sua posizione si ha una vista su tutta Belfast e Belfast Lough.\nStoria.\nIl castello originale, costruito alla fine del dodicesimo secolo dai Normanni, si trova in citt\u00e0, fiancheggiato dalla moderna High Street, Castle Place e Donegall Place che costituiscono l'attuale centro della citt\u00e0 di Belfast. Era la casa di Sir Arthur Chichester, barone di Belfast, fu bruciato nel 1708, lasciando solo le strade a segnare il posto. Piuttosto che ricostruirlo nel sito originale, i Chichesters decisero di costruire una nuova residenza nella periferia della citt\u00e0, il castello di Belfast ne \u00e8 il risultato. L'edificio attuale \u00e8 stato costruito tra il 1862 e il 1870 da George Chester. Fu progettato in stile baronale scozzese da Charles Lanyon e dal figlio, dello studio di architettura Lanyon, Lynn and Lanyon. Dopo la morte di Donegall e la fine finanziaria della famiglia, l'ottavo conte di Shaftesbury complet\u00f2 la casa.\nFu il figlio, il IX conte di Shaftesbury, a regalare il castello alla Citt\u00e0 di Belfast nel 1934. Nel 1978, il Belfast City Council inizi\u00f2 una ristrutturazione importante che sarebbe durata dieci anni a un costo di oltre due milioni di sterline, per opera degli architetti associati Hewitt e Haslam. L'edificio fu ufficialmente riaperto al pubblico l'11 novembre 1988.\nIl castello vanta un negozio di antiquariato, un centro visitatori e un ristorante ed \u00e8 un luogo popolare per conferenze, cene private e ricevimenti di nozze."}
{"id": "3331701", "revid": "729019", "url": "https://it.wikipedia.org/wiki?curid=3331701", "title": "Strada statale 649 di Fondo Valle Alento", "text": "La strada statale 649 di Fondo Valle Alento (SS 649), gi\u00e0 \"strada provinciale 221 ex SS 649 di Fondo Valle Alento (SP 221)\", \u00e8 una strada statale italiana, il cui percorso si snoda in Abruzzo. Rappresenta il collegamento tra la zona costiera e, precisamente, di Francavilla al Mare e l'entroterra fino al comune di Bucchianico, risalendo la valle del fiume Alento.\nPercorso.\nIl tracciato ha origine dalla strada statale 16 Adriatica all'interno del centro abitato di Francavilla al Mare. Dopo diverse centinaia di metri si presentano lo svincolo della SS 714 tangenziale di Pescara e l'incrocio con la SP 2. La strada prosegue quindi in territorio extraurbano, costeggiando i centro abitati di Ripa Teatina e Bucchianico, immettendosi quindi sulla strada statale 81 Piceno Aprutina, che mantiene le caratteristiche di strada a scorrimento veloce sino a Guardiagrele.\nStoria.\nCon il decreto del Ministro dei lavori pubblici n. 1358 dell'8 agosto 1987 avvenne la classificazione della strada mutuando parte del percorso dalla strada provinciale a scorrimento veloce di Fondo Valle Alento e parte della strada statale 152 Teatina, con i seguenti capisaldi di itinerario: \"Innesto strada statale presso Francavilla al Mare - svincolo di Ripa Teatina - svincolo di Chieti - svincolo di Villamagna - innesto strada statale n. 81 allo svincolo di Bucchianico\".\nIn seguito al decreto legislativo n. 112 del 1998, dal 2001 la gestione \u00e8 passata dall'ANAS alla Regione Abruzzo che ha provveduto al trasferimento dell'infrastruttura al demanio della Provincia di Chieti.\nSuccessivamente con il decreto del Presidente del Consiglio dei Ministri del 20 febbraio 2018, la strada torna nel novero delle strade statali.\nStrada statale 649 dir di Fondo Valle Alento.\nLa strada statale 649 dir di Fondo Valle Alento (SS 649 dir), gi\u00e0 \"strada provinciale 222 ex SS 649 dir di Fondo Valle Alento (SP 222)\", \u00e8 l'unica diramazione della strada statale 649 di Fondo Valle Alento; collega la strada al centro storico di Chieti diramandosi all'altezza di Ripa Teatina.\nCon il decreto del Ministro dei lavori pubblici n. 1358 dell'8 agosto 1987 avvenne la classificazione della strada, caratterizzata dai seguenti capisaldi di itinerario: \"Innesto strada statale n. 649 allo svincolo di Chieti (presso Ripa Teatina) - innesto strada statale n. 81 a Chieti\".\nIn seguito al decreto legislativo n. 112 del 1998, dal 2001 la gestione \u00e8 passata dall'ANAS alla Regione Abruzzo che ha provveduto al trasferimento dell'infrastruttura al demanio della Provincia di Chieti.\nSuccessivamente con il decreto del Presidente del Consiglio dei Ministri del 20 febbraio 2018, la strada \u00e8 tornata nel novero delle strade statali."}
{"id": "3331710", "revid": "767487", "url": "https://it.wikipedia.org/wiki?curid=3331710", "title": "Clint il solitario", "text": "Clint il solitario (\"Clint el solitario\") \u00e8 un film del 1967, diretto da Alfonso Balc\u00e1zar.\nTrama.\nClint Harrison, ex pistolero che ritorna dopo tanti anni a Creek Town dove vive il resto della sua famiglia. Nella citt\u00e0 impera con la prepotenza la famiglia Shannon che tiranneggia i coltivatori della vallata a favore degli allevatori."}
{"id": "3331712", "revid": "110157", "url": "https://it.wikipedia.org/wiki?curid=3331712", "title": "Monastero Nuova Gerusalemme", "text": "Il monastero Nuova Gerusalemme, noto anche come monastero della Resurrezione () \u00e8 un monastero maschile, situato nella citt\u00e0 di Istra, nell'oblast' di Mosca, in Russia.\nStoria e descrizione.\nIl monastero Nuova Gerusalemme fu fondato nel 1656 dal patriarca Nikon, come residenza patriarcale nei pressi di Mosca. Il luogo e il nome vennero scelti per la sua somiglianza con la Terra Santa. Il fiume Istra rappresenta il fiume Giordano, e gli edifici rappresentano lo \"spazio sacro\" o i luoghi santi di Gerusalemme. Nella sua epoca, il patriarca Nikon port\u00f2 diversi monaci di origine non russa per popolare il monastero, in quanto era concepito per rappresentare l'ortodossia multinazionale della Gerusalemme Celeste. L'insieme architettonico del monastero comprende la Cattedrale della Resurrezione (1656-1685), identica all'omonima cattedrale di Gerusalemme, la dimora del patriarca Nikon (1658), le mura di pietra con le torri (1690-1694), la Chiesa della Santissima Trinit\u00e0 (1686-1698) e altri edifici, tutti decorati con maioliche e stucchi. Tra gli architetti che lavorarono al complesso vi furono tra gli altri Bartolomeo Rastrelli, Matvej Kazakov, Konstantin Thon, Andrej Voronichin, Jakov Buchvostov e Karl Blank. Nel XVII secolo, il monastero Nuova Gerusalemme possedeva una grande biblioteca, organizzata da Nikon, con manoscritti provenienti da altri monasteri. All'epoca della secolarizzazione del 1764, il monastero possedeva gi\u00e0 almeno 13 000 contadini.\nNel 1918 il monastero Nuova Gerusalemme venne chiuso. Nel 1920 venne aperto, nei locali del monastero un museo della storia e dell'arte, e nel 1935 il museo di studi regionali dell'oblast' di Mosca. Nel 1941 l'esercito tedesco saccheggi\u00f2 il monastero. Prima della ritirata, i tedeschi fecero saltare in aria il grande campanile, le torri vennero demolite, le arcate della cattedrale crollarono, seppellendo la famosa iconostasi, insieme con altri oggetti di valore. Nel 1959 il museo venne riaperto al pubblico, anche se il campanile non venne mai ricostruito, mentre l'interno della cattedrale \u00e8 ancora spoglio. Il monastero Nuova Gerusalemme ha ripreso la sua funzione di monastero maschile solo negli anni '90.\nNel marzo 2009, l'allora presidente russo Dmitrj Medvedev ha firmato un decreto presidenziale per il restauro del monastero Nuova Gerusalemme. Il governo federale ha avuto disposizioni di sovvenzionare il fondo per il restauro del monastero dal bilancio federale, a partire dal 2009, con una stima dei costi, secondo il vice primo ministro Viktor Zubkov, di 13-20 miliardi di rubli.\nI lavori sono proseguiti per diversi anni: fino al giugno 2016, gran parte degli interni della Cattedrale erano stati ricostruiti e decorati. Il grande campanile \u00e8 stato ricostruito sulla base dei vecchi progetti. Il monastero \u00e8 tornato in piena attivit\u00e0 ed \u00e8 aperto anche ai visitatori, che arrivano ogni giorno a migliaia, soprattutto in occasione delle festivit\u00e0."}
{"id": "3331719", "revid": "125927892", "url": "https://it.wikipedia.org/wiki?curid=3331719", "title": "Hashtag", "text": "Un hashtag \u00e8 un tipo di tag metadato utilizzato su alcuni servizi web e \"social network\" come aggregatore tematico, la sua funzione \u00e8 di rendere pi\u00f9 facile per gli utenti trovare messaggi su un tema o contenuto specifico. Il termine hashtag pu\u00f2 anche fare riferimento al simbolo cancelletto stesso, quando usato nel contesto di un hashtag.\nL'hashtag, in un servizio che lo supporta, pu\u00f2 essere creato da un utente inserendo il carattere cancelletto # davanti a una parola o a una frase del testo principale di un messaggio. La parola pu\u00f2 essere composta da lettere, cifre e sottolineature; non sono permessi spazi e caratteri speciali. La ricerca di un hashtag restituisce tutti i messaggi che sono stati etichettati con esso.\nStoria.\nLa parola deriva dall'inglese \"hash\" (cancelletto) e \"tag\" (etichetta), la sua popolarit\u00e0 \u00e8 legata all'introduzione su Twitter come caratteristica per contrassegnare parole chiave per richiamare cos\u00ec l'attenzione degli utenti su temi particolari. A ideare questa modalit\u00e0 di comunicazione fu Chris Messina, un avvocato di San Francisco che il giorno 23 agosto 2007, su Twitter, post\u00f2 la frase:\nIl primo che ne fece uso su un profilo molto seguito fu per\u00f2 Nate Ritter, che nell'ottobre del 2007 incluse \"#sandiegofire\" nei suoi frequenti messaggi che parlavano degli incendi che stavano colpendo la contea di San Diego. Invece a livello internazionale \u00e8 diventato comune quando fu utilizzato nelle proteste in Iran durante le Elezioni presidenziali in Iran del 2009.\nTwitter, che originariamente non disponeva di un servizio per raggruppare i messaggi (tweet), ha individuato l'hashtag come modalit\u00e0 semplice per indicizzare i contenuti, introducendo cos\u00ec a partire dal 1\u00ba giugno 2009 il collegamento ipertestuale sugli hashtag a tutti i messaggi recenti che citano lo stesso hashtag. Nel 2010 Twitter ha introdotto nella prima pagina i \"trending topics\", ossia l'elenco degli hashtag particolarmente utilizzati. Nelle pagine del supporto ufficiale di Twitter l'hashtag \u00e8 indicato come metodo per creare etichette.\nNel 2012 sono stati introdotti i \"trending topics\" localizzati, che permettono la visualizzazione degli hashtag pi\u00f9 popolari per ogni Stato.\nNel giugno 2013 gli hashtag sono stati introdotti anche su Facebook, ma al 2016 con scarso successo.\nA causa della diffusione su alcuni \"social network,\" in particolare su Twitter, nel giugno 2014 il termine hashtag \u00e8 stato inserito nell'Oxford English Dictionary.\nUtilizzo nei media.\nIn tutti i Paesi del mondo dove sono diffusi i social, l'hashtag \u00e8 stato introdotto ed \u00e8 usato come aggregatore di interessi anche nelle principali trasmissioni televisive della televisione pubblica o privata che fanno largo uso di questa modalit\u00e0 di interazione in tempo reale con gli ascoltatori, che possono commentare in rete quanto appare sullo schermo televisivo. I commenti che utilizzano l'hashtag acquistano, in rete, maggior visibilit\u00e0 e autorevolezza, pertanto questo viene usato sempre pi\u00f9 anche dalle grandi testate giornalistiche, oltre che dai semplici utenti, pi\u00f9 o meno seguiti, e dai personaggi famosi.\nFunzione e uso.\nGli \"hashtag\" sono utilizzati principalmente come strumenti per permettere agli utenti del web di trovare pi\u00f9 facilmente un messaggio collegato ad un argomento e partecipare alla discussione e anche per incoraggiare a partecipare alla discussione su un argomento indicandolo come interessante. Sostanzialmente sono dei collegamenti ipertestuali che fungono da etichette.\nI messaggi sui servizi come Twitter, Instagram, Google+ possono essere etichettati con l'uso di uno o pi\u00f9 hashtag, ad esempio: \"#stilografica \u00e8 la mia #pennapreferita\" oppure \"ottimo #concertorockroma questa sera con i #rollingstones\". In pratica si generano frasi formate da combinazioni di hashtag, anche molti in caso di frasi complesse. In questo modo una persona pu\u00f2 cercare il termine \"#stilografica\" semplicemente cliccando sull'hashtag e la parola etichettata apparir\u00e0 nei risultati di ricerca. Gli hashtag possono essere utilizzati anche per inserire post su pagine internet (es. foto di Instagram con hashtag \"#milanofiera\"); creando una concatenazione di termini specifici si pu\u00f2 etichettare in modo preciso un argomento. La sintassi prevede di separare con uno spazio ogni hastag dal precedente e dal successivo; non supportano i segni di punteggiatura che interrompono l'hashtag: per esempio: \"#roma #2015\" \u00e8 giusto, mentre \"#roma#2015\" \u00e8 sbagliato.\nNel linguaggio dei social network e microblogging le tendenze sono gli hashtag pi\u00f9 popolari in un certo momento (tendenze o \"trend\"), passato il quale, non sono pi\u00f9 visualizzati o rintracciabili.\nPronuncia.\nQuando si legge il metadato la parola si pronuncia combinando il nome del simbolo con quello del termine oggetto dell'identificazione. Ad esempio, \"\"#wikipedia\" si legge \"hashtag wikipedia\"\". A volte, per\u00f2 non \u00e8 pronunciato esattamente come avviene con il simbolo \"@\" (@wikipedia semplicemente letto \"wikipedia\")."}
{"id": "3331723", "revid": "260676", "url": "https://it.wikipedia.org/wiki?curid=3331723", "title": "Hashtags", "text": ""}
{"id": "3331730", "revid": "991694", "url": "https://it.wikipedia.org/wiki?curid=3331730", "title": "Chef de brigade", "text": ""}
{"id": "3331732", "revid": "1543377", "url": "https://it.wikipedia.org/wiki?curid=3331732", "title": "Super Bowl XLVI", "text": "Il Super Bowl XLVI \u00e8 stata la 46\u00aa edizione del Super Bowl, la finale del campionato della National Football League. Si \u00e8 disputato al Lucas Oil Stadium di Indianapolis, in Indiana il 5 febbraio 2012 fra i New England Patriots, squadra campione dell'American Football Conference, e i New York Giants, campioni della National Football Conference. La gara \u00e8 stata vinta dai Giants 21-17 che hanno cos\u00ec vinto il loro quarto Super Bowl e Eli Manning, quarterback dei Giants \u00e8 stato nominato MVP dell'incontro per la seconda volta in carriera.\nIl Super Bowl XLVI \u00e8 stato il primo Super Bowl ad essere giocato ad Indianapolis ed il primo Super Bowl ad essere stato disputato in uno stadio con il tetto retraibile in stagioni consecutive. Si \u00e8 inoltre trattato della quarta volta che il Super Bowl \u00e8 stato giocato in una citt\u00e0 dal clima freddo, dopo Detroit che ha ospitato le edizioni XVI e XL e Minneapolis la XXVI. Il centro di Indianapolis, sede del Lucas Oil Stadium, ha anche ospitato il Super Bowl Village all'aperto ed altri programmi all'Indiana Convention Center.\nPer convenzione, essendo un'edizione pari del Super Bowl, i Patriots, in quanto rappresentanti dell'AFC, hanno avuto la designazione di team casalingo. Il Super Bowl XLVI \u00e8 poi stata la sesta edizione in cui le due squadre partecipanti si erano gi\u00e0 affrontate in precedenti Super Bowl, in questo caso nel Super Bowl XLII.\nNegli Stati Uniti, la gara \u00e8 stata trasmessa in televisione dalla NBC nonch\u00e9 trasmesso in diretta online, sia su computer (tramite NBC.com) che su dispositivi mobili (tramite l'applicazione Verizon Wireless's NFL Mobile): in questo caso si \u00e8 trattato della prima trasmissione legale in streaming online di un Super Bowl negli USA.\nRegular season e play-off.\nGiants.\nCon un record di 9\u20137 durante la \"regular season\", i Giants sono tornati nei playoff per la prima volta dal 2008, quando vinsero l'NFC East e finirono la stagione al quarto posto del tabellone della NFC. I Giants entrarono nella settimana 17, attesi dal match decisivo coi Cowboys,con entrambe le squadre col record di division pari di 8-7. I Giants andarono in vantaggio 21\u20130 alla fine del primo tempo mentre i Cowboys si riportarono sul 21\u201314 all'inizio del quarto quarto. I Giants alla fine vinsero 31\u201314, vincendo la division e centrando i playoff. Nei playoff si sono fatti strada eliminando prima i Falcons e poi i due team col miglior record della lega: prima i Green Bay Packers (che avevano un record di 15-1) 37-20 e nella finale dell'NFC i San Francisco 49ers (record di 13-3) 20-17 col field goal vincente di Lawrence Tynes nei tempi supplementari.\nL'attacco di New York \u00e8 stato guidato dal quarterback e pro bowler Eli Manning, alla sua settima stagione come titolare della squadra. Manning ha segnato record in carriera in ogni categoria statistica nel 2011, lanciando il record di franchigia di 4.933 yard e 29 touchdown, con 16 intercetti, dandogli un 92,9 di passer rating. Il suo obiettivo preferito \u00e8 stato il ricevitore Victor Cruz, con 82 passaggi per un record di franchigia di 1.536 yard (terzo nella NFL) e 9 touchdown. Tra gli altri bersagli di Manning in stagione Hakeem Nicks (76 ricezioni, 1.192 yard, 7 touchdown), Mario Manningham (39 ricezioni e 523 yard in 12 gare) ed il tight end Jake Ballard (38 ricezioni, 604 yard, 15,9 di media).\nIl running back Ahmad Bradshaw \u00e8 stato il leader della squadra nelle corse con 659 yard e 9 touchdown. Bradshaw si \u00e8 dimostrato anche un'ottima opzione nei passaggi, ricevendone 34 per 267 yard e 2 touchdown. Anche Brandon Jacobs ha contribuito in misura notevole, correndo per 571 yard e 7 touchdown.\nLa linea difensiva di New York \u00e8 stata guidata dai defensive end Jason Pierre-Paul e Osi Umenyiora. Pierre-Paul ha effettuato 86 tackle combinati finendo quarto nella classifica della NFL con 16,5 sacks, facendogli guadagnare l'unica convocazione per il Pro Bowl della difesa dei Giants mentre Umenyiora ha fatto registrare 9 sack e 2 fumble forzati. New York ha inoltre avuto un'eccellente linea secondaria guidata da Corey Webster, che ha intercettato un record in carriera di 6 passaggi. I defensive back Kenny Phillips e Aaron Ross hanno effettuato altri 4 intercetti a testa nella stagione.\nPatriots.\nI Patriots hanno concluso la stagione regolare con un record di 13-3, vincendo la AFC East e arrivando al primo posto nel tabellone dei playoff. New England aveva perso due gare consecutive nelle settimane 8 e 9 contro i Pittsburgh Steelers e i Giants, rispettivamente, prima di vincere tutte le gare rimanenti. Nei play-off New England ha sconfitto prima i Denver Broncos e poi i Baltimore Ravens nella finale della AFC.\nA guidare l'attacco dei Patriots il veterano Tom Brady che ha guadagnato la sua settima convocazione per il Pro Bowl, completando il 65,6% dei suoi passaggi per un record in carriera di 5246 yard (seconda prestazione della storia dell'NFL) e 39 passaggi da touchdown, con soli 12 intercetti subiti ed un rating di 105,6. Brady inoltre ha corso 109 yard e segnato tre touchdown su corsa. La sua arma principale nei passaggi \u00e8 stato il Pro-Bowler Wes Welker, che ha guidato la NFL con 122 ricezioni (a 22 ricezioni dal secondo in classifica) per 1.569 yard e 9 touchdown. New England ha anche avuto nella stagione due dei migliori tight end della NFL, i Pro Bowler Rob Gronkowski, che ha stabilito i nuovi record di ricezioni (1.327 yard) e touchdown ricevuti (17) per un TE, ed Aaron Hernandez, che ha ricevuto 79 passaggi per 910 yard e 7 touchdown, correndo per altre 45 yard. Un altro elemento che ha dato il suo contributo nel gioco sui passaggi \u00e8 stato il veterano Deion Branch, il quale ha effettuato la ricezione di 51 passaggi per 702 yard e 5 touchdown.\nLa linea difensiva dei Patriots ha avuto due convocati per il Pro Bowl, Vince Wilfork e Andre Carter; quest'ultimo ha ottenuto 10 sack e forzato due \"fumble\". Il defensive end Mark Anderson ha anch'egli apportato un grande contributo, guadagnando 10 sack e forzando due fumble. Dietro di loro importante il ruolo di Rob Ninkovich come linebacker, 74 tackle messi a segno, 6,5 sack e 2 intercetti. Nella linea secondaria, il cornerback Kyle Arrington ha ottenuto ottimi risultati nella stagione: dopo aver accumulato un solo intercetto negli ultimi tre anni, ne ha infatti effettuati 7 nel 2011, guidando anche la squadra con 88 tackle.\nSpettacolo di met\u00e0 gara.\nLo show durante l'intervallo fu affidato alla superstar Madonna, che fu accompagnata sul palco da una serie di ospiti: gli LMFAO, Nicki Minaj, M.I.A. e Cee Lo Green.\nL'esibizione di Madonna fu l'argomento pi\u00f9 twittato sul \"social network\" Twitter con 10.245 post al secondo. Fu inoltre l'argomento pi\u00f9 cercato su Google durante la diretta televisiva.\nScaletta delle canzoni.\nFonti:"}
{"id": "3331736", "revid": "599013", "url": "https://it.wikipedia.org/wiki?curid=3331736", "title": "Chiesa di Sant'Antonino (Castiglione Chiavarese)", "text": "La chiesa di Sant'Antonino Martire \u00e8 un luogo di culto cattolico situato nel comune di Castiglione Chiavarese, in via Canzio, nella citt\u00e0 metropolitana di Genova. La chiesa \u00e8 sede della parrocchia omonima del vicariato di Sestri Levante della diocesi di Chiavari.\nStoria e descrizione.\nLa costruzione della parrocchiale risale al 1143 e al suo interno sono conservati un pregevole reliquiario del santo - in forma di statua - e due sculture in legno: la \"Madonna del Carmine\", attribuita alla scuola di Anton Maria Maragliano, e \"Sant'Antonino\".\nUna prima riedificazione della chiesa avvenne nella met\u00e0 del XVII secolo, ma la struttura attuale \u00e8 risalente al secondo ampliamento e rifacimento avvenuto nel 1862."}
{"id": "3331737", "revid": "1963073", "url": "https://it.wikipedia.org/wiki?curid=3331737", "title": "Cattedrale di K\u00f6nigsberg", "text": "La cattedrale di K\u00f6nigsberg \u00e8 un edificio in stile gotico baltico, situato su un'isola del fiume Pregel chiamata in tedesco \"Kneiphof\", nella odierna citt\u00e0 russa Kaliningrad, che fino al 1945 si trovava in territorio tedesco col nome di K\u00f6nigsberg.\nStoria.\nSu iniziativa del vescovo di Sambia, l'antica cattedrale di K\u00f6nigsberg venne demolita, poich\u00e9 ritenuta ormai troppo piccola, ed i suoi materiali vennero impiegati nei lavori di costruzione del nuovo edificio, collocato sull'isola Kneiphof.\nLa costruzione della cattedrale inizi\u00f2 nel 1333 e venne completata, in tempi relativamente brevi, circa cinquant'anni dopo, nel 1380. In origine la cattedrale era dotata di due guglie, ma un incendio, nel 1544, le distrusse entrambe, cos\u00ec ne venne ricostruita solamente una, quella del lato sud.\nNel 1640 venne montato un orologio sulla guglia ricostruita, mentre nel 1695 la cattedrale venne dotata di un organo.\nDurante la seconda guerra mondiale venne duramente bombardata, tanto da distruggere la guglia ed uccidere le centinaia di persone che si erano riparate all'interno di essa. Dopo il conflitto, venne fatta tabula rasa di tutti gli edifici storici che sorgevano sull'isola di Kneiphof, da parte delle autorit\u00e0 sovietiche, venne poi realizzato l'attuale grande parco che circonda la chiesa.\nLa cattedrale per\u00f2 non venne ricostruita fino al 1994, quando venne restaurata la guglia. L'anno successivo venne ricollocato un orologio, mentre tra il 1996 e il 1998 venne ricostruito il soffitto e rifatte le grandi vetrate. Oggigiorno la cattedrale ospita due piccole cappelle, una luterana ed un'altra ortodossa, capaci di ospitare non pi\u00f9 di una ventina di persone al massimo. Gran parte del piano terra dell'edificio \u00e8 occupato dalla sala per i concerti, mentre i piani superiori ospitano il museo.\nOggi non rimane quasi nulla del vecchio centro storico di K\u00f6nigsberg, tuttavia, recentemente, le autorit\u00e0 russe stanno considerando di ricostruirne fedelmente almeno una parte, allo scopo di abbellire la citt\u00e0.\nLa tomba di Kant.\nLa tomba di Immanuel Kant si trova in un piccolo mausoleo, nell'angolo nord-est della cattedrale. In origine, il filosofo venne seppellito all'interno dell'edificio, ma nel 1880 i resti vennero posti in una nuova cappella neogotica posta all'esterno. Nel 1924, in occasione del bicentenario della nascita di Kant, la cappella venne demolita e venne costruito il mausoleo attuale, progettato dall'architetto Friedrich Lahrs."}
{"id": "3331739", "revid": "767487", "url": "https://it.wikipedia.org/wiki?curid=3331739", "title": "I quattro inesorabili", "text": "I quattro inesorabili \u00e8 un film del 1965 diretto da Primo Zeglio.\nTrama.\nSam Garrett, il ranger cerca di catturare quattro cacciatori di taglie che lo vogliono morto."}
{"id": "3331740", "revid": "1305772", "url": "https://it.wikipedia.org/wiki?curid=3331740", "title": "Lehner", "text": ""}
{"id": "3331749", "revid": "132266", "url": "https://it.wikipedia.org/wiki?curid=3331749", "title": "Caporale maggiore capo", "text": ""}
{"id": "3331755", "revid": "132266", "url": "https://it.wikipedia.org/wiki?curid=3331755", "title": "Caporale maggiore scelto", "text": ""}
{"id": "3331758", "revid": "154639", "url": "https://it.wikipedia.org/wiki?curid=3331758", "title": "Wilhelm Cr\u00f6nert", "text": "Insegn\u00f2 presso l'Universit\u00e0 di Strasburgo (1911-1914) ma trascorse gran parte della sua vita nello studio privato. In Germania \u00e8 soprattutto noto per la rielaborazione del \"Conciso dizionario della lingua greca\" di Passow. In Italia, invece, \u00e8 considerato il fondatore dello sviluppo scientifico e della valorizzazione dei \"papiri ercolanensi\".\nBiografia.\nCr\u00f6nert proveniva da una famiglia originaria della Mosella. Frequent\u00f2 la scuola elementare ad Aquisgrana, il \"Friedrich-Wilhelm-Gymnasium\" di Colonia e, nel 1893, sostenne l'esame di maturit\u00e0 a Treviri. Si trasfer\u00ec poi con la sua famiglia a Halle e studi\u00f2 presso quella universit\u00e0 filologia classica delle lingue romanze e storia. Fra i suoi insegnanti vi furono il filologo Friedrich Blass, Wilhelm Dittenberger e l'archeologo Carl Robert. Nell'autunno del 1894 Cr\u00f6nert, per due anni, and\u00f2 a studiare presso l'Universit\u00e0 di Gottinga, dove ebbe per maestri il linguista Wilhelm Schulze ed i filologi Friedrich Leo e Ulrich von Wilamowitz-Moellendorff che rimasero particolarmente colpiti dalle sue non comuni doti. Dopo un altro semestre a Hall (estate 1896) ed il semestre invernale 1896 / 1897, si laure\u00f2 con una tesi sui \"papiri ercolanensi\" relatori Schulze e Wilamowitz. La tesi di Cr\u00f6nerts si rivel\u00f2 fondamentale per lo studio scientifico dei \"papiri ercolanensi\".\nDopo la laurea Cr\u00f6nert visse prima nella sua casa di famiglia a Halle, continuano lo studio dei \"papiri ercolanensi\" e approfondendo, nel 1903, i suoi studi all'Universit\u00e0 di Bonn con Franz B\u00fccheler e Hermann Usener. Per il sostegno alla sua carriera scientifica fu cruciale l'incoraggiamento del suo maestro Wilamowitz. Wilamowitz gi\u00e0 dal 1889 era in contatto con l'editore Wilhelm Ruprecht di Gottinga (Vandenhoeck &amp; Ruprecht) per la riedizione del \"Conciso dizionario della lingua greca\" di Passow. L'editore aveva cercato senza successo un revisore. Wilamowitz nel 1898 raccomand\u00f2 il suo allievo Cr\u00f6nert ed egli firm\u00f2 un contratto con la casa editrice di Gottinga nel 1899 lavorando per sei anni alla nuova opera.\nA causa della prosperit\u00e0 della sua famiglia egli era finanziariamente indipendente e pot\u00e9 costituirsi una grande biblioteca privata nella quale era rappresentata quasi tutta la letteratura greca con edizioni di testi e commenti. Nel 1911 divenne professore di filologia classica presso l'Universit\u00e0 di Strasburgo e di l\u00ec al 1914 divenne professore associato. Nel periodo 1913-1914 pubblic\u00f2 i primi tre volumi del suo dizionario greco. L'opera ricevette positiva accoglienza negli ambienti professionali, ma rimase carente per il lungo tempo di elaborazione. Nell'estate del 1914 venne arruolato per partecipare alla prima guerra mondiale e nel maggio del 1918 venne fatto prigioniero dai britannici e torn\u00f2 a casa solo nell'autunno del 1919.\nDopo l'annessione dell'Alsazia-Lorena da parte della Francia, Cr\u00f6nert non pot\u00e9 tornare alla sua cattedra a Strasburgo. Dovette poi tribolare molto per recuperare le sue carte di lavoro conservate nella cantina del suo appartamento di Strasburgo, ottenendole soltanto nel dicembre 1920. Il resto della sua vita lo trascorse come studioso privato. Visse in una fattoria a Horbach nei pressi di St. Blasien nella Foresta Nera, dove si occup\u00f2 di agricoltura e scienza allo stesso tempo. Fino alla sua morte continu\u00f2 a lavorare al suo dizionario, senza mai portarlo a conclusione. Visse molto appartato, ebbe pochi contatti con la sua famiglia e mantenne contatti epistolari con pochi colleghi (soprattutto con i filologi di Friburgo, Otto Immisch e Wolfgang Aly).\nLe ultime pubblicazioni prodotte da Cr\u00f6nert risalgono al periodo del nazionalsocialismo. Scrisse articoli di giornale che erano chiaramente conformi ai tempi in cui li redasse. Sulla critica di Benedetto Croce al Terzo Reich (\"Germania, ci siamo amati\", 1936), rispose con una lettera aperta \"All'amico dei tedeschi Benedetto Croce a Napoli, il rinnovamento in Germania e il futuro dello spirito tedesco\" (1937). Il documento conteneva \"una miscela di filosofia politica ellenistica - in particolare Aristotele - e ideologia nazionalsocialista con tutti i suoi slogan\" (Ulrich Schindel).\nCr\u00f6nert mor\u00ec l'8 ottobre 1942 a causa di un infortunio alla gamba occorsogli mentre tagliava la legna. La sua vasta biblioteca venne donata all\"'Accademia di Scienze e Lettere\". I libri vennero catalogati da Emilie Boer nel 1943 e giunsero nel 1946 a Gottinga, dove lui e Ulrich Schindel ne curarono l'inventario. I libri sono stati sistemati in una sala separata della Biblioteca di Gottinga, Dipartimento di filologia classica.\nOpere (selezione).\nDopo le pubblicazione contenute nell'elenco di Frank Martin Beck (vedi sotto), Cr\u00f6nert scrisse 70 articoli e circa 120 recensioni. A questi si aggiungono le seguenti monografie:"}
{"id": "3331763", "revid": "628767", "url": "https://it.wikipedia.org/wiki?curid=3331763", "title": "Bivacco Renzo Rivolta", "text": "Il bivacco Renzo Rivolta \u00e8 un bivacco della Valtournenche, in Valle d'Aosta.\n\u00c8 situato a pochi metri dal Col de Fort, a 2890 metri di quota.\nStoria.\nIl bivacco \u00e8 stato costruito nel 1974 e ricorda l'alpinista Renzo Rivolta.\nCaratteristiche e informazioni.\nIl bivacco \u00e8 situato in un ambiente solitario e selvaggio, dove sono presenti molti stambecchi e camosci. Ha 10 posti letto, non \u00e8 custodito ed \u00e8 di propriet\u00e0 della Societ\u00e0 Guide del Cervino.\nAccesso.\nSi pu\u00f2 raggiungere il bivacco partendo dalla localit\u00e0 Septumian (1650\u00a0m. - poco sopra Torgon) in circa 4h e 30, oppure partendo da Valmartin e passando per il lago di Cignana in circa 4h e 30.\nCosa fare del bivacco.\nEscursioni.\nTraversata da Torgnon a Valtournenche o al rifugio Perucca-Vuillermoz.\nAlpinismo.\nIl bivacco \u00e8 il punto di partenza per la Cresta Rey (AD+) alla punta Cian e per la parete sud-est del D\u00f4me de Cian (3351\u00a0m). Pu\u00f2 anche essere utilizzato per la salita alla punta Balanselmo (3318\u00a0m) e alla becca di Sal\u00e9 (3318\u00a0m)."}
{"id": "3331764", "revid": "36426", "url": "https://it.wikipedia.org/wiki?curid=3331764", "title": "Chiesa dei Santi Rocco e Gaetano", "text": "La chiesa dei Santi Rocco e Gaetano \u00e8 un luogo di culto cattolico situato nella frazione di Campegli, in via Romualdo Tosi, nel comune di Castiglione Chiavarese nella citt\u00e0 metropolitana di Genova. La chiesa \u00e8 sede della parrocchia dei Santi Rocco e Gaetano del vicariato di Sestri Levante della diocesi di Chiavari.\nStoria e descrizione.\nLa chiesa conserva al suo interno dall'VIII secolo le reliquie della santa Flavia Giulia Elena; la precedente chiesa parrocchiale \u00e8 dedicata proprio alla Santa ed \u00e8 in posizione dominante l'abitato di Campegli. \u00c8 definita popolarmente \"santuario\", ma di fatto non ha mai ricevuto tale titolo.\nLa struttura attuale fu costruita nel XVII secolo, pi\u00f9 in basso rispetto alla precedente, e aperta al culto religioso nel 1686."}
{"id": "3331766", "revid": "1305772", "url": "https://it.wikipedia.org/wiki?curid=3331766", "title": "Acido docosaesaenoico", "text": "L'acido docosaesaenoico (DHA), o acido cervonico, \u00e8 un acido grasso omega-3 o PUFA n-3. Nella struttura chimica, il DHA \u00e8 un acido carbossilico con una catena di 22 atomi di carbonio e 6 doppi legami in posizione cis; primo doppio legame si trova sul terzo dal carbonio dalla posizione terminale omega del gruppo metile.\nSono ricchi di DHA i pesci oceanici di acque fredde. La maggior parte del DHA presente nei pesci e negli organismi complessi, che vivono nelle fredde acque oceaniche, proviene dalle alghe fotosintetiche; diventando sempre pi\u00f9 concentrata negli organismi man mano che si sale lungo la catena alimentare. \nIl DHA \u00e8 anche prodotta commercialmente da microalghe, \"Crypthecodinium cohnii\" che \u00e8 un microrganismo del genere \"Schizochytrium\".\nIL DHA prodotto utilizzando microalghe \u00e8 di origine vegetale.\nAlcuni animali con accesso al mare sintetizzano molto poco il DHA attraverso il metabolismo, ma l'assumono soprattutto con la dieta. \nTuttavia, negli erbivori e nei carnivori che non mangiano il pesce, il DHA \u00e8 prodotto internamente a partire dall'acido \u03b1-linolenico, un acido grasso omega-3 che si pu\u00f2 trovare in alcune piante, ad esempio nei semi di lino ed anche in animali che si nutrono di piante. La conversione dell'acido \u03b1-linolenico (ALA) in DHA richiede pi\u00f9 passi dove agiscono in sequenza enzimi elongasi e desaturasi passando per la formazione di acido eicosapentaenoico. Il processo \u00e8 scarsamente efficiente ed il DHA pu\u00f2 essere considerato un acido grasso essenziale.\nIl DHA pu\u00f2 essere metabolizzato per azione della COX-2 fino a formare i docosanoidi, docosatrieni, resolvine (RvE1, RvD1, RvD2, RvD3, RvD4) e la neuroprotettina D1 (NPD1). Queste sostanze agiscono in modo simile agli ormoni, regolando varie funzioni cellulari citoplasmatiche e di membrana e svolgendo un ruolo importante in numerose funzioni dell\u2019organismo tra cui l\u2019infiammazione, la pressione arteriosa, la reattivit\u00e0 bronchiale e l\u2019aggregazione piastrinica. Il DHA \u00e8 il principale acido grasso dei fosfolipidi nel cervello e nella retina e influisce sulla qualit\u00e0 dello sperma. Si \u00e8 osservato che bassi livelli di DHA sono associati con la malattia di Alzheimer."}
{"id": "3331767", "revid": "490801", "url": "https://it.wikipedia.org/wiki?curid=3331767", "title": "Bivacco Rivolta", "text": ""}
{"id": "3331768", "revid": "729019", "url": "https://it.wikipedia.org/wiki?curid=3331768", "title": "Collisione aerea del Grand Canyon", "text": "La collisione aerea del Grand Canyon \u00e8 un incidente aereo avvenuto il 30 giugno 1956, alle ore 10:30 della mattina locali, al di sopra del Grand Canyon, in Arizona, nel quale un aereo di linea della United Airlines si \u00e8 scontrato con un aereo di linea della TWA. Tutte le 128 persone a bordo dei due aeromobili morirono. Fu il primo incidente tra aerei commerciali a superare le 100 vittime e provoc\u00f2 importanti cambiamenti nel controllo aereo negli Stati Uniti. Il luogo dell'incidente \u00e8 stato designato National Historic Landmark.\nI voli.\nVolo United Airlines 718Douglas DC-7 Mainliner, chiamato \"Mainliner Vancouver\", comandato dal capitano Robert Shirley e dall'equipaggio di volo composto da Robert Harms, primo ufficiale e Gerard Fiore ingegnere di volo. Il DC-7 decoll\u00f2 dall'aeroporto di Los Angeles International alle 9:04 am PST con 53 passeggeri imbarcati e 5 membri dell'equipaggio con destinazione l'aeroporto di Chicago. Salendo alla quota autorizzata di 21.000 piedi, il capitano Shirley volava IFR in uno spazio aereo controllato per un punto a nord-est di Palm Springs, California quando vir\u00f2 a sinistra per intercettare il segnale del radiofaro vicino Needles, California, dato che il suo piano di volo era diretto per Durango nel sud-ovest del Colorado. Il DC-7, malgrado volasse IFR, non era in uno spazio aereo controllato.\nVolo Trans World Airlines 2 Lockheed L-1049 Super Constellation, chiamato \"Star of the Seine\", comandato dal comandante Jack Gandy e dal copilota James Ritner. Part\u00ec da Los Angeles alle 9:01 am, con 31 minuti di ritardo, imbarcando 64 passeggeri e 6 membri dell'equipaggio, con destinazione finale l'aeroporto di Kansas City. Flight 2, volava inizialmente IFR, saliva a quota 19.000 piedi e volava nello spazio aereo controllato fino a Daggett, California. A Daggett il capitano Gandy vir\u00f2 a destra con prua 059 gradi magnetici, verso il radiofaro vicino Trinidad, Colorado. Il Constellation, come il Dc-7, non era in uno spazio aereo controllato.\nSubito dopo il decollo, il capitano del Flight 2 richiese il permesso di salire a 21.000 piedi per evitare un temporale che si stava formando nella vicinanza della sua rotta. Come si usava allora, la sua richiesta doveva essere trasmessa da un dispatcher (aiutava il comandante nella pianificazione del volo e aveva le medesime responsabilit\u00e0) TWA all'Air Traffic Control (ATC), in quanto n\u00e9 l'equipaggio n\u00e9 il volo erano in contatto diretto con l'ATC dopo la partenza. L'ATC non autorizz\u00f2 la richiesta; i due aerei di linea sarebbero presto rientrati nello spazio aereo controllato (la pista 15 \u00e8 sud-est di Las Vegas) e l'ATC non aveva la possibilit\u00e0 di effettuare la separazione orizzontale necessaria tra due aerei alla stessa altitudine. Il capitano Gandy richiese di volare 1.000 piedi (in inglese \"1000 on top\") sopra le nuvole (\u00e8 ancora volo IFR, non VFR) e l'ATC autorizz\u00f2 la richiesta. La disposizione di volare \"1000 on top\" causa la temporanea sospensione delle restrizioni di separazione normalmente applicate dell'ATC. Un velivolo autorizzato a operare \"1000 on top\" si separa da altri aerei che volano in IFR quando ci sono le condizioni VFR sopra le nuvole (separazione VFR). Volare VFR per\u00f2, faceva ricadere tutte le responsabilit\u00e0 della separazione VFR a Gandy. Ricevuta l'autorizzazione \"1000 on top\" Gandy sal\u00ec a 21.000 piedi.\nEntrambi gli equipaggi stimarono che sarebbero arrivati lungo la linea del Painted Desert alle 10:31 circa. La Painted Desert era una linea lunga circa 200 miglia tra i VOR di Bryce Canyon, Utah e Winslow, Arizona, con un angolo di 335 gradi rispetto a nord, fuori dallo spazio aereo controllato. A causa delle differenti prue prese dai due aerei nei piani di volo, l'intersezione della linea da parte del Flight 2 avrebbe formato un angolo di soli 13 gradi rispetto al volo United, con il Constellation a sinistra del DC-7.\nMentre i due velivoli si avvicinano al Gran Canyon, volavano alla stessa quota e quasi alla stessa velocit\u00e0. Mentre stavano sopraggiungendo nei pressi del Canyon si ritiene che i velivoli superassero contemporaneamente la stessa formazione di nubi sui lati opposti, ponendo le basi per la collisione.\nLa collisione.\nAlle 10:30 am le rotte si intersecarono sopra il canyon e i due aerei si scontrarono con un angolo di 25 gradi. Un'analisi dopo l'incidente ha accertato che il DC-7 era sopra al TWA e stava scendendo, suggerendo che i piloti del DC-7 avessero visto il TWA prima dell'impatto e che avessero tentato un'azione evasiva. L'ala del DC colp\u00ec la parte superiore dello stabilizzatore verticale del Constellation e inoltre colp\u00ec la fusoliera, causando un cedimento dell'impennaggio di coda. Allo stesso tempo, l'elica del DC-7 provoc\u00f2 una serie di tagli sulla fusoliera del TWA che provocarono una decompressione esplosiva. La perdita dello stabilizzatore del Constellation provoc\u00f2 una perdita immediata di controllo, con una violenta e rapida caduta che termin\u00f2 nel versante nord-est di un burrone a Temple Butte, con una velocit\u00e0 di 475\u00a0nodi. Il motore di sinistra del DC-7 venne danneggiato fatalmente nello scontro e l'aereo perse rapidamente quota fino a precipitare a Chaur Butte.\nLe ricerche.\nLo spazio aereo sopra al canyon non era sotto controllo radar e non erano presenti \"scatole nere\" a bordo degli aerei. Le ultime posizioni registrate non corrispondevano alle loro posizioni al momento dell'impatto. Inoltre, non c'erano testimoni. Dopo essere trascorso un periodo di tempo con nessuna comunicazione dai due aerei, furono avviate le procedure di emergenza. Un aereo fu ritrovato da due fratelli, Henry e Palen Huding, che avevano un servizio di aerotaxi. Durante un precedente viaggio, Palen aveva notato del fumo nero e denso dal luogo dello schianto del DC-7, ma aveva creduto che il fumo dell'incendio fosse stato provocato da un fulmine. Tuttavia, dopo aver saputo della scomparsa dei due aerei di linea, Palen e suo fratello ritornarono nel luogo dove avevano visto il fumo con un piccolo aereo (Piper Tri-Pacer) e individuarono il DC-7. Segnalata la posizione alle autorit\u00e0, nei giorni successivi numerosissimi elicotteri vennero impiegati per recuperare le vittime e i relitti. A causa dell'elevata velocit\u00e0 di impatto dei due aerei, non tutti i corpi furono recuperati intatti e l'identificazione della maggior parte di loro non fu possibile. Il 9 luglio 1956 si svolse il funerale per le vittime del TWA. 29 vittime del volo United che non erano state identificate furono sepolte in quattro bare al Grand Canyon Pioneer Cemetery, mentre 66 dei 70 passeggeri del TWA e l'equipaggio furono sepolti in una fossa comune a Flagstaff, Arizona. Passarono molti anni prima che la maggior parte dei detriti fosse rimossa del Canyon.\nLe indagini.\nLe indagini per questo incidente furono molto complesse a causa della distruzione dei due aerei e alla mancanza dei dati di volo. Nonostante le difficolt\u00e0, gli esperti sono riusciti a determinare con notevole grado di accuratezza ci\u00f2 che era accaduto e nella loro relazione hanno rilasciato la seguente dichiarazione come probabile causa dell'incidente:\nSi determina che la probabile causa di questa collisione tra aerei fu che i piloti non si videro reciprocamente in tempo per evitare la collisione. Non \u00e8 stato possibile determinare perch\u00e9 i piloti non si individuarono, ma una attenta analisi suggerisce che sia il risultato di uno o pi\u00f9 fattori: le nubi riducevano i tempi di separazione visiva, la conformazione del cockpit, il tentativo di offrire una vista pi\u00f9 panoramica ai passeggeri, riducendo la possibilit\u00e0 di vedere in tempo ed evitare l'altro aeromobile o l'insufficienza del controllo del traffico aereo.\nNella relazione, il tempo e la fattibilit\u00e0 dei due piani di volo vennero presi in serio esame. In mancanza di testimoni attendibili e con l'incertezza per il fattore visibilit\u00e0 in quota al momento della collisione, non fu possibile stabilire in modo definitivo quante erano le possibilit\u00e0 di un aereo di evitare l'altro. L'equipaggio di volo non venne considerato nella relazione dei CAB come una causa probabile, anche se la decisione del capitano Gandy per annullare il suo piano di volo IFR e volare \"1000 on top\" era stato il catalizzatore per l'incidente. Vale anche notare che l'inchiesta aveva approfondito tutti gli aspetti, ma la relazione finale fu focalizzata su questioni tecniche e in gran parte ignor\u00f2 il fattore umano, come il motivo per cui le compagnie aeree permettessero ai loro piloti di eseguire manovre esclusivamente destinate a migliorare la vista del Canyon ai loro passeggeri. Si dovette aspettare fino alla fine degli anni '70 per vedere esaminati con accuratezza anche i fattori umani.\nConseguenze.\nCon 128 morti, la collisione del Grand Canyon fu il pi\u00f9 grave disastro aereo commerciale fino ad allora. L'incidente fu seguito dalla stampa mondiale. Il controllore che aveva autorizzato il TWA a procedere a \"1000 on top\" fu ampiamente criticato, soprattutto dalla stampa, ma alla fine venne scagionato da ogni procedimento. L'incidente ebbe una particolare ripercussione anche sulla fiducia del pubblico nei nuovi aerei, come il Super Constellation, DC-7 e il Boeing Stratocruiser. Le pressioni del pubblico fecero aumentare nel 1957 i fondi per l'ammodernamento dell'ATC per procurarsi nuove attrezzature molto costose. Il controllo dello spazio aereo americano continu\u00f2 per\u00f2 ad essere diviso tra militari e civili (CAA). La CAA non aveva alcuna responsabilit\u00e0 sui velivoli militari, che potevano entrare nello spazio aereo senza alcun avvertimento per il traffico civile. Il risultato fu una serie di collisioni che coinvolsero civili e militari. Nel 1958 la collisione tra un aereo di linea e un caccia provoc\u00f2 la morte di 49 persone. Dopo l'incidente vennero svolte molte riunioni e infine nel 1958 il Federal Aviation Act fu approvata, sciogliendo la CAA e creando la FAA (Federal Aviation Administration). Da allora la FAA ha autorit\u00e0 totale su tutto lo spazio aereo americano, compresa l'attivit\u00e0 militare, e da quando ci sono stati ammodernamenti e nuove procedure ATC, le collisioni in aria si sono arrestate.\nNational Historic Landmark.\nNel mese di aprile 2014 il sito dell'incidente \u00e8 stato dichiarato monumento storico nazionale. La posizione esatta del luogo dell'incidente \u00e8 stata tenuta segreta. Anche se la posizione fosse stata rilevata, \u00e8 stata chiusa al pubblico nel 1960 ed \u00e8 accessibile solo da escursionisti esperti.\nRappresentazioni televisive.\nLa collisione aerea del Grand Canyon \u00e8 stata analizzata nella puntata \"Disastro sul Grand Canyon\" della dodicesima stagione del documentario Indagini ad alta quota trasmesso da National Geographic Channel."}
{"id": "3331769", "revid": "1149807", "url": "https://it.wikipedia.org/wiki?curid=3331769", "title": "Daipenmon", "text": ""}
{"id": "3331770", "revid": "1149807", "url": "https://it.wikipedia.org/wiki?curid=3331770", "title": "Korikakumon", "text": ""}
{"id": "3331771", "revid": "1149807", "url": "https://it.wikipedia.org/wiki?curid=3331771", "title": "Kumamon (Digimon)", "text": ""}
{"id": "3331772", "revid": "110157", "url": "https://it.wikipedia.org/wiki?curid=3331772", "title": "Amminoglutetimide", "text": "L'aminoglutetimide \u00e8 un farmaco ad azione anti-steroidea. \u00c8 commercializzato da Novartis come Cytadren.\nIndicazioni.\n\u00c8 clinicamente utilizzato nel trattamento della sindrome di Cushing e del carcinoma mammario.\nViene anche usato come droga di abuso da parte dei body-builder (culturisti).\nMeccanismo d'azione.\nAgisce in due modi:\nA basse dosi, l'aminoglutetimide \u00e8 solo un efficace inibitore dell'aromatasi, ma a dosi pi\u00f9 elevate essa blocca efficacemente anche l'P450scc."}
{"id": "3331773", "revid": "729019", "url": "https://it.wikipedia.org/wiki?curid=3331773", "title": "Nation of Domination", "text": "La Nation of Domination \u00e8 stata una stable di wrestling attiva nella World Wrestling Federation.\nStoria.\nNel 1996 Faarooq, assoldato un nuovo manager, Clarence Mason, diede vita a una stable. La Nation of Domination era un gruppo di wrestler organizzati sulla falsariga della Nation of Islam e delle Pantere Nere, anche se i membri che ne facevano parte non erano esclusivamente di colore. Il gruppo si scontr\u00f2 principalmente contro Ahmed Johnson, gi\u00e0 vecchio rivale di Faarooq (che comunque fu anch'esso membro della Nation anche se per breve tempo, dopo aver \"tradito\" il WWF Champion The Undertaker durante un tag team match che li vedeva contrapposti a Faarooq e Kama). I due si affrontarono nel gennaio 1997 alla Royal Rumble, dove Johnson vinse per squalifica, e a WrestleMania 13, dove l'intera Nation fu sconfitta da Johnson e dai Legion of Doom in uno Street Fight match.\nIl gruppo rimase unito fino a quando Faarooq non si arrabbi\u00f2 con loro, imputandogli di avergli fatto perdere l'occasione di vincere il WWF Championship contro The Undertaker a King of the Ring 1997. Dopo che Farooq espulse Crush e Savio Vega, Crush e Vega formarono a loro volta delle proprie fazioni, conosciute rispettivamente come Disciples of Apocalypse e Los Boricuas, che si scontrarono tra loro per tutto il 1997. All'inizio del 1998 la leadership di Faarooq venne usurpata da The Rock e i due iniziarono una faida: a Faarooq, Ken Shamrock e Steve Blackman sconfissero The Rock, D-Lo Brown e Mark Henry. Il mese successivo, a . Farooq affront\u00f2 The Rock in un match singolo per l'Intercontinental Championship, ma venne sconfitto. Nel frattempo la Nation of Domination si era alleata con Owen Hart, che era in conflitto con la D-Generation X guidata da Triple H e Shawn Michaels.\nNacque cos\u00ec una rivalit\u00e0 che vide The Rock aiutare Brown a vincere l'European Championship contro Triple H. A quel punto nella faida entr\u00f2 in ballo l'Intercontinental Championship detenuto da The Rock: l'epilogo si ebbe a SummerSlam, dove The Rock perse il titolo contro Triple H in un ladder match. Dopo la faida con la DX il pubblico sosteneva The Rock a gran voce, soprattutto grazie ai suoi segmenti al microfono e a divenne il primo sfidante per il WWF Championship.\nA si consum\u00f2 l'atto finale della Nation, con Mark Henry che sconfisse The Rock grazie all'aiuto di D-Lo Brown."}
{"id": "3331778", "revid": "132266", "url": "https://it.wikipedia.org/wiki?curid=3331778", "title": "Primo caporale maggiore", "text": ""}
{"id": "3331782", "revid": "797136", "url": "https://it.wikipedia.org/wiki?curid=3331782", "title": "Walter Leonardi", "text": ""}
{"id": "3331786", "revid": "132266", "url": "https://it.wikipedia.org/wiki?curid=3331786", "title": "Caporale maggiore", "text": ""}
{"id": "3331788", "revid": "755885", "url": "https://it.wikipedia.org/wiki?curid=3331788", "title": "Enola Gay (singolo)", "text": "Enola Gay \u00e8 un singolo del 1980 degli Orchestral Manoeuvres in the Dark, successivamente inclusa nell'album \"Organisation\". Sia il testo che la musica sono stati scritti dal solo frontman Andy McCluskey.\nIl singolo \u00e8 stato il primo grande successo internazionale della band, vendendo cinque milioni di copie in tutto il mondo. In Italia raggiunge il primo posto in classifica nell'estate del 1981, e diventer\u00e0 il secondo singolo pi\u00f9 venduto dell'anno. In Gran Bretagna raggiunge la posizione no. 8 ad ottobre del 1980.\nLa canzone.\n\"Enola Gay\" contiene in sostanza l\u2019alchimia vincente di un \"sound\" che bilancia un tormentone strumentale creato dai sintetizzatori insieme ad un drammatico incedere vocale. La registrazione \u00e8 caratterizzata anche dall'uso non solo di una batteria convenzionale ma anche dal suono della drum machine che apre e chiude il brano. L'uso degli strumenti elettronici lo rende uno dei primi brani del genere \"synth pop\".\nIl testo, di stampo pacifista, recrimina lo sgancio della bomba atomica su Hiroshima dall'omonimo bombardiere statunitense, citando alcuni termini usati dalle forze statunitensi durante la missione, come per esempio \"Little Boy\", il nome in codice usato per la bomba stessa, e anche l'orario dello sgancio \"8:15\" (nel testo in inglese \"eight-fifteen\").\nVersioni e lato-B.\nUna prima versione del brano \u00e8 stata registrata in aprile del 1980 per il programma radiofonico di John Peel per la BBC. Questa versione \u00e8 stata pubblicata nella raccolta \"Peel Sessions 1979-1983\" nel 2000.\nLa versione di \"Enola Gay\" pubblicata come singolo e prodotta da Mike Howlett \u00e8 la versione della canzone pi\u00f9 conosciuta. La stessa versione \u00e8 la traccia di apertura dell'album \"Organisation\". Il singolo 7\" \u00e8 stato pubblicato in due versioni con lato B diversi. Una con il brano inedito \"Annex\" come lato B, e una con \"Electricity\", gi\u00e0 singolo nel 1979. In Italia \u00e8 uscita la seconda versione.\nNel 1998, in concomitanza all'uscita di una nuova raccolta del gruppo \"The OMD Singles\", \u00e8 uscito un EP \"The OMD Remixes\" con una versione remix del brano dei Sash!.\nIl video.\nCome nel precedente filmato prodotto per \"Messages\", Il videoclip promozionale per \"Enola Gay\" riporta il gruppo che esegue la canzone in playback, questa volta in uno studio con delle nuvole proiettate in sottofondo, con l'aggiunta di vari effetti visivi speciali. A differenza del precedente filmato, frontman e cantante Andy McCluskey suona il basso e Paul Humphreys suona le tastiere. Il secondo tastierista Dave Hughes \u00e8 stato sostituito da Martin Cooper, tuttora parte del gruppo. Malcolm Holmes rimane alla batteria.\nTracce.\n7\" (versione UK)\n7\" (versione Italia)\n12\"\nUtilizzo commerciale.\nNel 2008 il singolo \u00e8 stato inoltre utilizzato come colonna sonora della pubblicit\u00e0 di 3 Italia con Luciana Littizzetto."}
{"id": "3331789", "revid": "599013", "url": "https://it.wikipedia.org/wiki?curid=3331789", "title": "Chiesa di San Michele Arcangelo (Castiglione Chiavarese)", "text": "La chiesa di San Michele Arcangelo \u00e8 un luogo di culto cattolico situato nella frazione di Masso, in via Loreto, nel comune di Castiglione Chiavarese nella citt\u00e0 metropolitana di Genova. La chiesa \u00e8 sede della parrocchia omonima del vicariato di Sestri Levante della diocesi di Chiavari.\nStoria e descrizione.\nLa sua parrocchia, citata per la prima volta nel diploma di Carlo Magno del 5 giugno 774, fu sottoposta nei secoli passati alla pieve di Santa Croce di Moneglia dei monaci dell'abbazia di San Colombano di Bobbio, con l'annessione alla rettoria di San Saturnino nel 1471.\nL'archivio parrocchiale, con atti e documenti, \u00e8 risalente al 1592, anno in cui la rettoria di Masso riacquist\u00f2 autonomia; la sua elezione a Prevostura avvenne il 19 marzo del 1922.\nSulla torre, \u00e8 ospitato un concerto di quattro campane, intonato sulle prime quattro note della scala musicale di MI maggiore 3, realizzato dalla fonderia Francesco Picasso di Recco nel 1898.\nIn chiesa, \u00e8 custodito un organo a canne meccanico di buona fattura, costruito nel 1892 dalla ditta Mascioni di Cuvio (VA).\nNel 2004 \u00e8 stato inaugurato il nuovo sagrato antistante la chiesa, realizzato con ciottoli di mare secondo lo stile ligure."}
{"id": "3331792", "revid": "124442608", "url": "https://it.wikipedia.org/wiki?curid=3331792", "title": "Sven Wollter", "text": "Biografia.\nEsord\u00ec in televisione nel 1966, all'interno della serie \"Hems\u00f6borna\" e poi sul grande schermo nel film \"Jag \u00e4lskar, du \u00e4lskar\" di Stig Bj\u00f6rkman, dopo un'apparizione non accreditata in \"Io sono curiosa\" (1967). La serie televisiva \"Raskens\" (1976) lo lanci\u00f2 definitivamente. \nFu molto attivo nel movimento comunista svedese, e nell'estate del 1977 port\u00f2 in tourn\u00e9e in tutta Europa lo spettacolo \"T\u00e4ltprojektet\", un articolato affresco della classe operaia del suo Paese.\nNel 1986 recit\u00f2 nel film \"Sacrificio\", di Andrej Tarkovskij, e nel 1999 partecip\u00f2 alla produzione hollywoodiana \"Il 13\u00ba guerriero\", dove interpret\u00f2 il leggendario re danese Hro\u00f0gar.\nDalla fine degli anni novanta interpret\u00f2 il personaggio di Van Veeteren in svariati film e serie TV thriller tratti dai romanzi di H\u00e5kan Nesser.\nSven Wollter \u00e8 morto nel novembre del 2020, vittima del Covid-19 e di una broncopneumopatia cronica ostruttiva. Aveva 5 figli."}
{"id": "3331796", "revid": "115180014", "url": "https://it.wikipedia.org/wiki?curid=3331796", "title": "Rifugio Lavaredo", "text": "Il rifugio Lavaredo \u00e8 un rifugio alpino situato ai piedi delle Tre Cime di Lavaredo, nelle Dolomiti di Auronzo, a 2.344\u00a0m s.l.m.\nStoria.\nIl rifugio fu costruito nel 1954 dalla guida alpina Francesco Corte Col\u00f2 \"Mazzetta\", uno dei fondatori del soccorso alpino di Auronzo."}
{"id": "3331799", "revid": "92723", "url": "https://it.wikipedia.org/wiki?curid=3331799", "title": "Arrocco Pam-Krabb\u00e9", "text": "L'arrocco Pam-Krabb\u00e9 \u00e8 un'ipotetica e bizzarra mossa degli scacchi che consiste nell'arroccare in verticale sulla colonna \"e\" con una torre ottenuta per promozione. Questa originale possibilit\u00e0 venne evidenziata da Max Pam e citata in un problema da Tim Krabb\u00e9 nel 1972. Nonostante il regolamento FIDE vigente all'epoca non la proibisse, a causa di un'imprecisione nella descrizione dell'arrocco, la mossa non \u00e8 mai stata utilizzata in alcuna partita ufficiale. Nel 1972 la FIDE, aggiornando il regolamento, aggiunse una precisazione che escludeva totalmente la possibilit\u00e0 di una simile mossa. All'idea di questa mossa era giunto indipendentemente anche il francese Jean-Luc Seret, che nel 1971 l'aveva usata in un problema scherzoso, senza per\u00f2 suscitare discussioni sulle regole.\nDescrizione.\nSecondo il regolamento FIDE vigente prima del 1972 l'arrocco poteva essere effettuato dal giocatore se erano soddisfatte tutte le seguenti condizioni:\nLe condizioni vigenti sino al 1972 pertanto non escludevano che la torre coinvolta nell'arrocco potesse essere anche quella ottenuta tramite promozione e non ancora mossa da allora in e8 (o in e1, nel caso del nero) e che quindi il re arroccasse sulla colonna, in modo da ritrovarsi in e3 (o in e6), con la torre in e2 (o in e7).\nLe regole FIDE vennero tuttavia modificate nel 1972 aggiungendo la condizione che re e torre coinvolti nell'arrocco debbano essere sulla medesima traversa. La nuova formulazione del regolamento ha escluso quindi la validit\u00e0 dell'arrocco Pam-Krabb\u00e9.\nNella notazione algebrica non esiste un simbolo per questa mossa, ma a volte viene indicata con O-O-O-O o con O-O-O-O-O-O (il numero di case percorse dalla torre), per analogia con gli altri arrocchi."}
{"id": "3331801", "revid": "1226", "url": "https://it.wikipedia.org/wiki?curid=3331801", "title": "Museo naturalistico e archeologico di Santa Corona", "text": ""}
{"id": "3331804", "revid": "767487", "url": "https://it.wikipedia.org/wiki?curid=3331804", "title": "Capovoga", "text": "Il capovoga in una imbarcazione a remi \u00e8 quel componente dell'equipaggio che siede nel primo carrello dando le spalle agli altri rematori, che devono adattarsi al suo ritmo di vogata.\nNel canottaggio.\nIl capovoga, in un equipaggio di quattro con e di otto, \u00e8 posto a poppa, di fronte al timoniere.\nMentre nel due con volge le spalle al prodiere ed \u00e8 posto nella prua dell'imbarcazione\nTra i capovoga del due con, con il pi\u00f9 ricco palmar\u00e8s olimpico, si ricordano il britannico Steve Redgrave (che pur cambiando, di volta in volta, il compagno prodiere, ha conquistato ben 5 volte l'alloro olimpico) e l'italiano Giuseppe Abbagnale."}
{"id": "3331814", "revid": "767487", "url": "https://it.wikipedia.org/wiki?curid=3331814", "title": "Reidar Kvammen", "text": "Carriera.\nGiocatore.\nClub.\nKvammen gioc\u00f2 per l'intera carriera con il Viking ed \u00e8 ricordato come uno dei migliori calciatori norvegesi di sempre. Segn\u00f2 202 reti per questa maglia. Questo segn\u00f2 un record per il club.\nNazionale.\nKvammen fu il primo calciatore a raggiungere le 50 presenze con la . In totale, gioc\u00f2 51 partite e mise a segno 17 reti per la Nazionale scandinava. Nel 1936, partecip\u00f2 ai Giochi Olimpici del 1936 e la sua squadra vinse la medaglia di bronzo. Due anni dopo, fu convocato per giocare il .\n\u00c8 al 37\u00ba posto della classifica di presenze della Nazionale norvegese e sempre al 14\u00ba di quella delle marcature.\nAllenatore.\nKvammen divent\u00f2 allenatore del Molde, una volta ritiratosi. In seguito ricopr\u00ec questa carica anche al Bryne (in pi\u00f9 circostanze) e al Viking. Dal 1968 al 1970, guid\u00f2 il Vidar."}
{"id": "3331824", "revid": "15756", "url": "https://it.wikipedia.org/wiki?curid=3331824", "title": "Aspis", "text": "Aspis () \u00e8 uno dei vocaboli che indicava lo scudo nell'antica Grecia: poteva sia indicare genericamente qualunque tipo di scudo, sia connotare un tipo specifico di scudo in opposizione ad altri.\nInteressato da una notevole evoluzione, dagli arcaici modelli minoici sino agli scudi appositamente selezionati per le specializzate forze di fanteria dell'esercito macedone (IV secolo a.C.), sub\u00ec, nel corso della storia, massicci cambiamenti in quanto a linea e materiali di costruzione.\nTipologia.\nI diversi tipi di scudo sviluppati nell'antica Grecia, dalla fase proto-storica all'et\u00e0 classica, svilupparono propri nomi distintivi:\nCome si evince da questo elenco e come viene ben testimoniato da un noto passaggio della \"Bibliotheca historica\" di Diodoro Siculo (90-27 a.C.), lo scudo rivest\u00ec sempre un'importanza tale presso i guerrieri dell'antica Grecia per cui la radice fonetica stessa dalla quale svilupp\u00f2 il nome delle diverse forze di fanteria fu proprio il nome del tipo di scudo da loro imbracciato.\nStoria.\nLe testimonianze di epoca minoica (II millennio a.C.) ci hanno lasciato memoria di scudi ottenuti stendendo uno strato di pellame secco su di un telaio di legno. La forma complessiva del manufatto, in due lobi sovrapposti, rassomigliava notevolmente ad un \"8\". Questo particolarissimo scudo veniva portato assicurato alla spalla da un laccio di cuoio, il telamone, che ne facilitava il trasporto durante la marcia. Durante gli scontri tra guerrieri, lo scudo veniva spostato frontalmente.\nI Micenei, eredi della tradizione minoica (seconda met\u00e0 del II millennio a.C.), svilupparono una nuova forma di scudo, amplificandone le valenze difensive. Il nuovo manufatto, uno scudo \"a torre\" noto come Sakos (\u03c3\u03ac\u03ba\u03bf\u03c2), concettualmente molto simile al pavese poi sviluppato durante il Medioevo europeo, era alto quanto un uomo, coperto da strati multipli di cuoio bovino (sino a sette strati), arrotondato all'estremit\u00e0 superiore e bombato centralmente sull'asse verticale. Poteva essere irrobustito dalla presenza di una piastra di bronzo. Anche questo \"aspis\", complessivamente molto simile allo scudo in uso presso gli Assiri, veniva spostato tramite il telamone.\nCon l'aprirsi del medioevo ellenico (circa 1200 a.C.), gli sconvolgimenti politico-militari che gettarono le basi per lo sviluppo della cultura dorica portarono a radicali sviluppi nell'arte bellica ellenica. Ai primordi dei \"Secoli Buii\" greci, si diffuse un nuovo tipo di scudo, arrotondato superiormente ma sciancrato nella parte bassa, pi\u00f9 leggero rispetto ai modelli minoico-micenei. Concomitantemente con l'emergere dello stile geometrico nell'arte greca (circa 900-700 a.C.), si diffuse poi un secondo tipo di \"aspis\", il Dipylon. Si trattava sempre di un'arma di grandi dimensioni, realizzata sovrapponendo strati di cuoio ad un telaio di legno, avente forma arrotondata alle estremit\u00e0 con due profonde inflessioni semi-circolari, una per lato, nella parte centrale. Il dipylon fu espressione di una casta guerriera le cui competenze andavano superando il vecchio modello dello \"scontro eroico\" tra campioni verso una mischia di schieramenti organizzati\nTra l'VIII ed il VII secolo a.C. apparve una nuova forma di scudo: lo \"Scudo cavo\" (\"aspis koile\"), poi noto come Oplon (\u1f45\u03c0\u03bb\u03bf\u03bd). Un'arma circolare, bombata al centro, realizzata non pi\u00f9 solo con legno e cuoio ma irrobustita da una lamina di bronzo, con un innovativo sistema di sospensione che permetteva di assicurarla saldamente al braccio sinistro onde permettere al guerriero una raffinata scherma di scudo-e-lancia o scudo-e-spada. I guerrieri armati di oplon (v. Opliti) venivano disposti in un compatto schieramento noto come falange oplitica: uno stile di combattimento che avrebbe decretato per secoli la supremazia bellica della fanteria pesante a discapito delle altre unit\u00e0 militari. Sviluppato probabilmente nella \"polis\" di Argo, da cui il nome \"scudo argivo\", e primariamente diffusosi presso i grandi centri di Atene, Sparta e Corinto, l'oplon venne poi (VI secolo a.C.) adottato dalle altre citt\u00e0 dell'Antica Grecia e, successivamente, della Magna Grecia (es. Siracusa). La successiva egemonia egea sul Mediterraneo (V secolo a.C.) diffuse l'uso dell'oplon e della formazione a falange presso i popoli interessati da continui scambi/scontri con le potenze del mondo greco: Etruschi ed Antichi Romani, Traci, Egizi ecc.\nFu solo a partire dal IV secolo a.C. che l'uso dell'oplon, congiuntamente alla falange \"classica\", inizi\u00f2 a decadere, portando a nuove variazioni nella tipologia degli scudi in uso ai Greci.\nNella Guerra di Corinto (395 a.C.-387 a.C.), il generale ateniese Ificrate ridusse le dimensioni dello scudo onde garantire ai falangiti la possibilit\u00e0 di imbracciare una lancia pi\u00f9 lunga, necessarie per tenere lo schieramento nemico a distanza mentre, sui fianchi, le truppe degli schermagliatori (\"peltasti\" e \"toxotes\") ne assottigliavano le file con il lancio di dardi e giavellotti. Il nuovo scudo in uso agli opliti prese a modello quello dei \"peltasti\", schermagliatori originari della Tracia, la Pelta (\u03c0\u03ad\u03bb\u03c4\u03b7), anche nota come \"scudo trace\", un'arma in vimini a forma di crescente.\nUna cinquantina d'anni dopo le innovazioni ificratee, Filippo II di Macedonia riformava le forze di fanteria del suo regno. Il ristrutturato esercito macedone, la cui somma espressione fu la falange macedone, accorp\u00f2 in s\u00e9 le varie forze di fanteria, vecchie e nuove, della tradizione greca, tanto quanto i vari tipi di \"aspis\":\nIl modello dell'esercito macedone dett\u00f2 la moda nelle forze armate della Grecia e del Medioriente antico sino a che queste regioni non entrarono sotto la sfera d'influenza dell'Impero romano, il cui esercito era costituito primariamente da legionari equipaggiati con lo \"scutum\", un massiccio scudo rettangolare in legno e cuoio rinforzato da una borchia centrale di bronzo."}
{"id": "3331834", "revid": "287204", "url": "https://it.wikipedia.org/wiki?curid=3331834", "title": "Birdwood", "text": ""}
{"id": "3331836", "revid": "767487", "url": "https://it.wikipedia.org/wiki?curid=3331836", "title": "Kevin Lacruz", "text": "\u00c8 soprannominato \"El Pichon\" (Il piccione).\nCaratteristiche tecniche.\nConsiderato uno dei grandi talenti del calcio spagnolo, Lacruz \u00e8 un'ala dalle spiccate doti offensive.\n\u00c8 un giocatore molto elegante e abile nei passaggi, gioca sul lato destro del campo ed \u00e8 apparentemente instancabile.\n\u00c8 stato paragonato a Jes\u00fas Navas e Adam Johnson.\nCarriera.\nClub.\nLacruz nasce a Saragozza e cresce nelle giovanili della squadra principale della citt\u00e0, il Real Saragozza.\nDebutta in prima squadra il 12 settembre 2009 subentrando al centrocampista inglese Jermaine Pennant nella partita contro il Siviglia vinta 4-1 dagli andalusi. Con i suoi 17 anni e 157 giorni diventa il secondo esordiente pi\u00f9 giovane della storia del club aragonese dopo Mois\u00e9s Garc\u00eda, che esord\u00ec nella stagione 1988-1989 sotto la guida di Radomir Anti\u0107. Il suo record verr\u00e0 battuto da Joel Valencia nella stagione 2011-2012.\nTra il 2009 e il 2011 colleziona 6 presenze nella massima divisione spagnola. Non riesce a ritagliarsi un posto in prima squadra, ma \u00e8 impiegato con continuit\u00e0 nella squadra filiale del Real Zaragoza B.\nNel 2013 rimane svincolato dal club aragonese e si accasa al Real Betis. Non esordisce in prima squadra, ma viene inserito nella squadra filiale del Betis B.\nDopo una sola stagione, passa al Club Deportivo Guadalajara Gioca con continuit\u00e0, collezionando 26 presenze nel campionato di Segunda Divisi\u00f3n B. La squadra conclude la stagione al terzo posto, qualificandosi ai playoff, senza per\u00f2 riuscire a ottenere la promozione.\nNella stagione successiva passa al CD Ebro, un club di Saragozza che milita in Segunda Divisi\u00f3n B. Nella prima stagione gioca 34 partite e stabilisce il suo record di marcature con 9 gol. Nella stagione successiva invece colleziona 3 reti in 37 presenze.\nNella stagione 2017-2018 gioca al CF Badalona, sempre in Segunda B, prima di passare alla Sociedad Deportiva Ejea nel 2018. Debutta con la nuova maglia il 26 agosto nella sconfitta casalinga per 0-1 contro la Conquense.\nAlla terza giornata di campionato mette a segno il suo primo gol nella vittoria per 2-1 contro l'Atl\u00e9tico Baleares.\nNazionale.\nHa collezionato diverse presenze con la Nazionale Under 17 facendo il suo esordio nel Campionato Europeo Under 17 contro il Belgio. \u00c8 stato inoltre convocato con la Nazionale Under 19 con cui ha disputato due partite valide per le qualificazioni al Campionato Europeo Under 19."}
{"id": "3331837", "revid": "1305772", "url": "https://it.wikipedia.org/wiki?curid=3331837", "title": "Acido beenico", "text": "L'acido beenico o anche acido docosanoico \u00e8 un comune acido carbossilico facente parte degli acidi grassi saturi con formula C21H43COOH. Si presenta sotto forma di cristalli bianchi o color crema o anche sotto forma di polvere, con un punto di fusione di 80\u00a0\u00b0C e punto di ebollizione di 306\u00a0\u00b0C.\nViene prodotto per riduzione catalitica dell'acido erucico o dall'olio di colza idrogenato: idrogenazione dell'acido erucico.\nSi trova in vari oli vegetali: Microula sikkimensis (\u2265 11%), \"Moringa oleifera\" (\u2265 7%),\nPentaclethra macroloba e macrophilla. \nIn quantit\u00e0 minori \u00e8 presente anche in altri oli tra cui l'olio di colza (canola) e olio di arachidi. \nAssunto come olio alimentare, l'acido docosanoico produrrebbe concentrazioni medie del colesterolo totale e del colesterolo LDL analoghe a quelle dell'olio di palma.\nViene usato commercialmente nella cosmesi, nei balsami per capelli e nei sistemi emulsionanti. Si pu\u00f2 trovare in oli lubrificanti, come ritardante l'evaporazione di solventi in sverniciatori."}
{"id": "3331839", "revid": "287204", "url": "https://it.wikipedia.org/wiki?curid=3331839", "title": "Janovy", "text": ""}
{"id": "3331841", "revid": "287204", "url": "https://it.wikipedia.org/wiki?curid=3331841", "title": "Jalorda", "text": ""}
{"id": "3331848", "revid": "891358", "url": "https://it.wikipedia.org/wiki?curid=3331848", "title": "P\u00e5l Jacobsen", "text": "Carriera.\nGiocatore.\nClub.\nJacobsen inizi\u00f2 a giocare a calcio nello HamKam e debutt\u00f2 in squadra all'et\u00e0 di 16 anni e 358 giorni, diventando cos\u00ec il pi\u00f9 giovane calciatore a calcare i campi della massima divisione norvegese. Nel 1981, con la maglia del V\u00e5lerenga, segn\u00f2 16 reti e divent\u00f2 capocannonniere. \u00c8 il fratello di Tom Jacobsen.\nNazionale.\nJacobsen gioc\u00f2 42 partite per la e mise a segno 13 reti. Debutt\u00f2 in data 15 maggio 1975, nel successo per cinque a tre sulla . La prima rete la segn\u00f2 il 22 settembre 1976, nella vittoria per tre a due sulla .\nDopo il ritiro.\nJacobsen ricopr\u00ec il ruolo di assistente allenatore allo HamKam, oltre ad aver lavorato come giornalista freelance per Hamar Arbeiderblad."}
{"id": "3331850", "revid": "287204", "url": "https://it.wikipedia.org/wiki?curid=3331850", "title": "Chaoboo", "text": ""}
{"id": "3331851", "revid": "287204", "url": "https://it.wikipedia.org/wiki?curid=3331851", "title": "Enbuoh", "text": ""}
{"id": "3331852", "revid": "599013", "url": "https://it.wikipedia.org/wiki?curid=3331852", "title": "L\u00e9andre Griffit", "text": "Carriera.\nInizi e Inghilterra.\nHa iniziato la sua carriera in Francia con l'Amiens, prima di trasferirsi in Premier League nel Southampton nel 2003. Ha giocato solo sette partite e ha segnato i suoi unici 2 gol della sua esperienza con il Southampton contro il Blackburn e il Newcastle. Prima di essere svincolato dal club, \u00e8 stato ceduto in prestito al Leeds United e al Rotherham United, della Football League Championship.\nSvezia.\nDopo la sua esperienza in Inghilterra, si \u00e8 trasferito in Svezia per giocare con l'. Nel club svedese ha fatto 21 apparizioni e un solo gol, ma nonostante ci\u00f2, ha aiutato la squadra a vincere il campionato svedese nel 2006 e a qualificarsi nei preliminari di Champions League. Dopo aver trascorso due stagioni con l'Elfsborg, nel 2007 viene ceduto in prestito al Norrk\u00f6ping di seconda divisione. Anche se ha disputato solo 10 partite, ha aiutato il club a vincere la Superettan e a salire in prima divisione.\nCrystal Palace.\nNell'estate del 2008 torna in Inghilterra per giocare con il Crystal Palace. Tuttavia,non trovando molto spazio nel club, \u00e8 stato svincolato.\nColumbus Crew.\nDopo aver trascorso una stagione nella terza divisione belga con il , firma un contratto con i Columbus Crew nell'aprile del 2010. Ha fatto il suo debutto per il club il 6 luglio 2010 contro il Charleston Battery, in una partita di quarti di finale della Lamar Hunt U.S. Open Cup.\nHa fatto la sua prima apparizione nella MLS il 24 luglio 2010 contro lo Houston Dynamo, entrando nel minuto 87 e segnando il suo primo gol tre minuti dopo, su un rimpallo di un tiro di Guillermo Barros Schelotto.\nToronto FC.\nIl 16 luglio 2011 viene ceduto ai Toronto FC."}
{"id": "3331860", "revid": "47767", "url": "https://it.wikipedia.org/wiki?curid=3331860", "title": "Jamila", "text": ""}
{"id": "3331862", "revid": "106872", "url": "https://it.wikipedia.org/wiki?curid=3331862", "title": "ABM-3 Gazelle", "text": ""}
{"id": "3331865", "revid": "106872", "url": "https://it.wikipedia.org/wiki?curid=3331865", "title": "ABM-4 Gorgon", "text": ""}
{"id": "3331867", "revid": "287204", "url": "https://it.wikipedia.org/wiki?curid=3331867", "title": "Futachimaru", "text": ""}
{"id": "3331868", "revid": "287204", "url": "https://it.wikipedia.org/wiki?curid=3331868", "title": "Daikenki", "text": ""}
{"id": "3331872", "revid": "106872", "url": "https://it.wikipedia.org/wiki?curid=3331872", "title": "ABM-1 Galosh", "text": ""}
{"id": "3331874", "revid": "15756", "url": "https://it.wikipedia.org/wiki?curid=3331874", "title": "Zhang Liang (Turbanti Gialli)", "text": "Biografia.\nZhang Liang era fratello minore di Zhang Jiao e di Zhang Bao, gli altri due leader della rivolta. Si dice che fosse un abile generale. Zhang Liang e i suoi fratelli forse erano nipoti di Zhang Daoling. Nel romanzo storico di Luo Guanzhong, il \"Romanzo dei Tre Regni\", si dice che and\u00f2 ad un altare ed evoc\u00f2 una frana contro le forze imperiali nemiche.\nZhang Liang e Zhang Bao divisero l'esercito di Zhang Jiao dopo la sua morte. In seguito combatte sette battaglie contro le forze imperiali, ma venne respinto ogni volta e costretto alla ritirata verso Quyang. Alla settima sconfitta venne catturato e ucciso dal generale Huangfu Song. Zhang Bao avrebbe a breve fatto la stessa fine per mano dei propri uomini e i Turbanti Gialli sarebbero presto degenerati in niente pi\u00f9 che semplici banditi guidati da leader come He Yi e Zhang Yan. Dal 205 il movimento cess\u00f2 la maggior parte della sua attivit\u00e0 militare."}
{"id": "3331877", "revid": "287204", "url": "https://it.wikipedia.org/wiki?curid=3331877", "title": "Haderia", "text": ""}
{"id": "3331878", "revid": "287204", "url": "https://it.wikipedia.org/wiki?curid=3331878", "title": "Muurando", "text": ""}
{"id": "3331880", "revid": "399", "url": "https://it.wikipedia.org/wiki?curid=3331880", "title": "Collisione in volo di Charkhi Dadri", "text": ""}
{"id": "3331883", "revid": "73843", "url": "https://it.wikipedia.org/wiki?curid=3331883", "title": "Quattro con", "text": "Il quattro con, abbreviato 4+, \u00e8 un'imbarcazione con cui si pratica lo sport del canottaggio.\nDescrizione.\nNel \"quattro con timoniere\" (ove la parola \"timoniere\" \u00e8 sottintesa), il capovoga pu\u00f2 essere posizionato di fronte al timoniere (a poppa) e gli altri rematori, occupano le posizioni, due, tre e quattro. Tuttavia, nelle competizioni internazionali, ormai la posizione del timoniere \u00e8 quasi sempre nella prua dell'imbarcazione (spalle al capovoga), come non era in passato, il posizionamento del timoniere a poppa \u00e8 tuttora preferito per gli equipaggi dell'otto con."}
{"id": "3331890", "revid": "339392", "url": "https://it.wikipedia.org/wiki?curid=3331890", "title": "Bonner Republik", "text": ""}
{"id": "3331891", "revid": "106872", "url": "https://it.wikipedia.org/wiki?curid=3331891", "title": "SS-1 Scunner", "text": ""}
{"id": "3331892", "revid": "47767", "url": "https://it.wikipedia.org/wiki?curid=3331892", "title": "Profetessa Anna", "text": ""}
{"id": "3331893", "revid": "47767", "url": "https://it.wikipedia.org/wiki?curid=3331893", "title": "Sant'Anna profetessa", "text": ""}
{"id": "3331894", "revid": "486946", "url": "https://it.wikipedia.org/wiki?curid=3331894", "title": "Dunkin donuts", "text": ""}
{"id": "3331896", "revid": "287204", "url": "https://it.wikipedia.org/wiki?curid=3331896", "title": "Joe Brown", "text": ""}
{"id": "3331900", "revid": "2034231", "url": "https://it.wikipedia.org/wiki?curid=3331900", "title": "Giur\u00ec Robertson", "text": "Il Giur\u00ec Robinson (in inglese \"Robertson Panel\") era una commissione d'inchiesta statunitense sugli UFO promossa dalla CIA negli anni cinquanta. Era composta da 16 membri, tra cui alcuni scienziati, e presieduta dal fisico Howard Percy Robertson. La commissione cominci\u00f2 a riunirsi nel 1953 e ad esaminare i dati emersi dal Progetto Blue Book.\nL'esistenza del Giur\u00ec Robertson fu inizialmente coperta dal segreto; venne rivelata ufficialmente dall'USAF solo nel 1958 e con l'occasione vennero resi noti i nomi degli scienziati che ne facevano parte ma non quelli degli altri membri. Questi scienziati erano: il fisico Luis \u00c1lvarez, il fisico Samuel Abraham Goudsmit, l'astrofisico Thornton Page e l'esperto di missili Frederick Durant; in qualit\u00e0 di membri associati facevano parte della commissione il fisico Lloyd Berkner e l'astronomo Josef Allen Hynek. \nIl rapporto finale del Giur\u00ec venne reso noto nel 1967.\nLa commissione arriv\u00f2 alle conclusioni che gli UFO:\nNel 1975 vennero rivelate alcune raccomandazioni della commissione non rese note in precedenza; in esse si invitava a convincere la gente che gli UFO non costituivano un pericolo e a fare in modo che l'interesse del pubblico verso il fenomeno diminuisse gradualmente mediante il discredito degli avvistamenti. "}
{"id": "3331903", "revid": "106872", "url": "https://it.wikipedia.org/wiki?curid=3331903", "title": "SS-2 Sibling", "text": ""}
{"id": "3331904", "revid": "595473", "url": "https://it.wikipedia.org/wiki?curid=3331904", "title": "4 con", "text": ""}
{"id": "3331905", "revid": "287204", "url": "https://it.wikipedia.org/wiki?curid=3331905", "title": "Campionati mondiali juniores di biathlon 2011", "text": "I Campionati mondiali juniores di biathlon 2011 si svolsero dal 29 gennaio al 5 febbraio a Nov\u00e9 M\u011bsto na Morav\u011b, in Repubblica Ceca. Le gare, maschili e femminili, si articolarono nelle due categorie \"Giovani\" (fino a 19 anni) e \"Juniores\" (fino a 21 anni).\nRisultati.\nUomini.\nCategoria \"Giovani\".\nSprint 7,5 km.\n29 gennaio\nInseguimento 10 km.\n30 gennaio\nIndividuale 12,5 km.\n28 gennaio\nStaffetta 3x7,5 km.\n4 febbraio\nCategoria \"Juniores\".\nSprint 10 km.\n29 gennaio\nInseguimento 12,5 km.\n30 gennaio\nIndividuale 15 km.\n1\u00ba febbraio\nStaffetta 4x7,5 km.\n4 febbraio\nDonne.\nCategoria \"Giovani\".\nSprint 6 km.\n29 gennaio\nInseguimento 7,5 km.\n30 gennaio\nIndividuale 10 km.\n1\u00ba febbraio\nStaffetta 3x6 km.\n4 febbraio\nCategoria \"Juniores\".\nSprint 7,5 km.\n29 gennaio\nInseguimento 10 km.\n30 gennaio\nIndividuale 12,5 km.\n1\u00ba febbraio\nStaffetta 3x6 km.\n4 febbraio"}
{"id": "3331907", "revid": "1305772", "url": "https://it.wikipedia.org/wiki?curid=3331907", "title": "Joe Lynch", "text": ""}
{"id": "3331909", "revid": "270833", "url": "https://it.wikipedia.org/wiki?curid=3331909", "title": "Red Bull RB7", "text": "La Red Bull RB7 \u00e8 una vettura di Formula 1 con la quale la scuderia anglo-austriaca affronta il campionato mondiale 2011. Viene presentata il 1\u00ba febbraio 2011 presso il Circuito Ricardo Tormo di Valencia. I piloti sono gli stessi della stagione 2010, il campione del mondo uscente Sebastian Vettel e Mark Webber.\nLivrea.\nLa livrea \u00e8 quella tradizionale del team, coi colori blu e giallo, con un grande toro rosso sul cofano motore. Da quest'anno si aggiunge lo sponsor Infiniti. Negli anni a seguire occuper\u00e0 parti sempre pi\u00f9 importanti.\nSviluppo.\nPrincipalmente si nota l'assenza della pinna rispetto alla RB6. Al momento della presentazione e dei primi test di Valencia era presente (seppur in una configurazione inedita con la punta della pinna staccata dall'ala posteriore), ma poco dopo \u00e8 stata eliminata. Il muso si presenta pi\u00f9 alto e senza gobbe. Pure le fiancate sembrano pi\u00f9 snellite. La nuova RB adotta il Kers come la RB5 del 2009 (seppur evoluto e meno ingombrante rispetto a 2 anni prima) e il DRS (come da regolamento 2011).\nLa RB7 sfrutta meglio di tutti gli scarichi soffianti sul posteriore generando carico aerodinamico extra. Solo a Silverstone li sfrutter\u00e0 al 10% come accordato con la FiA. In Germania si torner\u00e0 alla configurazione standard. Grazie a questi il team di Milton Kenyes e Vettel imporranno la loro egemonia.\nNel corso della stagione sono state introdotte varie ali anteriori con nuove appendici che verranno utilizzate per un po' anche sulla RB8.\nStagione 2011.\nTest.\nLa vettura ha fatto il suo esordio il 1\u00ba febbraio presso il Circuito Ricardo Tormo di Valencia, con Sebastian Vettel alla guida. Il campione del mondo 2010 ha fatto segnare subito il miglior tempo di giornata. Il giorno seguente Vettel ha fatto segnare il secondo miglior tempo, e, per la prima volta, la vettura \u00e8 stata guidata anche da Mark Webber.\nLa competitivit\u00e0 della monoposto \u00e8 stata confermata anche nei successivi test, svolti sul Circuito di Jerez dal 10 al 13 febbraio. Il primo giorno Webber ha fatto segnare il terzo tempo, mentre nei giorni seguenti i tempi sono stati meno significativi.\nNella terza sessione di test, svolta a Montmel\u00f2 dal 18 al 21 febbraio la vettura \u00e8 stata nuovamente tra le pi\u00f9 veloci. Vettel ha fatto segnare il miglior tempo sia nella prima giornata, con oltre un secondo di margine su Fernando Alonso, che nella seconda. Solo il terzo giorno la vettura ha scontato dei problemi tecnici.\nNei test tenuti sempre a Barcellona, ma a marzo, Webber ha fatto nuovamente segnare il miglior tempo nella prima giornata, e Vettel nella seconda. Solo il terzo giorno la vettura si \u00e8 fermata al terzo miglior tempo.\nCampionato.\nLa monoposto si \u00e8 dimostrata come la vera dominatrice della stagione: ha conquistato diciotto \"pole\" (di cui le prime quindici di fila) in 19 gare (nuovo record), di cui 15 con Vettel (record per un singolo pilota in una stagione) e tre con Webber, e ben dodici vittorie, undici col tedesco e una con l'australiano, e dieci giri veloci. Sono ventisette i podi (con tre doppiette primo-secondo posto), su 38 massimi disponibili, quelli conquistati.\nNelle prime 9 gare \u00e8 dominio assoluto di Vettel che non lascia spazio a nessuno, ottenendo 6 vittorie in Australia,in Malesia,in Turchia,in Spagna,a Montecarlo e a Valencia,3 secondi posti e 7 \"pole position\". Dopo 9 gare Vettel \u00e8 in testa al campionato con 80 punti di vantaggio su Webber al 2\u00ba posto nella classifica piloti. Webber dopo nove gare si colloca al 2\u00ba posto in classifica, senza vincere neanche una gara ma ottenendo una \"pole position\" in Spagna e 5 podi in Canada,Valencia, Gran Bretagna,Turchia e Cina,in quest'ultimo gran premio l'australiano dopo essere stato eliminato in Q1 con il 18\u00ba tempo riesce ad arrivare addirittura sul podio, giungendo 3\u00ba. In Germania Vettel per la prima volta in stagione non riesce ad arrivare almeno 2\u00ba al traguardo giungendo 4\u00ba,gi\u00f9 dal podio. Proprio in Germania per la prima in stagione Webber riesce a fare meglio di Vettel in gara, giungendo 3\u00ba. Ciononostante alcuni problemi di affidabilit\u00e0 ci sono stati, per esempio in Gran Bretagna dove Vettel arriva a 16 secondi da Alonso per problemi tecnici al cambio gomme, dando il via libera ad Alonso che di fatto domina la gara. Anche dopo questi errori la Red Bull continua a viaggiare soprattutto con Vettel, che continua a vincere dominando le gare in Belgio, Italia e a Singapore, ottenendo sempre pole e vittoria. Nel Gran Premio successivo in Giappone a Vettel basta un 10\u00ba posto per vincere il mondiale, cosa che accadr\u00e0 in gara dove Vettel giunge 3\u00ba, dopo aver ottenuto per la 12\u00aa volta in stagione la pole position, aggiudicandosi il titolo mondiale con 4 gare d'anticipo. Nel 16\u00b0 appuntamento stagionale in Corea la Red Bull, dopo aver vinto il titolo piloti una settimana prima, si aggiudica anche il titolo costruttori con 3 giornate d'anticipo grazie alla vittoria di Vettel nel week-end coreano e il 3\u00ba posto di Webber. Anche in India Vettel non si ferma, nonostante il titolo iridato gi\u00e0 conquistato: il tedesco ottiene il \"Grand Chelem\", ossia pole-giro veloce-vittoria e testa della gara dalla partenza fino alla fine, mentre Webber non riesce ad andare sul podio giungendo 4\u00ba. Ad Abu Dhabi Vettel dopo aver effettuato il miglior tempo in qualifica si ritira per la prima volta in stagione per una foratura al primo giro, dopo 19 risultati utili consecutivi tra vecchia e nuova stagione, mentre Webber giunge ancora 4\u00ba. In questo modo per la prima volta in stagione entrambi i piloti della Red Bull non vanno sul podio. Nell'ultima prova stagionale in Brasile la Red Bull conquista la terza doppietta stagionale ma questa volta con la vittoria di Mark Webber, che conquista la prima vittoria stagionale facendo anche il giro pi\u00f9 veloce in gara, precedendo Vettel, che dopo aver effettuato la pole e mantenuto la testa della gara per 30 giri, lascia strada a Webber per problemi al cambio, giungendo 2\u00ba e terminando la stagione con 392 punti, facendo cos\u00ec il record di punti in un'intera stagione in Formula 1 da quando nel 2010 \u00e8 cambiato il punteggio e realizzando anche il record di maggior margine di punti di vantaggio sul 2\u00ba classificato da quando \u00e8 in vigore il nuovo punteggio del 2010 (122 punti di vantaggio su Jenson Button) mentre Webber grazie alla vittoria in Brasile riesce a sopravanzare Alonso in classifica, terminando la stagione al 3\u00ba posto con 258 punti con 135 punti di distanza da Vettel.\nIn classifica costruttori la Red Bull si laurea campione del mondo con ben 650 punti, record di punti ottenuti (da quando \u00e8 in vigore il nuovo punteggio del 2010) da una scuderia in una stagione di Formula 1."}
{"id": "3331911", "revid": "287204", "url": "https://it.wikipedia.org/wiki?curid=3331911", "title": "Choroneko", "text": ""}
{"id": "3331912", "revid": "287204", "url": "https://it.wikipedia.org/wiki?curid=3331912", "title": "Lepardas", "text": ""}
{"id": "3331913", "revid": "106872", "url": "https://it.wikipedia.org/wiki?curid=3331913", "title": "SS-3 Shyster", "text": ""}
{"id": "3331915", "revid": "48344", "url": "https://it.wikipedia.org/wiki?curid=3331915", "title": "Angelo sterminatore", "text": ""}
{"id": "3331916", "revid": "834", "url": "https://it.wikipedia.org/wiki?curid=3331916", "title": "John Aikin (medico)", "text": ""}
{"id": "3331917", "revid": "54666", "url": "https://it.wikipedia.org/wiki?curid=3331917", "title": "Weimarer Republik", "text": ""}
{"id": "3331919", "revid": "54666", "url": "https://it.wikipedia.org/wiki?curid=3331919", "title": "Berliner Republik", "text": ""}
{"id": "3331923", "revid": "1305772", "url": "https://it.wikipedia.org/wiki?curid=3331923", "title": "Pedrotti", "text": ""}
{"id": "3331926", "revid": "88740", "url": "https://it.wikipedia.org/wiki?curid=3331926", "title": "John Galt", "text": ""}
{"id": "3331927", "revid": "1048993", "url": "https://it.wikipedia.org/wiki?curid=3331927", "title": "Vincenzo Terracciano", "text": "Biografia.\nDiplomatosi in regia al Centro Sperimentale di Cinematografia nel 1991, Vincenzo Terracciano si approccia al mondo del cinema realizzando inizialmente documentari e cortometraggi. Tra questi, ricordiamo un documentario del 1992 \"Autor De Dr\u00e9ville\", ritratto sul regista francese Jean Dr\u00e9ville.\nNel 1998 debutta come regista nel film \"Per tutto il tempo che resta\" con Ennio Fantastichini e Emilio Bonucci, una sceneggiatura che vinse il \"Premio Sceneggiatura\" della Presidenza del Consiglio. Seguono numerose altre produzioni cinematografiche, come \"Ribelli per caso\" (2001) la cui sceneggiatura gi\u00e0 \"Menzione Speciale\" Premio Solinas (1999), \"Tris di donne e abiti nuziali\" (2009), e televisive come \"Un posto al sole\", \"Grandi domani\", \"Caterina e le sue figlie\", \"Mogli a pezzi, N\u00e9 con te, n\u00e9 senza di te \", \"Paura di amare\" e \"Amore pensaci tu\"."}
{"id": "3331930", "revid": "308548", "url": "https://it.wikipedia.org/wiki?curid=3331930", "title": "Ernesto Mattiuzzi", "text": "Biografia.\nErnesto Attilio Mattiuzzi nacque a Venezia, in san Polo. Il padre Giovanni era di Pordenone, la madre Elena Bortolotto era di Venezia. Ernesto si diplom\u00f2 in disegno di figura all'Accademia di Belle Arti di Venezia, fu collaboratore e critico d'arte di quotidiani e riviste artistiche.\nInsegnante di Educazione artistica, Disegno e Storia dell'Arte nelle Scuole Medie statali, inferiori e superiori. Si spos\u00f2 a Padova nel 1941.\n\u00c8 stato membro \u201csoci\u00e9taire\u201d del Salon des Artistes Ind\u00e9pendants di Parigi dal 1956. \u00c8 stato inoltre membro dell'Accademia Italia, dell'Accademia di Lettere, Arti e Scienze di Salsomaggiore, dell'Accademia Tiberina, della Legion d'Oro e dell'Accademia de \" i 500\" di Roma.\nLe sue opere figurano oggi presso i Comuni di Conegliano, Venezia, Padova, Roma ed in numerose raccolte private.\nCollegamenti esterni.\nPensieri e Saggi"}
{"id": "3331932", "revid": "254059", "url": "https://it.wikipedia.org/wiki?curid=3331932", "title": "Piedra Museo", "text": "Il sito archeologico di Piedra Museo \u00e8 situato nella provincia di Santa Cruz, nel sud dell'Argentina, a 250 km dalla montagna di Pico Truncado. La provincia di Santa Cruz \u00e8 piena di siti preistorici come la Cueva de las Manos, di Los Toldos e El Ceibo.\nQuesto importante sito \u00e8 stato scoperto da un team di archeologi guidati da paleontologo argentino Florentino Ameghino nel XX secolo.\nIl sito di Piedra Museo era un rifugio strategico usato da popolazioni nomadi di cacciatori-raccoglitori del Pleistocene.Molti scavi furono effettuati da un team dall'Universit\u00e0 internazionale di La Plata nel periodo 1990-1999, guidati dalla professoressa Laura Miotti.\nScoperta ed analisi.\nLe ricerche furono fatte in un giacimento con una superficie di 45 metri quadrati, e una stratigrafia di oltre 2 metri di profondit\u00e0.\nVenne scoperta una industria litica comprendente vari reperti tagliati sul posto, dei nuclei e delle punte di proiettile a \"coda di pesce\".\nQuesti resti sono stati associati con ossa di erbivori come Mylodon, paleo-camelidi, Lama guanicoe, Lama gracilis, Rhea americana, e equidi (Hippidium saldiasi).\nLe ossa degli animali mostrano segni caratteristici di macellazione, come scanalature a forma di fuso fine subparalleli con creste interne.\nLa nitidezza dei bordi indica che furono eseguiti su delle ossa fresche. La loro ridotta larghezza suggerisce l'uso di bordi non ritoccati.\nUna grande quantit\u00e0 di pitture rupestri e parietali sono state scoperte nelle vicinanze.\nDatazione.\nI reperti antropici pi\u00f9 antichi risalgono a un periodo all'incirca compreso fra 11100 a.C. - 10300 a.C.), nel tardo Pleistocene sulla base dei risultati ottenuti dagli specialisti della Universit\u00e0 dell'Arizona ( USA ), utilizzando il metodo di 14 C con spettrometro di massa e acceleratore (pi\u00f9 preciso rispetto al metodo convenzionale).\nPiedra Museo, come i siti di Pedra Furada (Brasile), Monte Verde (Cile), Topper, Meadowcroft Rockshelter e Cactus hill (Stati Uniti), a loro volta hanno portato a teorie alternative a quella tradizionale della \"Clovis first\" riguardo al popolamento delle Americhe (l'ipotesi, basata sulla mancanza di prova contraria, che la cultura Clovis fu la prima nell'emisfero occidentale)"}
{"id": "3331934", "revid": "1915706", "url": "https://it.wikipedia.org/wiki?curid=3331934", "title": "Goserelina", "text": "La goserelina \u00e8 un agonista delle gonadotropine iniettabile (agonista GnRH), conosciuta anche come agonista dell'ormone di rilascio dell'ormone luteinizzante (LHRH).\n\u00c8 commercializzato dalla AstraZeneca con il nome di Zoladex, come goserelina acetato.\nIndicazioni.\nLa goserelina \u00e8 usata per sopprimere la produzione degli ormoni sessuali testosterone ed estrogeni, per il trattamento dell'endometriosi, del tumore della mammella e della prostata.\nL'uso approvato del farmaco da parte delle autorit\u00e0 regolatorie \u00e8 \"trattamento del cancro alla prostata.\"\nMeccanismo d'azione.\nLa goserelina stimola la produzione di ormoni sessuali testosterone ed estrogeni in maniera non pulsatile (non fisiologica). Questo provoca l'interruzione dei sistemi endogena con un feedback ormonale negativo, causando la down-regolazione della produzione di estrogeni e testosterone."}
{"id": "3331937", "revid": "106872", "url": "https://it.wikipedia.org/wiki?curid=3331937", "title": "SS-4 Sandal", "text": ""}
{"id": "3331940", "revid": "1318658", "url": "https://it.wikipedia.org/wiki?curid=3331940", "title": "Angelo Sommaruga", "text": "Biografia.\nAngelo Sommaruga inizi\u00f2 la sua avventura editoriale appena diciannovenne a Cagliari nel 1876 per poi trasferirsi a Milano, ma fu a Roma, tra il 1881 e il 1885, che divent\u00f2 un editore famosissimo grazie alle riviste \"Cronaca Bizantina\" e \"Forche Caudine\" alle quali collaborarono i pi\u00f9 famosi intellettuali dell'epoca (Giosu\u00e8 Carducci, Edoardo Scarfoglio, Matilde Serao, Ugo Fleres, Olindo Guerrini, Pietro Sbarbaro, Giulio Salvadori, Gabriele D'Annunzio e tanti altri). Nel 1882 propose a Gabriele D'Annunzio il suo primo contratto editoriale per pubblicare i suoi volumi \"Canto Novo\" e \"Terra Vergine\", instaurando un duraturo rapporto di amicizia oltre che professionale.\nTra le opere pubblicate come editore si ricordano: i \"Levia gravia\" e \"Confessioni e battaglie\" di Carducci, \"La desinenza in A\" di Dossi, le \"Horae subsecivae\" di Ruggiero Bonghi, \"Canto novo\" e \"Terra vergine\" di D'Annunzio. Oltre che opere letterarie la casa editrice pubblic\u00f2 anche lavori di tipo scientifico quali, ad esempio, alcuni testi di Michele Lessona: \"In Egitto; la caccia della jena\", \"Naturalisti italiani\", \"Le cacce in Persia\". Pubblic\u00f2, inoltre, il quotidiano \u00abNabab\u00bb e \u00abLa domenica letteraria\u00bb. Come autore pubblic\u00f2 alcuni libri sotto lo pseudonimo di \"Dottor Pertica\".\nNel 1885, per uno scandalo causato dalla pubblicazione su \"Le Forche Caudine\", rivista da lui pubblicata, di scritti satirici del suo direttore Pietro Sbarbaro, fu processato e condannato a sei anni per truffa. Di questa vicenda scrisse in \"Giudicatemi\" (Firenze, Tipografia dell'arte della stampa, 1885) e in \"Cronaca bizantina: 1881-1885: note e ricordi\" (Milano, A. Mondadori, 1941).\nDurante l'esilio in Argentina fond\u00f2 una nuova Casa editrice, la Casa Editrice Sommaruga e C. e acquis\u00ec il quotidiano \"La Patria Italiana\" portavoce della colonia italiana fondato dal bresciano Basilio Cittadini nel 1876 e dal 1\u00ba maggio 1887 diretto da Attilio Valentini, originario di Portorecanati. Contemporaneamente, seguendo la sua innata passione per l'arte, inizi\u00f2 a commercializzare in tutto il Sud-America opere di artisti italiani, tra cui Francesco Paolo Michetti, suo caro amico di vecchia data.\nSuccessivamente acquis\u00ec una notevole agiatezza economica e si trasfer\u00ec a Parigi dove intraprese una brillante attivit\u00e0 di mercante d'arte. Apr\u00ec una galleria in 24, Rue Boissonade nel XIV \"arrondissement\" della capitale francese.\nCome gallerista propose quasi esclusivamente artisti americani tra cui: Miller, Morrice, Merrit-Chase, Hassam, Bunny, Frieseke, Obeteuffer, Scott, Raphael, Higgins, Henri. Tra gli artisti italiani favor\u00ec quelli che operavano nella \"Ville Lumiere\", tra cui: Michetti, Zandomeneghi, Macchiati, Lionello Balestrieri, Pietro Scoppetta, Tito, Egisto Lancerotto, Eduardo Dalbono, Mancini e il genero Ulisse Caputo. Tra i novecentisti propose Tozzi, de Pisis, Medardo Rosso, Severini.\nVista la sua ampia disponibilit\u00e0 economica, come collezionista predilesse opere degli impressionisti che acquistava dai colleghi Durant-Ruel e Georges-Petit. Nella sua collezione compaiono dipinti di Renoir, Monet, Degas, Sisley, Pissarro, Paul C\u00e9zanne e numerosi altri artisti francesi che spesso gli proponevano direttamente le proprie opere.\nNegli ultimi anni della sua vita rientr\u00f2 in Italia. Venne riaccolto negli ambienti culturali e artistici con tutti gli onori che si dovevano a un personaggio famoso; si occup\u00f2 quindi di ampliare la sua preziosa biblioteca e la sua ormai famosissima collezione d'arte, acquistando opere di artisti tedeschi, austriaci, svizzeri e olandesi.\nSponsorizz\u00f2 alcune grandi monografie d'arte dei pittori prediletti, Boldini, Zandomeneghi e De Nittis, dei quali possedeva numerosissime opere che successivamente don\u00f2 a Musei e Fondazioni.\nAngelo Sommaruga ebbe una figlia, Maria, che spos\u00f2 a Parigi il pittore salernitano Ulisse Caputo, dal quale ebbe tre figli: Gildo, Aldo e Adelina. Solo Gildo si occup\u00f2 d'arte, fondando a Parigi in Frauborg Saint Honor\u00e8, insieme a Myriam Pr\u00e8vot la \"Galerie de France\" , dove trovarono spazio le opere dei grandi astrattisti degli anni cinquanta.\nDopo la sua morte l'intera collezione fu custodita gelosamente dalla figlia Maria sino alla sua scomparsa e successivamente dal nipote Aldo. Solo recentemente si \u00e8 iniziata una catalogazione delle opere, che in parte sono state cedute per la realizzazione di una Fondazione che avr\u00e0 lo scopo di far conoscere alle nuove generazioni la storia di questo pioniere dell'editoria, intrepido intellettuale e facoltoso mecenate, orgoglio della cultura Italiana."}
{"id": "3331942", "revid": "106872", "url": "https://it.wikipedia.org/wiki?curid=3331942", "title": "SS-5 Skean", "text": ""}
{"id": "3331944", "revid": "1516087", "url": "https://it.wikipedia.org/wiki?curid=3331944", "title": "Williams FW33", "text": "La Williams FW33 \u00e8 vettura di Formula 1, costruita dalla scuderia britannica per partecipare al Campionato del Mondo 2011.\nCaratterizzata da un retrotreno estremamente compatto e innovativo, la vettura si rivel\u00f2 decisamente poco competitiva, segnando appena cinque punti in tutto il campionato, con due noni posti come miglior risultato. Per la Williams fu la peggiore stagione dalla fondazione fino a quel momento.\nLivrea.\nNei primi test la vettura fu presentata con una livrea provvisoria completamente blu. La colorazione definitiva, svelata in un evento web il 24 febbraio, riprendeva lo schema delle livree utilizzate dalla scuderia britannica negli anni '90, quando lo sponsor principale era la Rothmans.\nSul fronte degli sponsor, terminati gli accordi con Philips e RBS, la scuderia britannica sigl\u00f2 un accordo con l'azienda petrolifera statale venezuelana PDVSA.\nTecnica.\nLa vettura era caratterizzata principalmente da un retrotreno estremamente innovativo. Il cambio e il differenziale erano estremamente compatti e posizionati in basso, in modo da liberare quanto pi\u00f9 possibile l'area davanti all'alettone posteriore e recuperare il carico aerodinamico perso per via dei nuovi regolamenti, che prevedevano una sostanziale semplificazione dell'estrattore posteriore. Fu adottato uno schema sospensivo pull-rod, mentre i semiassi furono inclinati di 14\u00b0 rispetto al piano orizzontale, la pi\u00f9 elevata inclinazione mai registrata su una vettura di Formula 1.\nLa vettura fu la prima Williams equipaggiata con un KERS, sviluppato autonomamente dalla scuderia britannica. Nonostante la Williams avesse sviluppato, a partire dal 2009, un KERS a volano (poi impiegato sui prototipi Audi vincenti nella 24 Ore di Le Mans 2012 e 2013 e in diverse altre applicazioni), la scuderia scelse di realizzare un pi\u00f9 convenzionale KERS a batteria, pi\u00f9 facile da incorporare nella vettura.\nPiloti.\nAl confermato Rubens Barrichello fu affiancato l'esordiente venezuelano Pastor Maldonado, vincitore del campionato GP2 nel 2010 e spinto da una coroposa sponsorizzazione dell'azienda petrolifera statale venezuelana PDVSA.\nFu inoltre ingaggiato come collaudatore e terzo pilota Valtteri Bottas.\nStagione 2011.\nTest.\nL'esordio della vettura avvenne il 1\u00ba febbraio con Rubens Barrichello sul Circuito Ricardo Tormo di Valencia. Il giorno seguente vide l'esordio di Pastor Maldonado. Nei test di Jerez il primo giorno la vettura fu fermata da un problema all'ala posteriore. Il giorno seguente il pilota venezuelano fu autore di un'uscita di pista. L'ultimo giorno, il 13 febbraio, Barrichello fece segnare il miglior tempo, dopo che in tutti i test precedenti la vettura non era mai riuscita a cogliere tempi di grande rilievo.\nNella prima sessione di test svolti sul Circuito di Barcellona Rubens Barrichello fece segnare il quarto tempo il 19 febbraio. Stesso risultato il giorno successivo per Maldonado.\nNella seconda sessione di Barcellona, svolta a marzo, il secondo giorno la vettura present\u00f2 dei problemi al KERS, mentre il giorno seguente Barrichello fece segnare il quarto tempo, e il giorno 11 marzo il quinto. Nell'ultima giornata dei test, caratterizzata da forte pioggia che spinse molte scuderie a non provare, Maldonado chiuse col secondo tempo.\nCampionato.\nNella prima gara della stagione, disputata a Melbourne, la scuderia britannica ebbe un week-end travagliato. In qualifica n\u00e9 Maldonado n\u00e9 Barrichello riuscirono a entrare nel gruppo dei primi dieci. In gara l'esordiente venezuelano si ritir\u00f2 dopo pochi giri per un problema tecnico, mentre l'esperto pilota brasiliano rimont\u00f2 fino alla settima posizione, sprofondando per\u00f2 nelle retrovie dopo un contatto con Nico Rosberg e ritirandosi anch'egli per un guasto.\nDopo un altro doppio ritiro per problemi tecnici in Malesia, in Cina sia Barrichello che Maldonado riuscirono a giungere al traguardo, senza per\u00f2 mai lottare per i piazzamenti a punti. In seguito al pessimo inizio di stagione Sam Michael e Jon Tomlinson, rispettivamente direttore tecnico e responsabile dell'aerodinamica, si dimisero dai propri incarichi.\nNonostante l'introduzione di un nuovo sistema di scarichi e di altri affinamenti aerodinamici, la situazione rimase pessima anche nelle gare successive. In Spagna Maldonado riusc\u00ec a portare per la prima volta la vettura nel gruppo dei primi dieci in qualifica, piazzandosi al nono posto, ma in gara il venezuelano retrocesse fino alla quindicesima posizione. Nel Gran Premio di Monaco per la prima volta in stagione la monoposto mostr\u00f2 dei miglioramenti: Maldonado riusc\u00ec nuovamente a qualificarsi tra i primi dieci, occupando a lungo la sesta posizione in gara prima di ritirarsi a poche tornate dal termine in seguito a una collisione con Lewis Hamilton. Barrichello riusc\u00ec comunque a conquistare i primi punti stagionali, giungendo nono al traguardo.\nIl pilota brasiliano ripet\u00e9 il risultato nel rocambolesco Gran Premio del Canada, ma nella seconda parte della stagione i risultati peggiorarono nuovamente. A Silverstone Maldonado si qualific\u00f2 in settima posizione, ma come nel Gran Premio di Spagna non riusc\u00ec a confermarsi in gara, scivolando nelle retrovie. In Belgio il venezuelano colse il suo primo punto in carriera, giungendo decimo.\nQuesto piazzamento rimase l'ultimo arrivo a punti della stagione per la Williams, che chiuse il 2011 con appena cinque punti e la nona posizione nella classifica costruttori."}
{"id": "3331946", "revid": "98077", "url": "https://it.wikipedia.org/wiki?curid=3331946", "title": "Direttario", "text": ""}
{"id": "3331951", "revid": "106872", "url": "https://it.wikipedia.org/wiki?curid=3331951", "title": "SS-6 Sapwood", "text": ""}
{"id": "3331954", "revid": "106872", "url": "https://it.wikipedia.org/wiki?curid=3331954", "title": "SS-7 Saddler", "text": ""}
{"id": "3331956", "revid": "1310927", "url": "https://it.wikipedia.org/wiki?curid=3331956", "title": "Premyer Liqas\u0131 2010-2011", "text": "La Premyer Liqas\u0131 2010-2011 \u00e8 stata la 19\u00aa stagione del massimo campionato di calcio azero disputato tra il 7 agosto 2010 e il 28 maggio 2011 e conclusa con la vittoria del PFC Neftchi Baku, al suo sesto titolo.\nCapocannoniere del torneo fu Georgi Adamia (FK Qarabag Agdam) con 18 reti.\nFormula.\nIl campionato \u00e8 diviso in due fasi. La prima fase si \u00e8 svolta con partite di andata e ritorno. Le prime sei classificate si sono qualificate per il girone che assegna lo scudetto e i posti nelle coppe europee. Le altre squadre partecipano alla poule retrocessione: le ultime due classificate retrocedono in Prima divisione.\nClassifica prima fase.\nLegenda:\nNote:\nSeconda fase.\nGirone di play-out.\nLegenda:\nNote:"}
{"id": "3331960", "revid": "106872", "url": "https://it.wikipedia.org/wiki?curid=3331960", "title": "SS-8 Sasin", "text": ""}
{"id": "3331967", "revid": "73843", "url": "https://it.wikipedia.org/wiki?curid=3331967", "title": "John Jarvis", "text": ""}
