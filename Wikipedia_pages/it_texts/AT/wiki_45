{"id": "3204366", "revid": "112055376", "url": "https://it.wikipedia.org/wiki?curid=3204366", "title": "Infiltrazione (medicina)", "text": "In medicina si definisce infiltrazione l'accumulo o la diffusione patologici, all'interno di una zona tissutale o all'interno delle cellule, di materiali, gas o liquidi abnormi. I casi di infiltrazione pi\u00f9 frequenti sono dovuti a traumatismi o processi infiammatori. Di particolare rilevanza sono le infiltrazioni neoplastiche, tubercolari e luetiche.\nInfiltrazioni neoplastiche.\nLe infiltrazioni neoplastiche sono una caratteristica tipica di certe neoplasie che spesso contribuiscono a determinarne il grado di mortalit\u00e0, specie nel caso di neoplasie maligne. Infatti viene detto infiltrante un tumore che accrescendosi non si limita a comprimere i tessuti adiacenti ma si propaga e si diffonde per contiguit\u00e0 negli stessi modificandone la struttura. Un tumore infiltrante \u00e8 pertanto molto pi\u00f9 difficilmente asportabile per via chirurgia o curabile mediante tecniche invasive, per esempio la radioterapia, senza procurare danni ai tessuti sani."}
{"id": "3204367", "revid": "36203071", "url": "https://it.wikipedia.org/wiki?curid=3204367", "title": "Fondamentalismo religioso", "text": ""}
{"id": "3204372", "revid": "287204", "url": "https://it.wikipedia.org/wiki?curid=3204372", "title": "Flowers in December", "text": "Flowers in December \u00e8 un brano del gruppo folk psichedelico Mazzy Star, uscito come singolo nel 1996 e secondo singolo estratto dall'album \"Among My Swan\". Ha raggiunto la quarantesima posizione nella classifica britannica.\nSul lato B sono presenti i brani \"Ride It On (Live)\" e \"Had a Thought\"."}
{"id": "3204375", "revid": "1543377", "url": "https://it.wikipedia.org/wiki?curid=3204375", "title": "The Last Poets", "text": "The Last Poets \u00e8 un gruppo di poeti e musicisti statunitensi di colore nato dal movimento per i diritti civili delle persone di etnia afroamericana degli anni sessanta. Il nome del gruppo deriva da una poesia del rivoluzionario sudafricano Keorapetse Kgositsile, che riteneva di vivere l'ultimo periodo dell'umanit\u00e0 dove sarebbe stato possibile far poesia prima che le armi e la violenza prendessero il sopravvento nel mondo.\nI Last Poets sono stati ampiamente citati come una delle prime influenze di quella che sarebbe diventata la musica hip-hop; il critico Jason Ankeny scrisse: \u00abCon le loro invettive politiche, i ritmi tesi e la dedizione alla sensibilizzazione degli afro-americani, i Last Poets quasi da soli hanno posto le basi per la nascita dell'hip-hop\u00bb. La rivista musicale \"NME\" afferm\u00f2: \u00abI seri portavoce del movimento come Gil Scott-Heron, Gary Byrd, e The Last Poets aprirono la strada per gli MC impegnati politicamente e socialmente di un decennio pi\u00f9 tardi\u00bb.\nStoria.\nLa formazione originale dei Last Poets prese forma il 19 maggio 1968 (data del compleanno di Malcolm X), nel Marcus Garvey Park (ex Mount Morris Park) nel quartiere East Harlem di New York. I membri fondatori del gruppo furono Felipe Luciano, Gylan Kain, e David Nelson.\nNel 1969 registrarono la canzone Doriella Du Fontaine insieme a Jimi Hendrix (alla chitarra e al basso, sovrainciso successivamente) e Buddy Miles (alla batteria); \u00e8 considerato il primo rap della storia della musica.\nI Last Poets continuarono ad evolversi attraverso un gruppo di scrittori di Harlem conosciuti come \"East Wind\". Jalal Mansur Nuriddin, Umar Bin Hassan, e Abiodun Oyewole, insieme con il percussionista Nilaja Obabi, vengono generalmente considerati il fulcro dell'ensamble dal lato musicale, dato che appaiono sull'omonimo primo disco datato 1970, e continuarono a collaborare insieme nelle successive pubblicazioni. Luciano, Kain, e Nelson registreranno separatamente sotto il nome The Original Last Poets, guadagnandosi qualche riconoscimento come autori della colonna sonora del film del 1971 \"Right On!\" (altre fonti indicano il 1968 come data di produzione del film).\nAvendo raggiunto la Top 10 statunitense grazie al successo dell'album di debutto, i Last Poets ebbero la possibilit\u00e0 di pubblicare il loro secondo disco, \"This Is Madness\", senza la partecipazione di Abiodun Oyewole allora incarcerato, album che figurava tematiche politiche molto pi\u00f9 forti ed estreme che portarono il gruppo ad essere messo sotto controllo da parte dei servizi segreti americani durante l'amministrazione Richard Nixon. Hassan lasci\u00f2 il gruppo dopo \"This Is Madness\" per essere poi rimpiazzato da Suliaman El-Hadi (ora deceduto) in tempo per la registrazione di \"Chastisment\" (1972). L'album introdusse un tipo di sonorit\u00e0 che lo stesso gruppo chiamava \"jazzoetry\", un misto di musica jazz e poesia, che si lasciava alle spalle il tam-tam percussivo degli album precedenti in favore di strumentazioni jazz e funk ad accompagnare le liriche recitate. La musica in seguito si svilupp\u00f2 in ambiente free-jazz con il momentaneo ritorno nel gruppo di Hassan per \"At Last\" del 1974.\nIl resto degli anni settanta videro il declino della popolarit\u00e0 del gruppo. Negli anni ottanta e oltre, si ebbe un ritorno di fiamma nei confronti dei Last Poets, grazie ai riconoscimenti che la nascente scena hip hop tributava alla band, spesso definendoli i \"padrini del rap\" indicandoli come i principali ispiratori del movimento. Nuriddin ed El-Hadi lavorarono in diversi progetti utilizzando il nome Last Poets, collaborando con i Pop Group, e con il bassista e produttore Bill Laswell.\nSuliaman El-Hadi \u00e8 morto nell'ottobre 1995. Oyewole e Hassan hanno continuato a registrare separatamente, realizzando \"Holy Terror\" nel 1995 e \"Time Has Come\" nel 1997.\nI testi delle loro composizioni contengono forti tematiche razziali. Nel brano \"Rain of Terror\", il gruppo critica il governo statunitense e supporta il movimento delle Black Panthers.\nRecentemente, i Last Poets hanno collaborato con il rapper Common e con il gruppo Black Market Militia (affiliato al Wu-Tang Clan)."}
{"id": "3204379", "revid": "228587", "url": "https://it.wikipedia.org/wiki?curid=3204379", "title": "Chiesa di San Giovanni Battista (Scorz\u00e8)", "text": "La chiesa di San Giovanni Battista \u00e8 la parrocchiale di Cappella di Scorz\u00e8, in citt\u00e0 metropolitana di Venezia e diocesi di Treviso; fa parte del vicariato di Noale.\nStoria.\nOrigine della parrocchia.\nOriginariamente dipendente dalla pieve di Martellago, come indicato in una bolla di papa Eugenio III del 1152, cappella dipendente dalla pieve di Martellago gi\u00e0 dal XIV secolo la cappella era dotata di una propria fonte battesimale, date le molteplici difficolt\u00e0 di comunicazione con la matrice dovute alla presenza del fiume Dese, allora poco governabile e spesso oggetto a piene ed esondamenti. Nel 1344, infatti, si documenta la presenza di un curato, tale \"Presbiter Petrus\", e di una primitiva chiesa gi\u00e0 dedicata a san Giovanni Battista, mentre il primo parroco, Lodovico Marin di Gardigiano, risale al 1593. Nell'archivio parrocchiale \u00e8 conservato un registro dei matrimoni redatto a partire dal 1642. Al tempo, l'edificio dedicato al culto doveva essere di dimensioni assai modeste, anche se nel XVII secolo fu dotato di un portico penitenziale.\nLa chiesa del 1744.\nData la vetust\u00e0 e le ridotte dimensioni del tempio originario, nella prima met\u00e0 del XVIII secolo si decise di costruirne uno pi\u00f9 grande e decoroso nello stesso posto del precedente. Esso viene descritto come dotato di un'unica navata, quattro altari laterali costruiti da Francesco Damini (due lungo le pareti della navata, due ai lati dell'altar maggiore), e un altare maggiore sormontato da una cupola \"a foggia di pero\". La chiesa, terminata gi\u00e0 nel 1744, sar\u00e0 consacrata del vescovo Paolo Francesco Giustiniani il 31 maggio 1772, come risulta da una lapide ancora conservata. Varie le opere d'arte che andarono via via arricchendo la parrocchiale, tra cui sono da menzionare alcuni affreschi di Giovanni Carlo Bevilacqua andati, ovviamente, perduti con la demolizione dell'edificio.\nDi questa chiesa si conserva ancora la lapide della consacrazione:\nNel 1797, col passaggio delle truppe napoleoniche nel territorio veneto, anche la chiesa di Cappella venne, al pari di altri monumenti nei territori interessati dall'invasione francese, depredata delle sue ricchezze. In particolare, furono saccheggiate e sottratte le preziose argenterie donate da una nobildonna locale in occasione della consacrazione (consistenti in candelabri, croci, cartegloria, ecc...) nel 1744.\nL'attuale edificio.\nCol passare del tempo, tuttavia, anche la chiesa settecentesca si rivel\u00f2 di dimensioni insufficienti per la popolazione locale. A ci\u00f2 si aggiunse la precariet\u00e0 statica dell'edificio, divenuto ormai pericolante. Nel 1909, l'energico parroco don Lorenzo Sandro, sollecitato anche dal vescovo Longhin durante la visita pastorale dell'anno prima, affid\u00f2 l'incarico del progetto all'architetto Antonio Beni, che ebbe l'occasione, cos\u00ec, di progettare qui la prima delle sue numerose chiese.\nI lavori iniziarono ufficialmente il 26 maggio di quello stesso anno, con la posa solenne della prima pietra. In realt\u00e0 lo scavo delle fondazioni era iniziato gi\u00e0 l'11 febbraio. Nel frattempo, mentre proseguivano i lavori, per ordine del questore di Venezia l'11 maggio del 1910 venne demolita la vecchia parrocchiale, spogliata dei materiali pi\u00f9 pregiati che verranno riutilizzati per il nuovo tempio.\nLa nuova chiesa parrocchiale viene solennemente inaugurata il 29 dicembre 1911, dopo che il 17 dello stesso mese erano state benedette le tre statue della facciata, opera di Francesco Sartor.\nQualche anno pi\u00f9 tardi, nel 1922, ripresosi il paese dall'enorme sforzo economico per la costruzione dell'edificio e dai terribili strazi della Grande guerra, fu terminato, nei decori e negli arredi, il solenne altare maggiore. Il nuovo tempio sar\u00e0 solennemente consacrato il 20 ottobre 1925 dal vescovo di Treviso, Beato Andrea Giacinto Longhin.\nNe fa testimonianza una dedica in latino, dipinta in affresco nell'abside della chiesa:\nNegli anni '50 venne intonacata la navata e realizzato il fonte battesimale, opera in marmi policromi di Achille Vettorazzo.\nTutti gli interventi successivi si limitarono alla semplice conservazione dell'esistente, senza apportare modifiche significative all'edificio che oggi si presenta ancora parzialmente incompleto e per giunta bisognoso di urgenti interventi di restauro, per lo meno all'interno.\nDescrizione.\nEsterno.\nTutt'oggi incompiuta, la facciata della Parrocchiale \u00e8 stata intonacata solamente negli anni cinquanta, quando il parroco don Giovanni Lorenzon pose mano al terzo stralcio dei lavori della chiesa, intonacando l'esterno e l'interno della navata su progetto di Achille Vettorazzo. Il progetto originario del Beni prevedeva anche una decorazione in stile floreale della facciata, nonch\u00e9 il posizionamento di tre statue, nelle nicchie laterali e sopra il portale d'ingresso.\nIn tempi recenti \u00e8 stato rinvenuto uno schizzo dell'architetto trevigiano del 1929 dove veniva raffigurato un protiro pensato per il portale della chiesa di Cappella, mai realizzato e completamente assente nel progetto del 1909.\nPer quanto riguarda la descrizione, esternamente l'edificio presenta un'imponente facciata a capanna tripartita da colonne e lesene di ordine corinzio e terminata in alto da un timpano semicircolare. Al centro, il portale progettato da Vettorazzo con timpano triangolare (il progetto del Beni lo voleva a tutto sesto) e il tondo del rosone. Le tre statue poste sulla sommit\u00e0, come gi\u00e0 detto opera di Francesco Sartor, raffigurano al centro Cristo Redentore, alla sua destra San Giovanni Battista, a sinistra San Giuseppe, sposo di Maria, col bambino. Una piccola cupola, che esternamente presenta una struttura ottagonale, sovrasta la parte absidale.\nLe finestre della navata sono un chiaro richiamo codussiano, e tutta la chiesa riflette l'influenza neorinascimentale. Gi\u00e0 Pietro Saccardo, maestro di Beni, nella realizzazione della chiesa del Carmelitani Scalzi in Treviso trasse ispirazione, oltre che ovviamente dai prestigiosi esempi veneziani, anche dalla chiesa di San Pietro in Oliveto di Brescia, retta dallo stesso Ordine. A sua volta, Beni trasse spunto per la sua opera prima anche dalla saccardiana chiesa parrocchiale di Carbonera, dove aveva realizzato diversi affreschi, e dalla coeva (1902) chiesa parrocchiale di Fontane di Villorba, eretta su progetto di Silvestro Lazzari.\nNel 2016 gli esterni sono stati completamente restaurati.\nInterno.\nPresbiterio e Altare maggiore.\nLa zona presbiteriale, realizzata interamente tra il 1922 e il 1925 nel secondo stralcio dei lavori prima della consacrazione, \u00e8 l'unica parte del tempio che \u00e8 stata completata del tutto secondo le intenzioni del Beni.\nRisulta essere molto ampia, coronata da una luminosa cupola decorata con figure di angeli e iscrizioni su fondo azzurro. Nei pennacchi, i ritratti dei quattro \"profeti maggiori\" dell'Antico Testamento Isaia, Geremia, Ezechiele e Daniele. Nel catino absidale, l'affresco del \"Trionfo dell'Eucaristia\": Cristo in gloria ostende le Sacre Specie, mentre attorno vari santi adorano prostrati. Tra gli altri \u00e8 possibile riconoscere papa Pio X, trevigiano, che accompagna due fanciulli alla prima Comunione, a ricordo del decreto \"Quam singulari\" del 1910, sant'Ignazio di Loyola, san Giovanni Bosco, sant'Agostino, san Francesco d'Assisi, san Gregorio Magno e tanti altri, mentre ai lati appaiono due sommi letterati cristiani, Dante Alighieri e Alessandro Manzoni. Ai lati del presbiterio, in due finte trifore che secondo il progetto originario avrebbero dovuto ospitare i corpi sonori dell'organo, vi sono gli affreschi della \"Piet\u00e0\" in \"cornu Evangeli\" e dell\"'Adorazione dei pastori\" in \"cornu Epistulae\".\nTutti gli affreschi e le decorazioni, ottenuti con l'antica tecnica dell'encausto, furono realizzati da Antonio Beni, che in diversi casi si serv\u00ec degli stessi paesani come modelli per i personaggi raffigurati.\nNel fondo, l'imponente mobile contenente l'organo Tamburini, realizzato dallo scultore bergamasco Cesare Zonca sempre su disegni del Beni, ospita anche la pala del \"Battesimo di Ges\u00f9\", opera sulla cui attribuzione vige ancora l'incertezza. Di essa, che raffigura al Battista nell'atto di battezzare Cristo inginocchiato nel fiume Giordano, si sa solo che fu donata dal patriarca Gianfrancesco Morosini, che villeggiava presso la vicina Villa Morosini detta appunto \"del patriarca\", nel 1677. Originariamente a forma di quadro, fu ridotta a pala nel Settecento per adattarla al nuovo altare in marmo, come riferisce il pittore Giovanni Carlo Bevilacqua. Nel Novecento, sub\u00ec un restauro e un nuovo adattamento per la sua attuale sede da parte del Beni, che tuttavia ne alter\u00f2 notevolmente l'aspetto originario..\nDi Cesare Zonca sono anche il magnifico coro ligneo, finemente lavorato e posto ai lati dell'altare, la sede del celebrante e i due angeli che adornano l'Altar maggiore. Quest'ultimo, costruito in gran parte con i marmi pregiati dell'altare della vecchia chiesa, fu adattato e ampliato per il nuovo contesto su disegno del Beni e risulta ben inserito e proporzionato. Fu dedicato e consacrato dal beato Longhin il 20 ottobre 1925.\nAltare del Crocifisso.\nLa pala d'altare, risalente al XVII secolo e di incerta attribuzione, rappresenta la \"Crocifissione\". I marmi provengono da un'altra chiesa e furono acquistati per adattarli alla nuova chiesa. \u00c8 dedicato alla congregazione del Nome di Ges\u00f9, sorta nel 1608.\nDopo la prima guerra mondiale l'altare fu dedicato ai caduti in guerra, e nel 1927 l'architetto Achille Vettorazzo rivest\u00ec la semiabside in marmo con scritture tratte dal libro dei Maccabei dal libro di Giuditta.\nAltare della Beata Vergine del Carmine.\nLa pala d'altare raffigura la \"Madonna del Carmine, San Simone Stock, Sant'Antonio di Padova\". \u00c8 datata 1906, firmata da Antonio Beni. Era stata commissionata dal parroco don Corrado Gregato. Del dipinto si conservano ancora i disegni preparatori. Settecentesco il ricco paliotto, raffigurante san Giuseppe e simile a quello dell'altare della Sacra Famiglia.\nL'altare \u00e8 dedicato alla Scuola o Confraternita del Carmine, istituita nel 1643 con bolla di fondazione datata da Roma e sottoscritta da fra Alberto Massari, generale di tutto l'ordine Carmelitano.\nAltare della Sacra Famiglia.\nOspita una tela del 1837 di Gian Battista Carrer raffigurante la \"Sacra Famiglia, San Liberale, San Valentino e San Bovo\". I marmi sono settecenteschi, provenienti dalla chiesa precedente: interessante il paliotto, dalle forme ricurve tipiche del rococ\u00f2, raffigurante al centro la Madonna del Rosario, ragion per cui si ipotizza che i paliotti degli altari laterali fossero stati collocati in modo del tutto scombinato, dovendo appartenere, questo, all'altare posto di fronte, anche perch\u00e9 nella vecchia chiesa doveva essere questo l'altare dedicato alla congregazione del Rosario, sorta nel 1679 sotto il patronato dei Domenicani.\nAltare della Madonna del Rosario (detto anche dei Santi).\nLa pala d'altare, databile al XIX secolo e di incerta attribuzione, raffigura la Madonna circondata da Santi, giovani sacerdoti e seminaristi. Fu donata alla parrocchia dalla signora Franco abitante nella villa gi\u00e0 Morosini del Patriarca. Il paliotto \u00e8 rivestito di marmi policromi a motivi geometrici, similmente a quello dell'altare del Crocifisso; la parte superiore non \u00e8 originale. Il Gioved\u00ec Santo in questo altare viene riposto il Santissimo Sacramento.\nAltre opere.\nEsternamente la facciata della chiesa \u00e8 traforata da un rosone in cristallo raffigurante la Beata Vergine ed i Santi Pietro e Paolo realizzato dalla ditta \"Neuhauser\" di Innsbruck nel 1923. Interessanti anche l'imponente fonte battesimale, realizzato nel 1953 dall'architetto Achille Vettorazzo, allievo del Beni e l'ottocentesca statua della Madonna del Carmine, portata in processione ogni anno in occasione della ricorrenza.\nDegni di nota sono anche alcuni arredi sacri sopravvissuti ai summenzionati saccheggi napoleonici e alle alienazioni seguite alla riforma liturgica di Paolo VI, tra i quali una croce astile medievale, una pace del XVII secolo, nonch\u00e9 altri argenti, arredi e paramenti dal '600 a oggi.\nOrgano a canne.\nStoria.\nI documenti testimoniano l'esistenza di un organo nella parrocchiale almeno dal 1739. Nella chiesa del 1744 era posto in cantoria sopra la porta d'ingresso. Nell'XIX secolo fu completamente rifatto da parte dell'organaro vicentino Giovan Battista De Lorenzi. Di quest'organo si conserva ancora la parte soprana del registro \"flauto in VIII\" nell'attuale strumento.\nNel 1880 circa, la ditta Malvestio di Padova rinnov\u00f2 il tutto, portando l'organo a comporsi di nove registri reali e pedale. Nel 1922 l'organo fu trasportato nell'attuale mobile ligneo posto al fondo dell'abside dalla ditta Fratelli Ruffatti di Padova e parzialmente pneumatizzato.\nStrumento attuale.\nLo strumento attuale fu costruito tra il 1988 e il 1990 dalla Pontificia Fabbrica d'organi Tamburini di Crema (\"Opus 879\"), su progetto dei Maestri Segio De Pieri, Marcello Girotto e Rino Rizzato e grazie all'iniziativa del parroco di allora don Giovanni Battista Mason. Esso \u00e8 quasi completamente nuovo, tranne che per alcune file del ripieno (\"Ottava\", \"Decimaquinta\", \"decimanona\", \"XXII\"), la \"Viola\" del II manuale e, come detto, il \"Flauto in VIII\", settecentesco. \nA trasmissione integralmente meccanica sia per i manuali e il pedale, che per i comandi dei registri, \u00e8 composto da due tastiere e 18 registri reali, per un totale di 1076 canne. \nRisulta particolarmente riuscito e caratterizzato da sonorit\u00e0 peculiari grazie anche alla buona acustica della chiesa e viene valorizzato dall'annuale Rassegna organistica d'autunno.\nSagrato.\nIl sagrato si apre davanti all'edificio, nel luogo dove, anticamente, trovava posto il cimitero del paese. \u00c8 stato completamente ripavimentato, con motivi a losanghe, negli anni '90 del XX secolo. Il quel contesto, qui \u00e8 stato collocato il monumento ai caduti, consistente in un classico capitello coperto ove \u00e8 collocata una statua della Madonna col bambino, risalente agli inizi del '900. Nel basamento, \u00e8 presente la lapide con i nomi dei caduti durante la seconda guerra mondiale. Dal lato opposto, nelle abitazioni che si affacciano sul piazzale, \u00e8 posto un Leone di San Marco \"in moleca\", a ricordo dell'antica appartenenza del paese alla Serenissima. Verso la strada, invece, si erge il campanile.\nCampanile.\nIl campanile, con il caratteristico tetto a cipolla sagomato in piombo, \u00e8 stato costruito tra il 1754 e il 1759 essendo parroco Pietro Chiesa e su progetto di un non meglio precisato \"mastro Piotto\" ed \u00e8 alto 47 m. Sopra la porta d'ingresso \u00e8 collocato un mascherone del Cinquecento risalente alla torre precedente, mentre all'interno conserva ancora intatto, anche se non pi\u00f9 funzionante, l'originale meccanismo dell'orologio del 1829.\nCampane.\nNella cella campanaria, sono poste quattro campane alla trevigiana sincronizzata in Mi3 fuse dalla fonderia \"De Poli\" di Ceneda (Vittorio Veneto) nel 1998 ed un sonello del 1919. Le nuove campane sono state benedette dal vescovo Antonio Mistrorigo il 10 ottobre del 1998.\nCasa canonica.\nIl complesso della Casa canonica si compone di diversi ambienti. Il corpo centrale \u00e8 un edificio degli inizi del '900, disposto su tre piani con balconcino centrale e con la consueta disposizione interna tipica di ogni villa veneta: due saloni centrali sovrapposti con gli ambienti disposti ai lati. Interessante il doppio arco che permette di accedere alla scala dal salone del piano terra. A est, la vecchia canonica, edificio del XVII secolo di due piani. L'interno \u00e8 stato pi\u00f9 volte rimaneggiato, essendo stato anche scuola materna, con gli appartamenti un tempo riservati alle suore francescane elisabettine e ora adibito alle attivit\u00e0 parrocchiali. Nella vecchia cappellina interna \u00e8 presente un interessante bassorilievo della \"Madonna col Bambino\" databile alla seconda met\u00e0 del XV secolo. L'ala ovest invece \u00e8 pi\u00f9 recente, \u00e8 stata ristrutturata nel 2012 e ospita varie attivit\u00e0 parrocchiali.\nIl complesso \u00e8 delimitato da un'elegante cancellata in ferro battuto, recentemente rimessa a nuovo, la quale racchiude anche il giardino, popolato di diverse piante autoctone."}
{"id": "3204387", "revid": "599013", "url": "https://it.wikipedia.org/wiki?curid=3204387", "title": "XP21", "text": ""}
{"id": "3204388", "revid": "149485", "url": "https://it.wikipedia.org/wiki?curid=3204388", "title": "Igrografo", "text": ""}
{"id": "3204389", "revid": "123201136", "url": "https://it.wikipedia.org/wiki?curid=3204389", "title": "Theodor Aman", "text": "Theodor Aman si form\u00f2 sotto Constantin Lecca e Carol Wallenstein a Craiova e Bucarest, poi si port\u00f2 a Parigi presso Michel Martin Drolling e Fran\u00e7ois-\u00c9douard Picot, nel biennio 1850-1851. Dopo un'esposizione presso il \"Salon\" (1853), torn\u00f2 nei Carpazi, visitando Costantinopoli prima e la Crimea poi. Cominci\u00f2 in quel periodo la produzione dei suoi quadri di soggetto storico, animati da forte nazionalismo rumeno, spesso incentrati sulle figure di controversi principi-soldato come Vlad l'Impalatore o Michele il Coraggioso. Nel 1855, la \"Battaglia dell'Alma\" di Aman figur\u00f2 all'Esposizione universale di Parigi.\nTornato in Valacchia, Aman venne gratificato di una borsa di studio dal principe Barbu \u015etirbei, affinch\u00e9 proseguisse i suoi studi artistici in Francia. Tornato a Parigi (1856), Aman inizi\u00f2 a frequentare gli artisti della Scuola di Barbizon, assimilando molti dei nuovi concetti ivi proposti circa la raffigurazione dei paesaggi e la resa dei ritratti. Dopo un breve soggiorno a Roma, torn\u00f2 in Valacchia per fondarvi (1863) la Scuola Nazionale di Belle Arti (Bucarest) con Gheorghe Tattarescu. Fino al 1891, anno della sua morte, Aman diresse la scuola. Venne sepolto nel Cimitero di Bellu, a Bucarest.\nLe particolari scelte stilistiche di Aman hanno portato alcuni critici ad indicarlo quale precursore del linguaggio artistico poi sviluppato dall'Impressionismo."}
{"id": "3204390", "revid": "228587", "url": "https://it.wikipedia.org/wiki?curid=3204390", "title": "Bu\u00ebch (fiume)", "text": "Il Bu\u00ebch (detto anche \"Buech\") \u00e8 un fiume francese affluente della Durance. Attraversa i dipartimenti della Dr\u00f4me (nel Rodano-Alpi), delle Alte Alpi e delle Alpi dell'Alta Provenza (nella Provenza-Alpi-Costa Azzurra).\nLa zona percorsa dal fiume viene chiamata \"Bochaine\" oppure \"Pays du Bu\u00ebch\".\nPercorso.\nNasce nei pressi del Colle della Croix Haute nel dipartimento della Dr\u00f4me. Scendendo verso sud entra nel dipartimento delle Alte Alpi e prima di Serres riceve da sinistra il Petit Bu\u00ebch. Pi\u00f9 avanti nei pressi di Ch\u00e2teauneuf-de-Chabre riceve da destra la M\u00e9ouge. Infine confluisce nella Durance nei pressi di Sisteron ormai nel dipartimento delle Alpi dell'Alta Provenza."}
{"id": "3204391", "revid": "1543377", "url": "https://it.wikipedia.org/wiki?curid=3204391", "title": "Yamaha YM3812", "text": "L'YM3812, noto anche come OPL2 (OPL sta per \"FM Operator Type-L\"), \u00e8 un chip sonoro prodotto da Yamaha Corporation nel 1985. \u00c8 noto per il suo impiego su alcune delle schede audio realizzate da AdLib e Sound Blaster per i PC IBM.\n\u00c8 retrocompatibile con l'OPL, o YM3526, con cui \u00e8 molto simile: rispetto a questo, infatti, differisce solo per avere 3 nuove forme d'onda. Una versione aggiornata dell'OPL2, l'OPL3 o YMF262, \u00e8 famosa per essere stato usato nella scheda Sound Blaster 16. Un altro chip sonoro correlato all'OPL2 \u00e8 lo Yamaha YM2413, o OPLL, una versione con funzionalit\u00e0 ridotte per contenere il prezzo di vendita.\nSpecifiche tecniche.\nL'YM3812 ha 244 differenti registri a sola scrittura ed \u00e8 dotato di 9 canali per la riproduzione sonora, ognuno realizzato con 2 oscillatori. Ogni oscillatore pu\u00f2 riprodurre delle sinusoidi (esempio 0 nella figura a lato) che possono essere modificate in altre 3 forme d'onda: la parte negativa della sinusoide pu\u00f2 essere resa muta (esempio 1) o invertita (esempio 2), e possono anche essere riprodotte delle pseudo onde a dente di sega, composte solo dai \u00bc d'onda sinusoidale che salgono verso l'alto, con delle sezioni di silenzio in mezzo (esempio 3). Questo strano modo di riprodurre le forme d'onda d\u00e0 al suono riprodotto dall'YM3812 un timbro caratteristico. Ogni generatore d'onda ha il suo generatore ADSR. Il suo metodo principale di sintesi \u00e8 la modulazione di frequenza, da cui il nome di \"FM Operator\", eseguita modulando la fase di uno degli oscillatori del canale con l'uscita dell'altro.\nRegistri dei canali:\nCi sono anche alcuni parametri che possono essere impostati per l'intero chip:\nModalit\u00e0 operativa interna.\nLa modalit\u00e0 operativa interna \u00e8 completamente digitale: ogni tono FM \u00e8 generato da un oscillatore digitale che usa una forma di sintetizzazione digitale diretta. Un quarto della forma d'onda sinusoidale \u00e8 prelevata da tabella di 256 word contenuta in una ROM interna al chip mentre il resto della forma d'onda \u00e8 estrapolata mediante simmetria. Normalmente l'output di un oscillatore viene scalato al livello di volume desiderato mediante moltiplicazione ma nell'YM3812 questo procedimento non \u00e8 eseguito, sostituito da una serie di somme logaritmiche, operazioni meno esigenti in termini di potenza di calcolo rispetto alle moltiplicazioni.\nNel chip \u00e8 presente un'altra tabella di sostituzione sempre di 256 word immagazzinate in ROM che serve per convertire il segnale in scala logaritmica in segnale in scala lineare, operazioni eseguita nel passaggio finale in cui gli output degli oscillatori sono sommati insieme (poco prima del bus di output del DAC). L'output dell'YM3812, una sequenza di numeri in virgola mobile con frequenza di circa 49720 Hz, \u00e8 inviato ad un chip DAC separato, lo Yamaha YM3014B."}
{"id": "3204406", "revid": "337298", "url": "https://it.wikipedia.org/wiki?curid=3204406", "title": "Miguel Dom\u00ednguez", "text": "Noto soprattutto per la sua carica di \"corregidor\" di Quer\u00e9taro e per aver partecipato alla Cospirazione di Quer\u00e9taro e all'inizio della guerra d'indipendenza, \u00e8 stato anche tra il 1823 e il 1824 presidente supplente del Messico a seguito della deposizione di Agust\u00edn de Iturbide e del Primo Impero messicano.\nNato a citt\u00e0 del Messico nel 1756 da padri spagnoli, a 19 anni era gi\u00e0 un noto avvocato della citt\u00e0, nel 1791 spos\u00f2 Josefa Ortiz de Dominguez passata alla storia come la \"Corregidora de Quer\u00e9taro\".\nNel 1823 una volta ottenuta l'indipendenza del Messico fece parte dei triumvirati che guidarono il paese dopo la caduta dell'Impero e fu nominato presidente supplente. Tra il 1825 e il 1827 fu presidente della suprema corte di giustizia del Messico.\nDon Migue mor\u00ec il 22 aprile 1830 a Citt\u00e0 del Messico a 74 anni di et\u00e0. Fu sepolto nel cimitero del Tepeyac situato vicino alla Basilica di Nostra Signora di Guadalupe."}
{"id": "3204407", "revid": "767487", "url": "https://it.wikipedia.org/wiki?curid=3204407", "title": "The Woman Next Door (film 1915)", "text": "The Woman Next Door \u00e8 un film muto del 1915 diretto da Walter Edwin. Il film in parte venne girato a Manhattan all'Eltinge Theatre (42nd Street). Prodotto da George Kleine Productions e distribuito da Kleine-Edison Feature Services, usc\u00ec in sala il primo settembre 1915.\nIl commediografo Owen Davis scrisse il testo teatrale per l'attrice Irene Fenwick che ne interpret\u00f2 anche questa versione cinematografica.\nTrama.\nJenny Gay, attrice di Broadway, non riesce ad amare il marito, che si rivela oltretutto un uomo crudele. Dopo esser stata coinvolta in uno scandalo per adulterio, Jenny si trasferisce in una cittadina del Connecticut. Qui, fa amicizia con i vicini di casa, un giudice e la sua famiglia. Il figlio, di questi, Tom Grayson, \u00e8 un ingegnere minerario appena tornato da Messico. La nuova vicina \u00e8 vista con sospetto da tutto il paese perch\u00e9 nasconde il suo passato. Suscita quindi sorpresa l'arrivo di Jack Lake, che ha conosciuto Grayson in Messico e che cerca di ingraziarsi il giovane. Jack, al vedere Jenny, la saluta come una vecchia amica. Ora Jenny, che ha intrecciato una relazione con il giovane Grayson, \u00e8 costretta a rivelargli del divorzio e di come Lake vi fosse coinvolto, quando era stata sorpresa abbracciata a lui da due detective. In realt\u00e0, Jenny era stata vittima di un complotto, ma nessuno le aveva creduto. Tom, che \u00e8 un ex campione universitario di boxe, riesce per\u00f2 a far confessare Lake.\nProduzione.\nIl film fu prodotto dalla George Kleine Productions e venne girato a Manhattan\nDistribuzione.\nIl copyright del film, richiesto da George Kleine, fu registrato il 1\u00ba settembre 1915 con il numero LP6473. Distribuito dalla Kleine-Edison Feature Services, usc\u00ec nelle sale cinematografiche statunitensi lo stesso giorno, dopo un'anteprima a New York il 17 agosto 1915.\nNon si conoscono copie ancora esistenti della pellicola che viene considerata presumibilmente perduta."}
{"id": "3204408", "revid": "1442080", "url": "https://it.wikipedia.org/wiki?curid=3204408", "title": "Dmitrij Mamin-Sibirjak", "text": " \nBiografia.\nComp\u00ec i suoi studi nel seminario locale, mostrando gi\u00e0 una predilezione per la scrittura. Appena ventitreenne scrisse vari racconti e un anno dopo il suo primo romanzo (\"Nel gorgo delle passioni\", 1876).\nNel 1891 si stabil\u00ec a San Pietroburgo e riusc\u00ec a trasferire nelle sue opere gli ambienti proletari della zona, ottenendo consensi nei circoli rivoluzionari allora diffusi in Russia."}
{"id": "3204409", "revid": "117216141", "url": "https://it.wikipedia.org/wiki?curid=3204409", "title": "Tipografia poliglotta vaticana", "text": "La Tipografia poliglotta vaticana (dal 1991, a seguito della fusione con la tipografia de \"L'Osservatore Romano\", denominata solamente Tipografia Vaticana), \u00e8 un organismo della Curia romana che si occupa della stampa tipografica di documenti della Santa Sede come i libretti delle celebrazioni nonch\u00e9 le copie de \"L'Osservatore Romano\".\nStoria.\nVenne istituita il 27 aprile 1587 da papa Sisto V con il breve \"Eam semper\" ed ebbe il nome di Stamperia vaticana. Nel 1715 venne affidata in gestione al tipografo Giovanni Maria Salvioni che la gest\u00ec fino alla sua morte lasciandola poi ai figli. L'attuale sede fu costruita nel 1908 per volont\u00e0 di papa Pio X. Nel 1937 venne affidata da papa Pio XI ai salesiani mentre nel 1991 vi furono importanti opere di ammodernamento delle tecnologie di stampa.\nIl 27 giugno 2015, con il motu proprio \"L'attuale contesto comunicativo\", papa Francesco ha stabilito che la Tipografia Vaticana venisse accorpata, insieme a tutti gli enti della Santa Sede che si occupano di comunicazione, all'interno del nuovo dicastero denominato Segreteria per la comunicazione.\nProdotti.\nTra le principali opere prodotte si trovano bibbie, libri liturgici, regole di istituti religiosi, pubblicazioni d'arte per i Musei vaticani e la Biblioteca apostolica vaticana, libri editi dalla Libreria Editrice Vaticana stampati anche in 15 lingue diverse nonch\u00e9 cartoline, d\u00e9pliant e poster. Viene curata anche la stampa di atti ufficiali come l\"'Annuario pontificio\" e gli \"Acta Apostolicae Sedis\"."}
{"id": "3204411", "revid": "136578", "url": "https://it.wikipedia.org/wiki?curid=3204411", "title": "Jos\u00e9 Miguel Dom\u00ednguez", "text": ""}
{"id": "3204415", "revid": "36203869", "url": "https://it.wikipedia.org/wiki?curid=3204415", "title": "Cornavii", "text": ""}
{"id": "3204422", "revid": "1649409", "url": "https://it.wikipedia.org/wiki?curid=3204422", "title": "Cimitero di Bellu", "text": "Il cimitero \u0218erban Vod\u0103, colloquialmente chiamato cimitero di Bellu \u00e8 il pi\u00f9 famoso cimitero di Bucarest (Romania), in uso sin dal 1858. Il sito occupa un antico possedimento del barone Barbu Bellu, che don\u00f2 il terreno alla municipalit\u00e0 di Bucarest affinch\u00e9 vi erigesse il cimitero.\nLuogo di sepoltura di molti personaggi famosi della storia e della cultura della Romania e della Moldavia.\nIl bilancio dell'amministrazione del cimitero nel 2009 \u00e8 stata di 14 milioni di euro per l'abbellimento, pulizia, sicurezza e passaggio al catasto. Il numero esatto dei luoghi di riposo locali, tuttavia, non \u00e8 noto. Dal 2010, il cimitero \u00e8 un membro della Associazione dei cimiteri d'Europa (tedesco Associazione dei cimiteri significativi in Europa).\nStoria.\nFino alla met\u00e0 del XIX secolo vi era l'usanza di seppellire i morti nelle chiese di Bucarest. Fuori dalla citt\u00e0, i poveri venivano sepolti in sette o otto cimiteri. All'inizio del XIX secolo, venne deciso di abolire le sepolture nelle chiese all'amministrazione. Nel 1831 la prima legge del cimitero venne approvata nella storia moderna della Romania. nel 1850, un comitato consider\u00f2 la creazione di nuovi cimiteri fuori citt\u00e0. Uno dei cimiteri di guerra era sulla Strada \u0218erban-Voda, dove il barone Barbu Bellu aveva un ampio giardino. Donando alla citt\u00e0, e i suoi vicini, i monaci del monastero Vacaresti, seguirono il suo esempio.\nIl 26 novembre 1852 il consiglio comunale decise di iniziare i lavori per il nuovo cimitero della citt\u00e0. L'architetto del sistema era Ion Mincu. Nel gennaio 1853, l'architetto ha presentato ad Alexandru Orescu i suoi piani per una cappella nel cimitero pronto. La nuova cappella \u00e8 stata costruita sul luogo dove in precedenza ve ne era una vecchia di Bellu (1799-1853). fu costruita la chiesa da Constantin Lecca,a cui venne affidato il dipinto murale della cappella. L'iconostasi \u00e8 stata progettata da Anghel Dima, scolpita in legno. I primi lavori nel cimitero iniziarono nell'autunno del 1855; nel settembre del 1858, vennero terminati. Il cimitero era originariamente fedele della denominazione ortodossa rumena. Nel 1859 inizi\u00f2 dall'amministrazione la sepoltura dei morti degli antichi cimiteri delle chiese. Constantin A. Rosetti (1816-1885), uno dei leader della rivoluzione rumena del 1848, ebbe un ruolo di primo piano nei lavori del cimitero. Come uno dei primi che ha comprato la terra l\u00ec nel 1859 per il funerale di sua figlia Elena. Segu\u00ec nel 1860 lo scrittore Cezar Bolliac, sua moglie Aristita sepolta nel nuovo cimitero.\nNel 1862 il cimitero \u00e8 divenuto sotto la supervisione del Comune. Nel 1860 sono iniziati i lavori sui luoghi di sepoltura per le persone di altre confessioni, come i cattolici, ebrei o musulmani. Nel 1890 venne deciso dal sindaco di Bucarest, Emil Pache Protopopescu, di demolire la cappella del cimitero ormai fatiscente e nello stile della cattedrale di San Bartolomeo nella ex Carlsbad (ora Plze\u0148 per costruire una nuova). La nuova cappella fu decorata da Mihail Popp con dipinti, pi\u00f9 tardi da Dimitrie Belisarie e Artur Verona dove furono dipinte sopra. Alcune famiglie inserirono le ossa dei loro antenati nel cimitero.\nL'8 maggio 1999 Giovanni Paolo II visit\u00f2, la parte cattolica del cimitero, dove presso la tomba del Cardinale Iuliu Hossu preg\u00f2 a nome delle vittime del comunismo in Romania.\nCorruzione e deturpamento.\nFino al 1970, il cimitero era riservato ad \"attori noti\" . Da quel momento, non vi fu una clientela benestante dalle pagine di grande interesse per i luoghi di sepoltura disponibili in uno spazio limitato; ufficialmente il cimitero \u00e8 da tempo esaurito. Avendo un alto livello di corruzione in Romania si \u00e8 sviluppato anche un mercato nero. Un sito delle tomba di tre metri quadrati del costo medio, nel 2009 (a costo zero per lavorare come Grabausschachtung ecc) 4000-5000 Euro. I luoghi di sepoltura ai margini del cimitero costano circa 2.000-3.000 euro. Siti Grave in una zona pi\u00f9 centrale sono pi\u00f9 costosi; Nel 2006, ha realizzato prezzi di circa 10.000 euro. I \"prezzi dei terreni\" presso il cimitero sono considerati i pi\u00f9 costosi di Bucarest.\nOltre al furto di fiori, candele o addirittura olio delle lampade ci sono stati ripetuti casi di deturpamento delle tombe. Dopo il terremoto del 1977. In un altro caso un noto ladro ha rotto nel 1990 nel mausoleo dei fratelli Evlogi e Hristo Georgiev, delle torce di bronzo dal peso individuale di 160\u00a0kg, alta circa 1,5 metri e spessa 40 centimetri, che sono stati poi venduti per rottami. Le tombe di Christian Tell, Pache Protopopescu, ed altri tra il 1990 e il 1995 vennero danneggiate e saccheggiate. Nel campo della cimitero militare \u00e8 stato rubato il Leone di Bronzo del monumento in onore degli eroi della seconda guerra mondiale con un peso di circa 1000\u00a0kg.\nArea militare francese.\nUn \"quartiere francese\" comprende oltre un centinaio di tombe di soldati del corpo di spedizione francese della prima guerra mondiale morti per la Francia tra il 1917 e il 1919. Le tombe sono riconoscibili dalle loro spade infisse nel terreno.\nPunteggio.\nIl mondo descritto del cimitero, venne conosciuto citando la guida di viaggio di Marco Polo come un \"panopticon di pathos: artisti, politici e famiglie benestanti che hanno li le loro tombe con colonne classiche decorate e statue barocche\"."}
{"id": "3204431", "revid": "729019", "url": "https://it.wikipedia.org/wiki?curid=3204431", "title": "Stadtbahn di Essen", "text": "La Stadtbahn di Essen \u00e8 un sistema di trasporto che serve la citt\u00e0 tedesca di Essen. Si tratta di un sistema di Stadtbahn (letteralmente: \"Ferrovia urbana\") derivante dalla trasformazione della vecchia rete tranviaria, le cui tratte centrali sono state interrate rendendole simili a una metropolitana.\nStoria.\nIl 5 ottobre 1967 venne aperto il primo tunnel tranviario, lungo comprese le rampe di accesso, comprendente la stazione sotterranea di Saalbau.\nRete.\nLa rete si compone di tre linee, che in parte condividono i binari con le tranvie classiche:"}
{"id": "3204432", "revid": "767487", "url": "https://it.wikipedia.org/wiki?curid=3204432", "title": "SeeYa", "text": "Le SeeYa () sono un gruppo musicale sudcoreana, formatosi a Seul nel 2006 e scioltasi nel 2011.\nNota sul nome.\nIl nome viene dalle frasi inglesi \"See You Always\" e \"See You Again\", che stanno a significare il desiderio del gruppo di vivere in eterno attraverso la loro musica ed i loro fan. Al debutto iniziale, il gruppo \u00e8 stato spesso paragonato ai pi\u00f9 famosi SG Wannabe, arrivando ad essere etichettato come una loro versione femminile.\nStoria.\n2006-2007: debutto, e successo con \"Lovely Sweet Heart\".\nLe SeeYa nacquero come trio da un'idea dei produttori del trio vocale maschile SG Wannabe, i quali avevano in mente di creare una loro versione femminile. A comporre il gruppo originario furono la leader Nam Gyu-ri, Lee Bo-ram e Kim Yeon-ji. Il primo album delle SeeYa fu co-prodotto dagli stessi SG Wannabe, e molti dei testi furono scritti da compositori che avevano precedentemente lavorato con il trio maschile. Gli album successivi, tuttavia, videro un distanziamento del trio femminile dallo stile e dal genere musicale degli SG Wannabe.\nL'album di debutto delle SeeYa, intitolato \"The First Mind\", fu pubblicato il 24 febbraio 2006, lanciato con i singoli \"A Woman's Scent\" (\uc5ec\uc778\uc758 \ud5a5\uae30) e \"Shoes\" (\uad6c\ub450). L'album contiene anche un duetto con gli SG Wannabe, intitolato \"Because I Love You\" (\uc0ac\ub791\ud558\uae30 \ub54c\ubb38\uc5d0). Il successivo successo del gruppo fu \"Crazy Love Song\" (\ubbf8\uce5c \uc0ac\ub791\uc758 \ub178\ub798), parte della colonna sonora del drama coreano \"Tumyeong-ingan Choi Jang-soo\" (\"The Invisible Man\", \ud22c\uba85\uc778\uac04 \ucd5c\uc7a5\uc218). Del singolo fu fatta anche una versione dance.\nIl secondo album delle SeeYa, \"Lovely Sweet Heart\", fu pubblicato il 25 maggio 2007. L'album vendette 81.723 copie solo nel 2007, divenendo il quinto album pi\u00f9 venduto dell'anno in Corea del Sud secondo le statistiche dell'Associazione dell'Industria Musicale della Corea. Il primo singolo tratto dall'album, \"Love's Greeting\" (\uc0ac\ub791\uc758 \uc778\uc0ac), vinse due premi musicali nel 2007, ai Golden Disk Awards ed agli MKMF Awards. I successivi singoli tratti dall'album furono \"Shall We Marry\" (\uacb0\ud63c \ud560\uae4c\uc694) e \"Ice Doll\" (\uc5bc\uc74c \uc778\ud615).\n2008-2009: nuovi album e ritiro di Nam Gyu-ri.\nIl 2 gennaio 2008, le SeeYa pubblicarono \"California Dream\", un album dai contenuti speciali che presentava anche alcune canzoni registrate dai membri singolarmente come parte di un progetto parallelo. Tra queste figurano \"The Day\", cantata da Kim Yeon-ji insieme a Jea delle Brown Eyed Girls; \"Flying In The Deep Night\" (\uae4a\uc740 \ubc24\uc744 \ub0a0\uc544\uc11c), cantata da Nam Gyu-ri per la colonna sonora di un film; la canzone \"The First Time In That Place\" (\ucc98\uc74c \uadf8 \uc790\ub9ac\uc5d0), per la colonna sonora del teen drama \"Full House\", cantata da Lee Bo-ram con la partecipazione di altri artisti connazionali. Nell'album sono presenti anche tre canzoni inedite, tra le quali il singolo \"Sad Footsteps\" o \"Shoes II\" (\uc2ac\ud508 \ubc1c\uac78\uc74c, \uad6c\ub450 II), pubblicata originariamente su internet a met\u00e0 dicembre e poi in formato reale quando inizi\u00f2 a scalare le classifiche. Il 31 gennaio 2008, le SeeYa vinsero il Main Award ai Seoul Music Awards.\nA maggio dello stesso anno, le SeeYa collaborarono con i gruppi della stessa etichetta Davichi e Black Pearl per formare un gruppo progetto parallelo di nome Color Pink. Le Color Pink, tuttavia, pubblicarono un solo singolo intitolato \"Blue Moon\".\nIl terzo album delle SeeYa, \"Brilliant Change\", fu pubblicato il 26 settembre 2008, preceduto dal singolo elettronico \"Hot Girl\", in netto contrasto con le ballad che erano il marchio di fabbrica del trio. Lee Hyori, una delle pi\u00f9 importanti artiste sudcoreane, comment\u00f2 l'album delle SeeYa definendolo \"un gruppo che non ha solamente talenti canori, ma possiede tutto; ho avuto la possibilit\u00e0 di vedere bene i loro talenti nascosti, in quanto essendo io loro mentore nella stessa compagnia siamo abbastanza vicine\". Aggiunse poi: \"Ho avuto un'anteprima dell'album completo e sono stata sorpresa della loro trasformazione. Questo \u00e8 un album dove si possono notare tutte le sfaccettature delle SeeYa\". Durante la promozione dell'album, il gruppo sdrammatizz\u00f2 sulla percezione generale che fossero principalmente un veicolo per aumentare la fama di Nam Gyu-ri, tanto da aver ricevuto il soprannome di \"Nam e le altre\" dai seguaci del k-pop, che sottolineavano in questo modo l'organizzazione Nam-centrica del trio.\nAd aprile del 2009, la loro compagnia manageriale, Core Contents Media, annunci\u00f2 che Nam Gyu-ri aveva smesso di partecipare alle attivit\u00e0 del gruppo, violando cos\u00ec i termini del proprio contratto; la compagnia dichiar\u00f2, inoltre, che ci\u00f2 avrebbe potuto portare a delle conseguenze legali verso la cantante. Da parte sua, Nam dichiar\u00f2 invece che il suo contratto era ormai concluso e che non era pi\u00f9 legata alla compagnia manageriale o alle stesse SeeYa. Sul suo blog, parve riferirsi al capo della Core Contents Media come a \"il diavolo\", e accus\u00f2 le altre componenti del trio di farla sentire sola.\nA maggio del 2009, le SeeYa formarono un progetto parallelo insieme ai gruppi femminili Davichi e T-ara, pubblicando un singolo intitolato \"Women's Generation/Eternal Love\". Kim Yeon-ji descrisse questa collaborazione come \"una continuazione del progetto Color Pink\". Per l'8 giugno 2009, \"Women's Generation/Eternal Love\" stava scalando le classifiche di vendita coreane gi\u00e0 da quattro settimane consecutive, raggiungendo la quarta posizione come canzone pi\u00f9 scaricata sui cellulari del 2009. Durante una conferenza stampa in occasione della proiezione del video musicale del singolo, i due membri rimanenti delle SeeYa, Kim Yeon-ji e Lee Bo-ram, espressero la loro opinione sul comportamento di Nam Gyu-ri, definendolo \"tradimento\" e dichiarandosi deluse e confuse dalle affermazioni della ex-compagna di essere stata trattata male. Lee raccont\u00f2 che, al contrario, la casa discografica assecondava le richieste di Nam di cambiare il personale al punto che non c'erano pi\u00f9 stylist con cui lavorare, che Nam accettava di partecipare agli album solo se le sue parti fossero state ampliate, e che godeva di un trattamento preferenziale che spesso danneggiava le SeeYa, impedendo al gruppo di partecipare agli eventi poich\u00e9 era occupata in altre attivit\u00e0 che le rendevano impossibile essere presente.\nIl 15 luglio 2009, la Core Contents Media annunci\u00f2 che i malintesi erano stati risolti e che Nam Gyu-ri avrebbe ripreso le attivit\u00e0 con il gruppo, ma la cantante lo lasci\u00f2 definitivamente il 13 agosto. Da quella data, part\u00ec la ricerca di una cantante che potesse rimpiazzarla. Poco dopo, fu rivelato che la sostituta sarebbe stata Lee Soo-mi. Il 28 ottobre dello stesso anno, fu pubblicato il primo EP del trio, \"Rebloom\", anticipato dal singolo \"His Voice\" (\uadf8 \ub188 \ubaa9\uc18c\ub9ac), il cui video ottenne parecchie attenzioni su internet a causa della coreografia interpretata dalle cantanti, e soprannominata \"bully dance\".\n2010-2012: ultimi lavori, scioglimento e The SeeYa.\nAlla fine delle promozioni di \"Rebloom\", le SeeYa collaborarono nuovamente con le Davichi e le T-ara per la pubblicazione di una canzone intitolata \"Wonder Woman\" (\uc6d0\ub354\uc6b0\uba3c), nel gennaio 2010. Nello stesso mese, fu anche reso noto che Nam Gyu-ri aveva contattato l'etichetta discografica chiedendo scusa per il suo comportamento. Il 17 febbraio 2010, Kim Yeon-ji pubblic\u00f2 il suo primo singolo solista, \"Let's Meet Again\" (\uc6b0\ub9ac \ub2e4\uc2dc \ub9cc\ub098\uc694), mentre ad aprile dello stesso anno le SeeYa registrarono \"Touch My Heart\" (\uac00\uc2b4\uc774 \ubb49\ud074), canzone appositamente inserita nella colonna sonora del teen drama \"Personal Taste\".\nIl 23 luglio 2010, fu annunciato che Lee Soo-mi avrebbe lasciato il gruppo per entrare a far parte dei Co-Ed School (\ub0a8\ub140\uacf5\ud559) sempre sotto l'etichetta Core Contents Media. Questa, inoltre, dichiar\u00f2 che non si sarebbero fatti dei provini per cercare un membro che la rimpiazzasse, e che Kim Yeon-ji e Lee Bo-ram avrebbero continuato ad essere le SeeYa come duo canoro. Il 10 ottobre 2010, realizzarono la canzone \"No Farewells\" per l'album \"TWENTYth Urban\" del cantante e compositore Lee Kyung-sub, e poco dopo tornarono a collaborare con le Davichi per \"You're All Grown Up\".\nIl 13 dicembre, la casa discografica conferm\u00f2 che il duo si sarebbe sciolto dopo l'uscita dell'album successivo, e dichiar\u00f2 che la decisione era stata presa dai componenti, che volevano intraprendere strade diverse. Il presidente dell'etichetta, Kim Kwang-soo, chiese pubblicamente a Kim Yeon-ji di rinnovare il contratto, sostenendo che il gruppo poteva continuare se lei avesse deciso in tal senso. Tuttavia, alcuni media si dichiararono scettici sulle motivazioni della casa discografica, facendo notare che in passato aveva attaccato gli artisti che avevano rifiutato di rinnovare il contratto, e suggerendo che l'intervista con Kim Kwang-soo servisse solo per intralciare Kim Yeon-ji nel passaggio a una nuova etichetta. Nam Gyu-ri decise di riunirsi alle ex-compagne per le ultime promozioni. L'ultimo album, una raccolta intitolata \"See You Again\", contenente anche due brani inediti, usc\u00ec il 21 gennaio 2011. Il gruppo si sciolse il 30 gennaio, dopo l'ultima esibizione durante il programma \"Inkigayo\".\nNel novembre 2012, la Core fece debuttare un quartetto che prendeva le SeeYa come modelli, e che si sarebbe chiamato The SeeYa."}
{"id": "3204437", "revid": "767487", "url": "https://it.wikipedia.org/wiki?curid=3204437", "title": "We Want Sex", "text": "We Want Sex (\"Made in Dagenham\") \u00e8 un film del 2010 diretto da Nigel Cole. Tra gli interpreti principali figurano Sally Hawkins, Bob Hoskins, Miranda Richardson e Rosamund Pike. Il film ha ottenuto 4 candidature ai British Independent Film Awards 2010.\nTrama.\nIspirato a fatti realmente accaduti, il film racconta lo sciopero del 1968 di 187 operaie alle macchine da cucire della Ford di Dagenham. Costrette a lavorare in condizioni precarie per molte ore e a discapito delle loro vite familiari, le donne, guidate da Rita O'Grady, protestarono contro la discriminazione sessuale e per la parit\u00e0 di retribuzione. Pagate come operaie non qualificate, le lavoratrici attuarono uno sciopero che riusc\u00ec ad attirare l'attenzione dei sindacati e della collettivit\u00e0, trovando infine l'appoggio del ministro Barbara Castle, pronta a lottare con loro contro una legge iniqua e obsoleta.\nDistribuzione.\nPresentato in anteprima alla 35\u00aa edizione del Toronto International Film Festival l'11 settembre 2010, successivamente \u00e8 stato presentato fuori concorso al Festival Internazionale del Film di Roma 2010.\nUscito nelle sale cinematografiche britanniche il 1\u00ba ottobre 2010, il film \u00e8 stato distribuito in Italia il 3 dicembre 2010 a cura della Lucky Red."}
{"id": "3204438", "revid": "71433", "url": "https://it.wikipedia.org/wiki?curid=3204438", "title": "Made in Dagenham", "text": ""}
{"id": "3204439", "revid": "767487", "url": "https://it.wikipedia.org/wiki?curid=3204439", "title": "The Green Cloak", "text": "The Green Cloak \u00e8 un film muto del 1915 diretto da Walter Edwin. Il film, prodotto da George Kleine e distribuito da Kleine-Edison Feature Services - usc\u00ec nelle sale il 25 ottobre 1915.\nTrama.\nTornata da un viaggio nel West fatto insieme al padre, Ruth McAllister comincia a comportarsi in maniera strana e rifiuta la proposta di matrimonio di John Gilbert, il suo innamorato, senza oltretutto dargli alcuna spiegazione. All'arrivo di Paul Duncan, uno straniero che insiste per parlare da solo con Ruth, esplode la gelosia di John. Il padre di lei, un esperto ipnotizzatore, intrattiene l'uomo che, all'apparire del maggiordomo, appare turbato. Alcune ore pi\u00f9 tardi, Duncan viene trovato morto in biblioteca, con nella mano stretta una nappa verde che appartiene al mantello di Ruth. La giovane viene arrestata per omicidio ma suo padre scopre la verit\u00e0 ipnotizzando la cameriera: lei e Duncan, che appartenevano a una stessa banda di ladri, erano sposati ma lui l'aveva lasciata, tradendo la banda che aveva inviato cameriera e maggiordomo a ucciderlo.\nProduzione.\nIl film fu prodotto dalla George Kleine Productions.\nDistribuzione.\nIl copyright del film, richiesto dalla George Kleine, fu registrato il 2 ottobre 1915 con il numero LP6778\nDistribuito dalla Kleine-Edison Feature Services, usc\u00ec nelle sale cinematografiche USA il 20 ottobre 1915.\nCopie complete della pellicola si trovano conservate negli archivi della Library of Congress di Washington."}
{"id": "3204440", "revid": "212348", "url": "https://it.wikipedia.org/wiki?curid=3204440", "title": "Barbara Franklin", "text": "Biografia.\nLa Franklin studi\u00f2 alla Harvard Business School laureandosi nel 1964 con un MBA.\nNel 1971 fu assistente personale del Capo di Gabinetto del Presidente Nixon, H. R. Haldeman.\nDopo essersi trasferita nel settore privato, nel 1980 fond\u00f2 la \"Barbara Franklin Enterprise\", una societ\u00e0 di consulenza internazionale, di cui \u00e8 tuttora presidente e amministratore delegato.\nNel 1992 fu nominata Segretario al Commercio dal Presidente Bush, in sostituzione di Robert Mosbacher.\nDopo la carriera politica, la Franklin \u00e8 tornata ad occuparsi esclusivamente della sua impresa ed ha collaborato inoltre con molte altre societ\u00e0, fra cui il NASDAQ."}
{"id": "3204441", "revid": "1428919", "url": "https://it.wikipedia.org/wiki?curid=3204441", "title": "Bernardino Mei", "text": "Biografia.\nBernardino Mei nacque a Siena nel 1612 (per altre fonti nel 1615), fu in un primo tempo allievo del disegnatore e cartografo Giuliano Periccioli senese. Dalla sua breve esperienza nella bottega del Periccioli eredit\u00f2 l'arte del disegno che esercit\u00f2 soprattutto nella sua attivit\u00e0 di incisore che occupa una parte non indifferente delle sue opere.\nCome pittore fu allievo di Rutilio Manetti e probabilmente anche di Francesco Rustici, come dice Giovanni Rosini nella sua \"Storia della pittura italiana\", nonostante ci\u00f2 Luigi Lanzi scrive di lui che:\nAnche se dipinse molto a Siena, e nei dintorni, sal\u00ec alla ribalta della pittura italiana grazie alla protezione del Cardinale Fabio Chigi che dopo la sua elezione a papa col nome di Alessandro VII, nel 1655, lo chiam\u00f2 a Roma nel 1657.\nNella capitale il Mei fu influenzato dalla grande pittura barocca di Mattia Preti, Andrea Sacchi e Pier Francesco Mola.\nMa chi influenz\u00f2 in maniera massiccia il suo stile fu Gian Lorenzo Bernini, con il quale fu legato da un'amicizia profonda che gli diede la possibilit\u00e0 di frequentarne lo studio dove apprese la propensione per una scultura movimentata e di grande effetto scenografico, che il Mei tradusse in pittura soprattutto nei suoi quadri con soggetti mitologici e quelli allegorici che occupano una gran parte della sua produzione romana.\nAnche se di recente la sua pittura \u00e8 stata molto rivalutata, fino al XIX secolo lo si considerava soltanto un mero imitatore; sempre il Rosini affermava con convinzione che:\nNon a caso un suo affresco con rappresentata \"L'Aurora\", per Palazzo Bianchi Bandinelli fu, per tutto il 1800, attribuito proprio alla mano dello stesso Guercino.\nIl Mei fu sempre alla corte senese e poi romana dei Chigi, come l'altro toscano Giovanni Maria Morandi, ma anche per i Piccolomini per i quali fece tre deliziose miniature per il \"Libro dei leoni\", oggi all'Archivio di Siena, dimostrando una certa versatilit\u00e0 nelle pi\u00f9 disparate tecniche pittoriche e iconografiche.\nBernardino Mei mor\u00ec a Roma nel 1676.\nAltre opere.\nAriccia\nAsciano\nBettolle\nBitonto\nCasole d'Elsa\nColle val d'Elsa\nFirenze\nGrosseto"}
{"id": "3204451", "revid": "536159", "url": "https://it.wikipedia.org/wiki?curid=3204451", "title": "Pista ciclabile Grosseto est", "text": ""}
{"id": "3204452", "revid": "889336", "url": "https://it.wikipedia.org/wiki?curid=3204452", "title": "Faro di Flatholm", "text": "Il faro di Flatholm (\"Flatholm Lighthouse\", in inglese) si trova all'estremit\u00e0 meridionale dell'isola gallese di Flat Holm (o Flatholm), nel Canale di Bristol. L'isola si trova al centro delle trafficate rotte mercantili in entrata ed in uscita dall'estuario del fiume Severn.\nStoria.\nIl primo segnalamento notturno sull'isola di Flatholm fu un braciere sorretto da una struttura in legno sita nella parte orientale dell'isola. La \"Society of Merchant Venturers\" discusse per qualche anno sull'inaffidabilit\u00e0 del braciere e nel 1733 John Elbridge, membro anziano della Societ\u00e0, inoltr\u00f2 una petizione a Trinity House per chiedere la costruzione di un faro segnalando il pericolo per la navigazione ed il generale desiderio di un segnalamento efficace.\nNell'aprile 1735 William Crispe di Bristol inform\u00f2 Trinity House di aver preso in affitto l'isola per 99 anni da John Stuart, conte di Bute, e che avrebbe voluto erigere un faro a proprie spese sia pure con il benestare della Corporazione, ma il progetto fu respinto alla riunione tenutasi 9 maggio del 1735. Il motivo del rifiuto pu\u00f2 essere ricondotto a motivi economici: o una proposta di pedaggio troppo elevata, o l'eccessivo costo di costruzione della torre, ritenuta necessaria dalla \"Society of Merchant Venturers\" per avere un segnale efficace.\nAlla fine del 1736, un naufragio che cost\u00f2 la vita di sessanta soldati riapr\u00ec la questione della sicurezza dando nuovo impulso alle trattative: il 17 marzo dell'anno successivo William Crispe si present\u00f2 alla \"Society of Merchant Venturers\" con nuove proposte. La Societ\u00e0 dei Mercanti decise di appoggiare una nuova petizione, che venne presentata a Trinity House il 2 aprile successivo, per la costruzione del faro.\nNella petizione Crispe defin\u00ec anche il pedaggio da versare alla Societ\u00e0 dei Mercanti:\nSi stabil\u00ec anche che la Societ\u00e0 avrebbe corrisposto a Crispe non meno di 900 sterline per la costruzione della torre, e che lo stesso avrebbe sostenuto le spese per l'ottenimento della licenza da parte della Corona britannica percependo un canone annuo di locazione di cinque sterline. Il 9 maggio 1737 si tenne un'ulteriore riunione in cui la Corporazione defin\u00ec un contratto di affitto dall'accensione del faro fino all'Annunciazione (\"Lady Day\", 25 marzo) del 1834 ad un canone annuo di 5 sterline per i primi trenta anni e quindi dieci sterline per i successivi fino al termine.\nLa prima torre.\nIl contratto venne infine firmato e la luce venne accesa il 1\u00ba dicembre del 1737.\nIl segnale luminoso era costituito da un semplice braciere alimentato a carbone, che veniva portato ogni giorno in cima alla torre a cura degli allevatori presenti sull'isola; il consumo era elevato e ogni mese dovevano essere sbarcati sull'isola 25 tonnellate di carbone.\nA causa dei maggiori costi della struttura William Crispe fu costretto a mettersi in societ\u00e0 con Benjamin Lund ma anche cos\u00ec i fondi non furono sufficienti neppure con i prestiti garantiti da John Elbridge di Trinity House ed i gestori dovettero cede la locazione a Caleb Dickenson che divenne esattore dei pedaggio, gestore del faro e della contabilit\u00e0.\nIl 22 dicembre del 1790 il faro fu danneggiato da una tempesta di eccezionale potenza che invest\u00ec l'Inghilterra occidentale causando notevoli distruzioni. Fino a quando la torre non fu riparata, il faro venne sostituito da un fuoco mantenuto acceso sul promontorio davanti al faro.\nI mercanti di Bristol ne lamentarono la scarsa efficacia, tuttavia rifiutarono di pagare un supplemento annuale di 100 sterline per garantire il mantenimento di una luce efficace.\nLa riattivazione e i successivi miglioramenti.\nIl 17 novembre del 1819 Trinity House firmo un accordo con William Dickenson, che nel frattempo era subentrato a Caleb nella locazione del faro, con cui rilevava il contratto di locazione e quindi i pedaggi in cambio di un canone di 400 sterline annue per gli anni rimanenti alla fine del contratto, impegnandosi ad assumersi l'onere di apportare i miglioramenti alla torre e assicurarne la manutenzione.\nLa Corporazione subentr\u00f2 quindi nella gestione ed incaric\u00f2 i propri progettisti di redigere i disegni delle opere di miglioramento.\nLa torre fu alzata da 21 a 27 metri e fu realizzata una lanterna entro la quale venne installata una lampada Argand.\nIl nuovo segnale, una luce bianca fissa, venne acceso il 7 settembre 1820.\nNel luglio del 1822 una legge approvata da Giorgio IV autorizz\u00f2 Trinity House all'acquisizione a titolo definitivo di tutte le luci costiere e Flatholm fu uno dei fari che la Corporazione decise di acquistare. Trinity House liquid\u00f2 con la cifra di 15,838.10 sterline la rimanente durata del contratto di affitto ed il 21 marzo del 1823 e prese possesso del faro.\nNel 1825 furono apportati ulteriori miglioramenti, con l'innalzamento della lanterna di altri 1,5 metri e l'installazione di una nuova lampada ad olio. Nel 1867 venne installata una nuova stanza della lanterna, del diametro di 4 metri, che rimase in uso fino al 1969. Nel 1881 venne installato un meccanismo di occultamento ad orologeria per rendere il segnale intermittente."}
{"id": "3204453", "revid": "1543377", "url": "https://it.wikipedia.org/wiki?curid=3204453", "title": "Yamaha YM3014B", "text": "L'YM3014B, noto anche come DAC-SS, \u00e8 un convertitore analogico-digitale (DAC, da \"Digital-to-Analog Converter\") in virgola mobile prodotto da Yamaha Corporation. Esso genera un segnale in uscita di tipo analogico (con un intervallo dinamico di 16 bit) contenente una mantissa a 10 bit ed un esponente a 3 bit partendo da un singolo segnale seriale di ingresso.\nIl chip \u00e8 stato usato abbinato a diversi chip sonori prodotti da Yamaha, compresi l'YM2203 e l'YM3812."}
{"id": "3204455", "revid": "1718925", "url": "https://it.wikipedia.org/wiki?curid=3204455", "title": "Edward Ruscha", "text": "Biografia.\nEdward Ruscha \u00e8 nato in una famiglia cattolica a Omaha in Nebraska.\nSin da ragazzo mostr\u00f2 interesse per l'arte. Visse per 15 anni a Oklahoma City e poi si trasfer\u00ec a Los Angeles dove studi\u00f2 dal 1956 al 1960 presso il \"Chouinard Art Institute\" (ora conosciuto come il California Institute of the Arts). Dopo la laurea, incominci\u00f2 a lavorare come impaginatore per l'agenzia pubblicitaria Carson-Roberts di Los Angeles\nAgli inizi del 1960 egli era gi\u00e0 noto per i suoi dipinti, collage e fotografie, e per la sua adesione al gruppo Ferus Gallery, che comprendeva anche altri artisti come: John Altoon, John McCracken, Robert Irwin, Larry Bell, Ken Price ed Edward Kienholz. Dal 1965 al 1969 ha lavorato come impaginatore per la rivista \"Artforum\" sotto lo pseudonimo di \"Eddie Russia\". Nel 1969 ha insegnato presso la UCLA come visiting professor. Nel 1973 fece la sua prima personale alla galleria di Leo Castelli a New York. Fu anche un grande un amico del chitarrista Mason Williams e il famoso muralista Kent Twitchell nel 1978 dipinse un murale in suo onore intitolato il monumento di Ed Ruscha.\nNel 2006 \u00e8 stato nominato fiduciario del Museo di Arte Contemporanea (MoCA) a Los Angeles insieme con Susan Gersh e David Johnson.\nPop art.\nNel 1962 il lavoro di Ruscha \u00e8 stato incluso, insieme con Roy Lichtenstein, Andy Warhol, Robert Dowd, Phillip Hefferton, Joe Goode, Jim Dine, e Wayne Thiebaud, nella storica mostra New Painting of Common Objects (Nuova Pittura di oggetti comuni), curata da Walter Hopps al Museo d'Arte di Pasadena. Questa mostra \u00e8 storicamente considerata una delle prime manifestazioni di \"Pop art\" in America.\nLavori.\nTutti i suoi lavori, sono spesso collegati con il movimento della Pop art.\nAncora studente rimase colpito dai lavori di Jasper Johns che contribuirono a spostare i suoi interessi dalla grafica alla pittura. Fu anche influenzato da Arthur Dove e Marcel Duchamp. In un tour nel 1961 in Europa ebbe modo di apprezzare anche i lavori di Robert Rauschenberg. Alcuni critici sostengonono che nelle sue opere sia rinvenibile anche l'influenza di Edward Hopper. In ogni caso \u00e8 Ruscha stesso a offrire una sua definizione di arte: \"L'arte deve essere qualcosa che ti fa grattare la testa\".\nAnche se Ruscha lo nega nelle interviste, \nLe sue opere evidenziano anche un interesse per la cultura popolare e per la grafica commerciale che continuer\u00e0 a influenzare il suo operato.\nParole e frasi sono ricorrenti nei suoi dipinti, la ricerca lo ha spinto anche all'uso di un'ampia gamma di materiali tra i quali polvere da sparo, sangue, succhi di frutta e verdura, grasso e macchie d'erba. Dal 1980 ha inoltre incominciato a comporre opere che contenevano motivi di luce dai titoli bizzarri che venivano proiettate in stanze vuote.\nLibri.\nRuscha ha anche pubblicato i seguenti libri fotografici:\nMostre.\nDurante l'autunno-inverno 2015-2016 la pinacoteca Giovanni e Marella Agnelli di Torino ha ospitato la mostra \"ED RUSCHA MIXMASTER\", composta di oggetti provenienti dalle collezioni museali cittadine e pezzi dell'opera personale di Ruscha, messi in relazione tra loro per sottolineare l'interesse e l'influenza che i primi sono stati in grado di suscitare nell'estro dell'artista statunitense."}
{"id": "3204456", "revid": "287204", "url": "https://it.wikipedia.org/wiki?curid=3204456", "title": "Gheorghe Tattarescu", "text": ""}
{"id": "3204472", "revid": "73843", "url": "https://it.wikipedia.org/wiki?curid=3204472", "title": "The Last Poets (album)", "text": "The Last Poets \u00e8 l'album di debutto dei The Last Poets pubblicato nel 1970.\nIl disco.\nNonostante il genere musicale costituito da \"poesie recitate\" su un tappeto sonoro percussivo non fosse facile da assimilare da parte del grande pubblico, l'album entr\u00f2 nelle maggiori classifiche statunitensi arrivando a sfiorare il milione di copie vendute proprio quando le tensioni razziali stavano raggiungendo il culmine nelle varie citt\u00e0 degli Stati Uniti. \"Niggers Are Scared of Revolution\" \u00e8 il brano pi\u00f9 celebre dell'album ed \u00e8 uno dei primi inni anti-droga messi in musica. Il disco fu inciso con l'etichetta di Alan Douglas noto per essere il produttore delle ultime registrazioni in studio di Jimi Hendrix e di alcuni tra i jazzisti pi\u00f9 sperimentali del periodo (fine anni '60/primi '70).\nLa canzone \"Wake Up, Niggers\" \u00e8 stata inserita nella colonna sonora del film \"Sadismo\" del 1970."}
{"id": "3204473", "revid": "263434", "url": "https://it.wikipedia.org/wiki?curid=3204473", "title": "Fisica dei molti corpi", "text": ""}
{"id": "3204474", "revid": "729019", "url": "https://it.wikipedia.org/wiki?curid=3204474", "title": "Alberto Cerruti", "text": ""}
{"id": "3204476", "revid": "1305772", "url": "https://it.wikipedia.org/wiki?curid=3204476", "title": "Confronto tra Window Manager", "text": "Un window manager \u00e8 un programma che gestisce l'aspetto e la posizione di una finestra nel X Window System, un sistema grafico usato principalmente sotto Unix."}
{"id": "3204484", "revid": "1543377", "url": "https://it.wikipedia.org/wiki?curid=3204484", "title": "Endlessly", "text": "Endlessly \u00e8 il secondo album in studio della cantante britannica Duffy, pubblicato il 26 novembre 2010 dalle etichette discografiche A&amp;M e Polydor Records.\nAntefatti e pubblicazione.\nIl 16 settembre 2010 Duffy aveva affermato che avrebbe presto pubblicato un secondo album dopo \"Rockferry\" del 2008, intitolato \"Endlessly\", registrato a New York e a Londra.\nL'album \u00e8 stato preceduto dal singolo \"Well, Well, Well\", pubblicato nell'ottobre dello stesso anno. Il secondo estratto dell'album, \"My Boy\", \u00e8 stato invece pubblicato nel gennaio 2011.\nL'album contiene dieci tracce, tutte scritte da Duffy e Albert Hammond, il produttore dell'album, fatta eccezione per \"Girl\", che \u00e8 stata scritta da Don Paul e Paddy Chambers."}
{"id": "3204485", "revid": "1305772", "url": "https://it.wikipedia.org/wiki?curid=3204485", "title": "Ruggero Vasari", "text": "Biografia.\nHa vissuto nel Palazzo Basile-Vasari a Santa Lucia del Mela.\nPubblicazioni.\nRuggero Vasari ha pubblicato le seguenti opere teatrali:\nLa raccolta di poesie: \nLe opere inedite:\nStudi su Vasari:"}
{"id": "3204487", "revid": "6923", "url": "https://it.wikipedia.org/wiki?curid=3204487", "title": "Flat Holm", "text": "Flat Holm o Flatholm (\"Ynys Echni\" in gallese) \u00e8 un'isola calcarea situata nell'estuario del fiume Severn nel Canale di Bristol. Amministrativamente ricade nella \"community\" di Butetown nel territorio della citt\u00e0 di Cardiff, nel Galles, di cui costituisce il punto pi\u00f9 meridionale. Circa 3,80 chilometri a Sud di Flat Holm si trova l'isola inglese di Steep Holm.\nStoria.\nLa pi\u00f9 antica traccia di civilt\u00e0 \u00e8 una testa di ascia rinvenuta sull'isola nel 1988 e riconducibile alla tarda et\u00e0 del bronzo, tra il 900 ed il 700 a.C.. In mancanza di altri reperti risalenti alla stessa epoca, non \u00e8 noto se l'isola fu effettivamente abitata in quel periodo.\nIl primo visitatore noto fu Saint Cadoc nel VI secolo che visit\u00f2 frequentemente l'isola per periodi di riposo e meditazione, specialmente nel periodo della Quaresima.\nGli anglosassoni chiamavano l'isola \"Bradanreolice\", e la vicina Steep Holm \"Steopanreolice\". Ci\u00f2 confermerebbe l'associazione di questi luoghi con il culto religioso, in quanto il suffisso \"reolice\" deriva da una parola in irlandese che significa \"cimitero\".\nNell'anno 918 i vichinghi danesi, dopo la sconfitta inflitta loro dagli anglosassoni a Watchet, si rifugiarono sulle isole di Bradanreolice (Flat Holm) e Steopanreolice (Steep Holm). L'episodio \u00e8 citato anche nella cronaca anglosassone. Non \u00e8 noto quanto tempo vi rimasero, ma sicuramente usarono l'isola come ausilio durante gli attacchi navali lungo l'estuario del Severn. Il nome \"Holm\" o \"Holme\" deriverebbe infatti dalle lingue scandinave che con il termine indicavano le isole fluviali.\nNel 1737 venne attivato il primo faro su Flatholm island, sebbene gi\u00e0 prima di quell'anno fosse attivo un braciere con la stessa funzione di segnalamento per le navi, per interessamento della \"Society of Merchant Venturers\"."}
{"id": "3204489", "revid": "253269", "url": "https://it.wikipedia.org/wiki?curid=3204489", "title": "Zack Conroy", "text": "Si \u00e8 laureato a pieni voti al Boston College in Direzione Generale e ha partecipato a varie pubblicit\u00e0, facendo anche il modello per Kenneth Cole.\nBiografia.\nInizia la sua carriera d'attore nel 2008 con la serie televisiva \"Gossip Girl\", dove interpreta il ruolo di Ben Simmons nell'ultimo episodio della prima stagione. Nel 2009 \u00e8 Leo Morrisey nella soap opera \"Cos\u00ec gira il mondo\" e, sempre nello stesso anno, recita in \"Sentieri\", dove impersona James Spaulding: per questo ruolo viene nominato nel 2010 agli Emmy come miglior giovane attore.\nNel 2010 entra a far parte del cast fisso della soap opera \"Beautiful\" nel ruolo di Oliver Jones, ruolo che ricopre fino al 2015.\nNel 2013 fa una breve apparizione nella soap opera \"Febbre d'amore\" sempre nel ruolo di Oliver Jones."}
{"id": "3204496", "revid": "697352", "url": "https://it.wikipedia.org/wiki?curid=3204496", "title": "Mikko Lindstr\u00f6m", "text": "Biografia.\nMikko Viljami Lindstr\u00f6m \u00e8 nato il 12 Agosto 1976 a Klaukkala, in Finlandia. Il padre era un ingegnere, mentre sua madre lavorava per la compagnia aerea Finnair. Ha inoltre un fratello minore nato nel 1980. Lindstr\u00f6m si interess\u00f2 per la prima volta alla musica da bambino ascoltando le musicassette di Elvis Presley nella macchina del padre. All'et\u00e0 di 10 anni ricevette una chitarra acustica Landola per Natale, iniziando immediatamente a prendere lezioni. La prima cosa che ha imparato a suonare \u00e8 stato il riff di apertura di \"Heaven's on Fire\" dei Kiss. Alcune delle sue prime influenze includevano Steve Vai, Jimi Hendrix, Black Sabbath e Led Zeppelin.\nLindstr\u00f6m ha incontrato il futuro compagno di band Ville Valo in terza media alla scuola statale di Oulunkyl\u00e4. I due successivamente iniziarono a suonare insieme in una band chiamata Aurora. All'et\u00e0 di 15 anni ha frequentato il Berklee College of Music di Boston per due mesi. Da adolescente \u00e8 stato arrestato due volte: il primo arresto \u00e8 avvenuto quando \u00e8 stato accusato, assieme ad un gruppo di amici, di furto e irruzione per aver rotto le finestre di un centro di riabilitazione per veterani di guerra e aver fatto il bagno della piscina dello stabile. Il secondo arresto arriv\u00f2 a 15 annu per essere stato sorpreso a guidare sotto influenza di droghe. Lindstr\u00f6m fece domanda di iscrizione alla Sibelius High School of Music and Dance, ma venne rifiutato, iniziando quindi a frequentare la scuola serale di K\u00e4pyl\u00e4, dalla quale si \u00e8 poi diplomato. \u00c8 stato inoltre esonerato dal servizio militare finlandese poich\u00e9 considerato \"squilibrato, incapace di combattere\".\nCarriera.\nHIM.\nGli HIM furono formati per la prima volta nel 1991 da Ville Valo e dal bassista Mikko \"Mige\" Paananen sotto il nome His Infernal Majesty. per poi sciogliersi nel 1993 e riformarsi nel 1995 da Valo e Lindstr\u00f6m. Successivamente si riun\u00ec al gruppo Mige, il tastierista Antto Melasniemi e il batterista Juhana \"P\u00e4tk\u00e4\" Rantala e, con la band ora rinominata HIM, pubblicarono l'album di esordio \"Greatest Lovesongs Vol. 666\" nel 1997. Nel 2000, con i nuovi batterista Gas Lipstick e tastierista Juska Salminen, gli HIM pubblicarono \"Razorblade Romance\" che raggiunse la prima posizione nelle classifiche finlandese, austriaca e tedesca. Anche il primo singolo dell'album, \"Join Me in Death\", raggiunse la prima posizione in Finlandia e Germania, diventando disco di platino in questi due paesi oltre che in Austria. Dopo l'inserimento di Emerson Burton alle tastiere gli HIM pubblicarono \"Deep Shadows and Brilliant Highlights\" e \"Love Metal\" rispettivamente nel 2001 e nel 2003, raggiungendo entrambi la top ten in diversi paesi e diventando i primi album della band ad entrare in classifica in Regno Unito e Stati Uniti.\nDopo essersi trasferiti negli Stati Uniti, gli HIM hanno rilasciato l'album Dark Light nel 2005 che \u00e8 diventato l'album di maggior successo del gruppo fino ad oggi, diventando oro in Germania, Regno Unito, Stati Uniti e platino in Finlandia. Nel 2007 gli HIM hanno rilasciato Venus Doom, che \u00e8 diventato d'oro in Finlandia e Germania e ha raggiunto la posizione pi\u00f9 alta negli Stati Uniti per la band, arrivando al numero 12. Dopo l'album del 2010 gli HIM sono andati in pausa dopo che al batterista Gas Lipstick \u00e8 stata diagnosticata una lesione da stress ripetitivo e danni dei nervi delle mani. Dopo otto mesi di incertezza, la band si \u00e8 riorganizzata e alla fine ha pubblicato l'album Tears on Tape nel 2013. Nel 2015 Gas Lipstick ha annunciato la sua uscita dagli HIM dopo 16 anni di militanza per perseguire altri progetti musicali, venendo sostituito da Jukka \"Kosmo\" Kr\u00f6ger. Il 5 marzo 2017 gli HIM hanno annunciato la fine della band dopo un tour di addio, il \"Bang and Whimper 2017 - The Farewell Tour\", che si concluder\u00e0 il 31 dicembre dello stesso anno all'interno del Helldone Festival.\nDaniel Lioneye.\nNel 2001 Lindstr\u00f6m, insieme a Mige e Ville Valo, ha pubblicato l'album \"The King of Rock'n Roll\" con il nome di Daniel Lioneye, la formazione comprendeva Lindstr\u00f6m alla chitarra e alla voce, Valo alla batteria, e Mige al basso. Prima della pubblicazione dell'album, il gruppo aveva suonato solo una manciata di spettacoli in varie parti della Finlandia. Nel 2010 la band si \u00e8 riformata pubblicando l'album \"Vol. II\" con Lindstr\u00f6m alla chitarra, basso e voce, Burton alle tastiere e Black Vomit Bolton alla batteria. Nel 2011 la band ha fatto per la prima volta un tour negli Stati Uniti di supporto ai Cradle of Filth, con una formazione che consisteva in Lindstr\u00f6m, Mige, Burton, pi\u00f9 Seppo Tarvainen alla batteria e Manu Patel alle backing vocals.\nIl 30 dicembre 2014 la line-up originale dei Daniel Lioneye si \u00e8 riunita per una performance al festival annuale di Capodanno Helldone. Il 29 giugno 2016 \u00e8 stato annunciato che Daniel Lioneye avrebbe pubblicato il suo terzo album, \"Vol. III\" il 19 agosto 2016 con Lindstr\u00f6m alla chitarra e alla voce, Mige al basso, Burton alle tastiere e Seppo Tarvainen alla batteria, annunciando anche cinque date del tour finlandese per settembre 2016. Il 30 giugno 2016 \u00e8 stata pubblicata la track-listing ufficiale di \"Vol. III\" e il suo primo singolo intitolato \"Ravensong\". La band avrebbe dovuto esibirsi in diversi spettacoli europei nell'autunno 2016, ma le date vennero cancellate a causa della rottura di un braccio da parte del batterista Seppo Tarvainen.\nAltri progetti e collaborazioni.\nNel 2004 Lindstr\u00f6m ha suonato la chitarra sulla traccia \"Loiste\" sull'album di debutto omonimo di Ihmepoika e nel 2006 ha partecipato all'album \"Welcome to Carcass Cuntry\" dei Jeff Walker und Die Fluffers. Nel 2007 ha scritto e registrato diverse canzoni presenti in \"Sister\", album di debutto di Manna. Nel 2011 ha preso parte al supergruppo WhoCares, con Ian Gillan, Tony Iommi, Jason Newsted, Jon Lord e Nicko McBrain. Il gruppo ha registrato il doppio singolo \"Out of My Mind / Holy Water\" con l'intento di sostenere la ricostruzione di una scuola di musica a Gyumri, in Armenia, distrutta da un terremoto nel 1988.\nVita privata.\nLindstr\u00f6m attualmente risiede nelle campagne al di fuori di Helsinki, con il suo cane e tre gatti. . Negli anni '90 ha frequentato la cantante finlandese-inglese Sanna-June Hyde, che ha anche cantato sulla cover degli HIM \"(Don't Fear) The Reaper\" dei Blue \u00d6yster Cult. Il 12 marzo 2003 la fidanzata di Lindstr\u00f6m, la cantante finlandese-algerina Mariam \"Manna\" J\u00e4ntti, ha dato alla luce il loro primo figlio, una bambina di nome Olivia. I due in seguito si sposarono, ma successivamente divorziarono e nel 2010 Lindstr\u00f6m si fidanz\u00f2 con Toni-Marie Iommi, figlia del chitarrista dei Black Sabbath Tony Iommi, fino al 2013, anno in cui la coppia si separ\u00f2.\nEquipaggiamento.\nLinde Lindstr\u00f6m utilizza due amplificatori Laney, oltre a un Peavey 5150, che viene utilizzato per il suono principale. Uno dei due Laney ha un Multiplexer Octave Electro-Harmonix, mentre l'altro ha un Fuji Pharaoh Fuzz di Black Arts. Il segnale proveniente dagli amplificatori viene instradato con un Amp Selector Voodoo Labs. Lindstr\u00f6m utilizza un Bass Wah Dunlop 105Q rispetto al normale pedale wah per chitarra, perch\u00e9 trova il Bass Wah \"pi\u00f9 aggressivo di quello normale\".\nLindstr\u00f6m ha usato una Gibson SG per gran parte della sua carriera e attualmente utilizza una SG live, equipaggiata con un pickup Seymour Duncan come bridge. In paasato ha anche utilizzato le seguenti chitarre: Fender Telecaster, ESP Baritone e Gretsch Country Gentleman in studio, oltre a Gibson Flying V e Gibson EDS-1275 come mostrato rispettivamente nei video musicali di \"Right Here in My Arms\" e \"In Joy and Sorrow\"."}
{"id": "3204503", "revid": "729019", "url": "https://it.wikipedia.org/wiki?curid=3204503", "title": "Luchino Del Mayno", "text": ""}
{"id": "3204511", "revid": "112249657", "url": "https://it.wikipedia.org/wiki?curid=3204511", "title": "Metodo dei tempi di reazione", "text": "In psicologia si chiama metodo dei tempi di reazione la procedura di misurazione del tempo intercorrente tra uno stimolo ricevuto da un soggetto e la risposta emessa da quest'ultimo.\nNascita.\nIl primo ad interessarsi alla misurazione dei tempi di reazione fu Franciscus Donders, che, fra il 1860 e il 1867 studiando volontari sottoposti a determinati stimoli, scopr\u00ec che individui diversi, rispondono con velocit\u00e0 diverse allo stesso stimolo. Ci\u00f2 lo port\u00f2 a concludere che il tempo di reazione di un singolo individuo dipendesse dal numero di \"passaggi\" mentali necessari per elaborare lo stimolo e produrre la risposta. E quindi ipotizz\u00f2 che, bench\u00e9 i processi mentali non si possano osservare direttamente, col metodo dei tempi di reazione fosse possibile aggirare l'ostacolo e ricostruirli indirettamente con una certa precisione.\nFu solo nel 1871 che venne coniato il termine \"tempo di reazione\" dal fisiologo Siegmund Exner, mentre in precedenza si parlava di \"tempo fisiologico\".\nDonders si rifece agli esperimenti di Hermann von Helmholtz sulla misurazione della velocit\u00e0 di conduzione delle fibre nervose. In base a ci\u00f2 elabor\u00f2 il cosiddetto \"metodo sottrattivo\", da utilizzarsi in tre condizioni. La prima condizione (\"a\") comprendeva uno stimolo a cui doveva essere data una risposta; la seconda condizione (\"b\") comprendeva pi\u00f9 stimoli, ad ognuno dei quali corrispondeva una risposta diversa ed infine la terza condizione (\"c\") comprendeva pi\u00f9 stimoli, ma solo ad uno di essi doveva essere data risposta, mentre agli altri il soggetto non doveva rispondere. Donders pot\u00e9 cos\u00ec constatare che i tempi \"a\" erano i pi\u00f9 brevi di tutti, seguivano i tempi \"c\" e i pi\u00f9 lunghi erano i tempi \"b\".\nIn base a ci\u00f2 Donders defin\u00ec le seguenti sottrazioni:\nTali tempi di discriminazione corrispondevano ai processi puramente psicologici di scelta a cui veniva associato un indice di misurazione fisico.\nStoria.\nIl metodo fu accolto con entusiasmo ed ebbe una rapida diffusione. Fu usato in particolare da Wilhelm Wundt. Wundt sperava di dimostrare l'esistenza delle fasi in cui riteneva si articolassero i processi mentali. Per fare questo cerc\u00f2 di specializzare il metodo, ma non ebbe successo. Questo fallimento port\u00f2 ad un parziale oblio del metodo di Donders gi\u00e0 a partire dai primi anni del Novecento.\nIl metodo dei tempi di reazione fu adoperato in qualche caso da Carl Gustav Jung come una sorta di test della verit\u00e0, basando sul suo assunto che i tempi di reazione troppo brevi o troppo dilatati erano indice dell'esistenza di una precisa realt\u00e0 psichica: il complesso.\nOggi.\nIl metodo dei tempi di reazione \u00e8 tuttora utilizzato dagli psicologi, in particolare dagli studiosi dei processi cognitivi.\n\u00c8 anche utilizzato come base del \"paradigma di Sternberg\" 1966 sullo studio della memoria a breve termine.\nI tempi di reazione sono tenuti in forte considerazione nella valutazione di alcuni test. Nelle scale Wechsler si \u00e8 trovata una correlazione tra i tempi di risposta ed il QI."}
{"id": "3204519", "revid": "131358", "url": "https://it.wikipedia.org/wiki?curid=3204519", "title": "S\u00cd S\u00f8rv\u00e1gur", "text": ""}
{"id": "3204530", "revid": "729019", "url": "https://it.wikipedia.org/wiki?curid=3204530", "title": "Giuseppe Della Noce", "text": "Biografia.\nFiglio di Giovanni Battista e di Rachele Lunghi, crebbe a Pavia dove era nato ed intraprese i primi studi, frequentando poi il Collegio militare San Luca di Milano a partire dal 1860.\nDistintosi largamente nella Campagna d'Africa, venne fatto rientrare in patria nel 1892 col grado di colonnello e sei anni dopo ottenne la promozione a maggiore generale. Tenente generale nel 1904, nel 1909 venne nominato comandante di un corpo d'armata e nel 1913 venne nominato senatore da re Vittorio Emanuele III, presentato alla camera dal generale Fiorenzo Bava Beccaris.\nPrese parte alla Prima guerra mondiale per tre anni di campagna, ricoprendo l'incarico di comandante del comando supremi militare di Udine, per poi essere congedato.\nMor\u00ec nel 1935 a Firenze dove aveva stabilito la propria residenza. Negli anni aveva coltivato una certa amicizia con un suo vicino di casa, il poeta polacco Teofil Lenartowicz."}
{"id": "3204552", "revid": "2084998", "url": "https://it.wikipedia.org/wiki?curid=3204552", "title": "All the Stuff and More...", "text": "All the Stuff and More... del 2003 \u00e8 una compilation dalla rock band scozzese The Vaselines. Essa contiene essenzialmente le stesse tracce della precedente compilation \"\"."}
{"id": "3204557", "revid": "767487", "url": "https://it.wikipedia.org/wiki?curid=3204557", "title": "Infedelmente tua (film 1976)", "text": "Infedelmente tua (\"On aura tout vu\") \u00e8 un film francese del 1976 diretto da Georges Lautner.\nTrama.\nFran\u00e7ois Perrin ed Henry Mercier, nella speranza di sfondare nel mondo del cinema, scrivono la sceneggiatura di un film impegnato: l'unico produttore interessato al loro lavoro \u00e8 per\u00f2 un certo Bob Morlock, produttore di film pornografici, che fa rivedere al suo sceneggiatore Ploumenech la trama in chiave erotica.\nFran\u00e7ois finir\u00e0 anche per trovarsi in una situazione imbarazzante, in quanto dovr\u00e0 fare i conti con la voglia di celebrit\u00e0 della moglie Christine, che accetta di presentarsi ai provini per far parte del cast."}
{"id": "3204559", "revid": "116905134", "url": "https://it.wikipedia.org/wiki?curid=3204559", "title": "Unione Sportiva Alessandria Calcio 1988-1989", "text": "Questa pagina raccoglie le informazioni riguardanti l'Unione Sportiva Alessandria Calcio nelle competizioni ufficiali della stagione 1988-1989.\nStagione.\nNella stagione 1988-1989 l'Unione Sportiva Alessandria 1912 ha disputato l'ottavo campionato di Serie C2 della sua storia. Allenata da Renzo Melani ha raccolto 47 punti nel girone A della Serie C2, ottenendo il secondo posto, ed \u00e8 stata promossa in Serie C1 con il Casale che ha ottenuto un punto in pi\u00f9 dei grigi.\nMaglie.\nIl fornitore ufficiale di materiale tecnico per la stagione 1988-1989 fu Diadora, mentre lo sponsor di maglia fu AGV.\nOrganigramma societario.\nArea direttiva\nArea tecnica\nArea sanitaria"}
{"id": "3204589", "revid": "729019", "url": "https://it.wikipedia.org/wiki?curid=3204589", "title": "Batteria di Monte Abelliotto", "text": "La Batteria in caverna di Monte Abelliotto o \"602\u00aa Batteria Sempre Pronta\" rientra nel I Settore di Copertura Bassa Roja del sistema difensivo del Vallo Alpino occidentale, ed \u00e8 ubicata sulla vetta di monte Abelliotto, sovrastante il piccolo abitato di Rocchetta Nervina sullo spartiacque tra il torrente Roia e il torrente Argentina, nella provincia di Imperia.\nQuesta batteria venne costruita tra il 1931 e il 1934 e completata interamente circa tre anni dopo, con lo scopo di interdire e proteggere parte della bassa valle Roia da eventuali avanzate di truppe francesi in territorio italiano.\nStoria.\nLa batteria faceva parte del \"I Sistema difensivo\", e venne approntata nel 1931 a seguito delle direttive dello Stato Maggiore del Regio Esercito che stabilivano la creazione del Vallo Alpino, quando iniziarono le operazioni di scavo e i rivestimenti in cemento armato dei cunicoli.\nLa tipologia delle opere e la loro disposizione erano stabilite dalle varie circolari emanate dallo Stato Maggiore dell'esercito a testimonianza della continua evoluzione delle opere del Vallo, e anche per la batteria di monte Abelliotto, la realizzazione segu\u00ec uno schema consolidato.\nL'opera non ebbe mai occasione di intervenire nel breve conflitto che vide contrapposte l'Italia e la Francia nel giugno 1940, in quanto il conflitto si \u00e8 svolto interamente in territorio francese, in quanto le azioni offensive furono portate solo da parte delle truppe italiane, e perch\u00e9 la batteria fu approntata per un utilizzo difensivo a protezione del territorio nazionale.\nOggi gran parte della struttura \u00e8 accessibile, seppur in modo disagevole, da una delle due entrate, in quanto la distruzione ha riguardato solo le strutture esterne e non i cunicoli; distruzione avvenuta in seguito al trattato di pace di Parigi in cui l'Italia si impegnava a rendere inutilizzabili le postazioni fortificate entro dieci chilometri con il confine francese. Il mancato funzionamento di uno o pi\u00f9 detonatori o l'insufficienza di esplosivo ha per\u00f2 lasciato intatta la prima postazione della batteria di monte Abelliotto, che \u00e8 tuttora visitabile.\nStruttura e armamento.\nDopo lo scavo dei cunicoli, effettuato con mine, martelli pneumatici e in alcune limitatissime parti, manualmente, furono gettati i piedritti in calcestruzzo (ovvero muri verticali) dallo spessore variabile di 30 - 50 cm., quindi si cre\u00f2 una volta spessa 50\u00a0cm. Lo spazio rimasto libero tra muratura e roccia fu poi riempito con pietre pressate per favorire lo scolo dell'acqua; mentre tra la volta e il riempimento in materiale lapideo fu posato uno strato in lamiera zincata, per impedire allo stillicidio di danneggiare le strutture e di penetrare all'interno. Successivamente fu creato il pavimento in cemento, con ai lati delle canaline di scolo delle acque piovane ma anche per lo scolo delle acque nere, mentre le tubature per l'acqua potabile e il ricambio dell'aria furono posizionate ai lati delle volte e posizionate con l'installazione degli impianti.\nGli ingressi della batteria si aprono sul versante est, in posizione defilata, mentre le casematte furono posizionate sul pendio sud, a protezione della val Roia ma comunque ben riparate dal tiro nemico, ed armate con quattro cannoni da 75/27 mod. 1906 con azione di fuoco sud/sud-est a copertura della \"Posizione di Resistenza\" e in parte a controllo della Strada statale 20 del Colle di Tenda e di Valle Roja. I cannoni in questione erano in caverna, all'interno di casematte scavate nella roccia, dopo che questi furono smontati dal loro affusto ruotato, e piazzati con congegni di elevazione e direzione su un carrello Dec\u00e0uville scorrevole su un tratto binato semicircolare inserito all'interno della postazione in casamatta.\nQueste casematte erano protette da ben 3 metri di spessore in calcestruzzo, e utilizzavano generalmente granate o shrapnel, particolarmente efficaci contro la fanteria con gittata massima di 10 chilometri.\nAll'interno dell'opera si trova un complesso sistema di cunicoli e diversi locali logistici, tra cui la camerata per la truppa, in grado di contenere circa novanta uomini per il presidio, posti di comando, depositi per munizioni, viveri e acqua, locali per la ventilazione e gruppo elettrogeno, riservette per i pezzi e locali antigas. L'opera in pratica era autosufficiente, almeno per un certo periodo, in grado di essere funzionante anche se isolata, in quanto i depositi di acqua potabile garantivano una certa autonomia, vi erano munizioni per tre giornate di fuoco e circa quattromila litri di benzina di riserva che garantivano il funzionamento dei gruppo elettrogeni per alcuni giorni.\nIn tempo di pace, il presidio si avvicendava con le truppe presenti nelle casermette poste poco sotto il crinale, in genere ogni 5-6 giorni, rimanendo comunque prossimi alle posizioni avanzate in caso di necessit\u00e0.\nCome arrivare.\nPer raggiungere la batteria di Monte Abelliotto \u00e8 necessario, dopo aver percorso la strada provinciale 64 in direzione Isolabona, ma poco dopo l'abitato di Dolceacqua si svolta a sinistra verso Rocchetta Nervina da dove parte il sentiero per raggiungere monte Abelliotto."}
{"id": "3204595", "revid": "529641", "url": "https://it.wikipedia.org/wiki?curid=3204595", "title": "Digigrafia", "text": "La digigrafia \u00e8 una tecnica di stampa artistica, nata con l'introduzione dei sistemi informatici nell'ambito delle arti visive, e che va ad aggiungersi a quelle pi\u00f9 antiche e tradizionali, quali la xilografia, l'incisione, la litografia, la serigrafia, eccetera.\nCon questa tecnica, l'artista realizza un'immagine al computer, con l'ausilio di un software di grafica e, quindi, crea un file che diventa, in pratica, la matrice della digigrafia. Successivamente, l'immagine viene stampata su carta o su altro supporto, mediante stampa digitale a getto di inchiostro.\nQuesta tecnica offre il vantaggio di consentire agli artisti il controllo totale della produzione delle loro stampe d'arte, dal momento che non \u00e8 difficile, per un singolo artista, possedere e gestire una propria stampante."}
{"id": "3204598", "revid": "1284984", "url": "https://it.wikipedia.org/wiki?curid=3204598", "title": "Olivetti Lettera 32", "text": "La Lettera 32 \u00e8 una macchina per scrivere portatile prodotta dalla Olivetti e commercializzata a partire dal 1963.\nProgettata dall'architetto e designer Marcello Nizzoli e ideata come erede della Lettera 22, la 32 fu molto popolare tra giornalisti e studenti ed ebbe un grande successo commerciale in tutto il mondo.\nContesto.\nCon una dimensione di 35 cm di base per 34 cm di profondit\u00e0 e un'altezza di circa 10 (che divengono circa 12 con la leva dell'interlinea in posizione di lavoro), la Lettera 32 per i canoni dell'epoca era assai adatta al trasporto; anche il peso (di poco pi\u00f9 di 5,5 kg) era funzionale in tal senso.\nLa lettera 32 ottenne un enorme successo, pi\u00f9 del modello che l'aveva preceduta, e nelle sue varie versioni fu prodotta in Italia a Ivrea, in Messico e in Jugoslavia. La sua base meccanica fu utilizzata per produrre anche i modelli della Olivetti Dora, Olivetti Lettera DL, Olivetti Valentine, ma anche le sorelle Olivetti Lettera 25 e Olivetti Lettera 35.\nMeccanica.\nLa lettera 32 \u00e8 una macchina per scrivere con leve di scrittura a pressione. Ogni volta che viene premuto un tasto di scrittura il martelletto corrispondente, tramite il meccanismo cinematico, va a battere sul nastro con inchiostro rosso o nero, dietro al quale sta il foglio di carta sul quale viene cos\u00ec impresso il simbolo corrispondente. Una levetta situata in alto a destra della tastiera pu\u00f2 essere usata per controllare la posizione del nastro e selezionare la stampa in colore nero, rosso o senza inchiostro (in caso di copie con la carta carbone o per la preparazione di matrici a inchiostro per il ciclostile). Il nastro si avvolge a ogni pressione dei tasti e cambia automaticamente direzione di avvolgimento quando \u00e8 terminato in uno dei due rocchetti nei quali \u00e8 avvolto. Due sensori meccanici posti vicino a ogni rocchetto si spostano quando il nastro si tende (ci\u00f2 indica che sta finendo) e invertono la sua direzione di avvolgimento.\nTastiera.\nLa versione italiana della macchina utilizza il layout QZERTY, anche se sono state prodotte versioni con disposizioni differenti di tasti a seconda della lingua a cui erano rivolte. I tasti alfanumerici sono 43 per un totale di 86 simboli. Oltre a questi, la tastiera include una barra spaziatrice, due tasti per impostare le lettere maiuscole, un tasto di blocco delle maiuscole, una levetta per poter oltrepassare i margini impostati, un tasto per retrocedere di un carattere, una levetta per impostare le tabulazioni e un tasto (rosso) per passare da una tabulazione all'altra.\nL'insieme dei caratteri a disposizione ha evidenti mancanze: non \u00e8 presente il tasto col numero 1 che si ottiene utilizzando la lettera l (elle) minuscola oppure la I (i) maiuscola; allo stesso modo non \u00e8 presente lo zero, che si ottiene digitando la O (o) maiuscola. Questa tipologia di soluzioni era piuttosto comune nelle macchine per scrivere dell'epoca."}
{"id": "3204604", "revid": "228587", "url": "https://it.wikipedia.org/wiki?curid=3204604", "title": "Pannello solare ibrido", "text": "Un pannello solare ibrido (pi\u00f9 correttamente definito come collettore PVT, acronimo dell'inglese PhotoVoltaic and Thermal) \u00e8 un'apparecchiatura che permette la conversione dell'energia irradiata dal sole in parte in energia elettrica e in parte in energia termica coniugando l'effetto di un modulo fotovoltaico e di un pannello solare termico (cogenerazione fotovoltaica).\nUn pannello solare ibrido \u00e8 dunque costituito da un collettore fotovoltaico al quale \u00e8 associato uno scambiatore di calore in grado di riscaldare un fluido grazie alla parte di radiazione solare non convertita in energia elettrica.\nOrigine del PVT.\nSin dall'origine della conversione fotovoltaica, si \u00e8 notato che il tasso di conversione della radiazione solare in energia elettrica dipende dalla temperatura della cella solare che effettua la conversione, diminuendo all'aumento della temperatura della cella. Siccome questo tasso di conversione \u00e8 nell'ordine del 15-20% (per le comuni celle al Si cristallino), ne risulta che l'80-85% residuo si converte in calore sensibile (ovvero la cella si scalda) e questo fa peggiorare sensibilmente le prestazioni del pannello fotovoltaico. A titolo di esempio, per celle policristalline con un tasso tipico di decadimento delle prestazioni dell'ordine di 0,39%/\u00b0C (relativi), un rendimento del 17% a 25 \u00b0C cade al 14% circa a 70 \u00b0C.\nUna soluzione a questo problema \u00e8 stata identificata nella possibilit\u00e0 di raffreddare le celle tramite l'utilizzo di un fluido termovettore che asporta il calore prodotto. Un effetto secondario, e importante, \u00e8 legato allo sfruttamento di tale calore per soddisfare un'utenza termica, in modo analogo a come avviene per un pannello solare termico.\nIl rendimento energetico globale (ovvero considerando come effetto utile sia il calore recuperato che l'energia elettrica prodotta) supera normalmente il 40%, potendo toccare in condizioni favorevoli il 50-60%.\nStruttura di un collettore PVT.\nCome accennato, un collettore PVT \u00e8 un'associazione di un collettore fotovoltaico e di uno scambiatore di calore.\nIl collettore fotovoltaico \u00e8 quasi sempre del tipo vetrato, per riduzione della dispersione termica.\nCollettori a camera d'aria frontale.\nSfruttano l'effetto serra. Sono usati quasi esclusivamente per scambio termico con aria.\nCollettori senza camera d'aria.\nIl tipo pi\u00f9 diffuso. Qui lo scambio termico \u00e8 effettuato sul retro del collettore fotovoltaico; \u00e8 una struttura obbligata nel caso del raffreddamento a liquido, in quanto lo scambiatore maschererebbe le celle fotovoltaiche, ed ha comunque il vantaggio di una collocazione posteriore delle tubazioni di adduzione ed estrazione del fluido, che altrimenti porrebbero problemi di ombreggiature.\nCollettori a liquido.\nRispetto ad un normale collettore PV, in un collettore a liquido vi \u00e8 l'aggiunta di uno scambiatore di calore e della relativa coibentazione. Questo scambiatore pu\u00f2 essere di varie fogge; nei casi pi\u00f9 frequenti \u00e8 costituito da tubi di rame aderenti, con varie tecnologie, al backsheet o, in modo pi\u00f9 efficace, \u00e8 costituito da uno scambiatore di tipo roll-bond in alluminio, che consente una migliore trasmissione del calore.\nLo scambio di calore con il collettore a liquido risulta molto efficace per il raffreddamento delle celle fotovoltaiche aumentandone la resa.\nCollettori a concentrazione.\nAbbandonando l'utilizzo delle celle al silicio ed introducendo la tecnologia a film sottile \u00e8 possibile progettare un pannello ibrido che vede l'utilizzo della concentrazione solare. Un'interessante applicazione vede la presenza di un concentratore CPC (dall'inglese \"Compound Parabolic concentrator\") nel cui fuoco viene posizionato un tubo sulla cui superficie laterale viene adagiata una pellicola di celle a film sottile (ad esempio CIS o CIGS). Questa configurazione permette di raggiungere rendimenti pi\u00f9 elevati delle celle fotovoltaiche (grazie alla concentrazione) ma allo stesso tempo una rimozione del calore pi\u00f9 efficace (poich\u00e9 tutta la cella \u00e8 a contatto con il fluido termovettore)."}
{"id": "3204605", "revid": "1573940", "url": "https://it.wikipedia.org/wiki?curid=3204605", "title": "Phiale (zoologia)", "text": "Phiale \u00e8 un genere di ragni appartenente alla famiglia Salticidae.\nDistribuzione.\nLe 35 specie note di questo genere sono diffuse in America meridionale e centrale; le uniche specie isolane endemiche sono \"P. bryantae\" di Antigua, \"P. cubana\" di Cuba e \"P. similis\" di Trinidad.\nTassonomia.\nNon \u00e8 un sinonimo anteriore di \"Cyrene\" in quanto il nome era occupato precedentemente, in accordo con uno studio dell'aracnologa Galiano del 1982.\nA maggio 2010, si compone di 35 specie:"}
{"id": "3204606", "revid": "486946", "url": "https://it.wikipedia.org/wiki?curid=3204606", "title": "Vallo Alpino occidentale", "text": ""}
{"id": "3204616", "revid": "300067", "url": "https://it.wikipedia.org/wiki?curid=3204616", "title": "Chris Fleming", "text": ""}
{"id": "3204619", "revid": "110157", "url": "https://it.wikipedia.org/wiki?curid=3204619", "title": "Dum-Dum (album)", "text": "Dum-Dum \u00e8 stato il primo album studio della rock band scozzese The Vaselines solo in versione LP. \u00c8 stato registrato presso la Camera Studios di Edimburgo tra dicembre del 1988 e gennaio del 1989. L'album \u00e8 stato prodotto dalla stessa band e Jamie Watson, che ha anche costruito le sessioni."}
{"id": "3204623", "revid": "270833", "url": "https://it.wikipedia.org/wiki?curid=3204623", "title": "Valle Roia", "text": ""}
{"id": "3204624", "revid": "128334", "url": "https://it.wikipedia.org/wiki?curid=3204624", "title": "Harlech", "text": "Harlech (pron.: /'harl\u025bx/; 1.900 ab. ca.) \u00e8 una localit\u00e0 balneare del Galles nord-occidentale, affacciata sulla Baia di Tremadog (tratto della Baia di Cardigan, Mare d'Irlanda) e facente parte del Parco nazionale di Snowdonia e - dal punto di vista amministrativo - della contea di Gwynedd\nGeografia fisica.\nCollocazione.\nHarlech \u00e8 situata a sud del monte Snowdon e ad ovest dei Monti Cambrici e si trova a ca. 15\u00a0km a sud-est di Porthmadog, a ca. 22\u00a0km sud-ovest di Blaenau Ffestiniog e a ca. 17\u00a0km a nord di Barmouth.\nPopolazione.\nAl censimento del 2001, la cittadina aveva una popolazione di 1.952 abitanti, il 59% dei quali ha dichiarato di parlare la lingua gallese.\nMonumenti e luoghi d'interesse.\nIl monumento pi\u00f9 famoso \u00e8 il Castello di Harlech, costruito nel 1283 per volere di re Edoardo I d'Inghilterra ed inserito dall'UNESCO nel patrimonio dell'umanit\u00e0."}
{"id": "3204625", "revid": "767487", "url": "https://it.wikipedia.org/wiki?curid=3204625", "title": "John Goldsberry", "text": ""}
{"id": "3204636", "revid": "916580", "url": "https://it.wikipedia.org/wiki?curid=3204636", "title": "Fornello portatile", "text": "Un fornello portatile \u00e8 un fornello specificatamente progettato per essere portatile e leggero, da utilizzare ad esempio per campeggio, pic-nic, escursionismo o per l'utilizzo in luoghi remoti dove \u00e8 richiesto un mezzo per cucinare facilmente trasportabile.\nNe esistono di varie tipologie, a seconda della dimensione e del combustibile utilizzato.\nCon l'esclusione dei fornelli a gas a bombola, gli altri fornelli vengono anche definiti fornelli da escursionismo: il fornello da escursionismo (o da \"trekking\") si distingue per il peso ridotto, tale da renderlo trasportabile anche in zaino.\nFornello a gas a bombola.\nFornello a gas tipicamente a due o tre fuochi che utilizza normali bombole di gas da cucina (da alcuni Kg, ricaricabili), trasportabile su mezzi motorizzati, molto usato in campeggio.\nFornello a gas a cartucce.\nFornello a gas che utilizza bombolette non ricaricabili (dette \"cartucce\", normalmente da 100-500 gr) contenenti una miscela di butano e propano; il fornello si applica solitamente direttamente sopra la bomboletta, ha fiamma regolabile e pu\u00f2 avere un pulsante per l'accensione piezoelettrica.\nVantaggi:\nSvantaggi:\nFornello multicombustibile.\nFornello che pu\u00f2 utilizzare come combustibile diversi combustibili liquidi (ad esempio benzina, gasolio, alcool). L'accensione \u00e8 pi\u00f9 complessa di quelli a gas, dato che richiede una fase di pre-riscaldamento (va messo ed acceso un po' di combustibile su un piattino sotto l'ugello per portarlo in temperatura)\nVantaggi:\nSvantaggi:\nFornello a spirito.\nI fornellini a spirito sono tra i fornelli portatili pi\u00f9 leggeri, rivolti principalmente a chi deve cucinare per una-due persone; utilizzano il comune ed economico alcool etilico denaturato (o altri tipi di alcool). Il modello commerciale pi\u00f9 famoso \u00e8 quello prodotto dal 1925 dall'azienda svedese Trangia (o i suoi cloni), distribuito in Italia dalla Ferrino.\nVantaggi:\nSvantaggi:\nFornello ad alcool autocostruito.\nSono molto diffusi tra gli escursionisti pi\u00f9 attenti al peso del proprio equipaggiamento, e ne esistono di moltissimi tipi anche se i modelli pi\u00f9 comuni sono costruiti a partire da una-due lattine vuote da bibite/birra (da 33 o 50 cl), ed impiegano 5-7 minuti per far bollire mezzo litro di acqua (quantitativo tipico richiesto per la preparazione di piatti liofilizzati o di due tazze di t\u00e8) consumando circa 15-20ml di alcool.\nEsistono numerosi siti internet dedicati all'autocostruzione di fornelli ad alcool.\nVantaggi:\nSvantaggi:\nFornello a legna.\n\u00c8 una sorta di braciere portatile, spesso pieghevole, in cui l'escursionista pu\u00f2 bruciare ramoscelli, pigne e altri materiali vegetali.\nFornello a combustibile solido.\nDetto anche \"fornello ad Esbit\" dal nome del pi\u00f9 noto produttore di questa tipologia di fornelli, \u00e8 una delle tipologie pi\u00f9 semplici: il fornello \u00e8 in pratica un semplice sostegno per tazza/pentolino, utilizza cubetti di combustibile solido (solitamente Hexamine) e viene utilizzato principalmente per preparare tazze di bevande calde."}
{"id": "3204639", "revid": "27723", "url": "https://it.wikipedia.org/wiki?curid=3204639", "title": "Stazione di Sassuolo Radici", "text": "La stazione di Sassuolo Radici \u00e8 una delle tre stazioni ferroviarie della citt\u00e0 emiliana di Sassuolo, ed \u00e8 capolinea della ferrovia Reggio Emilia-Sassuolo, gestita da Ferrovie Emilia Romagna (FER). Si trova a breve distanza dalla stazione di Sassuolo Terminal.\nStoria.\nLa stazione fu aperta nel 1892 dalla Societ\u00e0 Anonima per le Ferrovie di Reggio Emilia (SAFRE), come capolinea della linea Reggio Emilia\u2013Sassuolo. A quell'epoca, Sassuolo era gi\u00e0 servita da una linea ferroviaria, la Modena\u2013Sassuolo, a scartamento ridotto, gestita dalla Societ\u00e0 Emiliana di Ferrovie Tranvie ed Automobili (SEFTA).\nCon la conversione della linea Modena\u2013Sassuolo allo scartamento ordinario (1932) le due stazioni furono collegate da un binario di raccordo, successivamente rimosso.\nDal 1\u00ba gennaio 2009, entrambe le stazioni sono gestite da Ferrovie Emilia Romagna (FER).\nStrutture e impianti.\nI binari di stazione sono serviti da marciapiedi alti (55 cm), che consentono l'incarrozzamento a raso. Non sono presenti sottopassi.\nIl sistema di informazioni ai viaggiatori \u00e8 esclusivamente sonoro, senza tabelloni video di stazione.\nMovimento.\nLa stazione \u00e8 servita dai treni regionali di Trenitalia Tper in servizio sulla tratta Reggio Emilia\u2013Sassuolo, nell'ambito del contratto di servizio stipulato con la Regione Emilia-Romagna.\nA novembre 2019, la stazione risultava frequentata da un traffico giornaliero medio di circa 757 persone (387 saliti + 370 discesi)."}
{"id": "3204640", "revid": "287204", "url": "https://it.wikipedia.org/wiki?curid=3204640", "title": "Guca", "text": ""}
{"id": "3204642", "revid": "446353", "url": "https://it.wikipedia.org/wiki?curid=3204642", "title": "Edoardo Masdea", "text": "Come ingegnere e generale del genio navale, progett\u00f2 diverse classi navali della Regia Marina della fine dell'Ottocento, tra cui gli incrociatori corazzati della classe Vettor Pisani e, su indirizzo di Benedetto Brin, della classe Giuseppe Garibaldi, che incontrarono anche un notevole successo in termini di vendite all'estero; anche suo fu il progetto delle classi Pisa e San Giorgio, nonch\u00e9 della prima corazzata monocalibro (o \"dreadnought\" dal nome della prima nave di questo tipo costruita) della Regia Marina, la \"Dante Alighieri\"."}
{"id": "3204645", "revid": "131358", "url": "https://it.wikipedia.org/wiki?curid=3204645", "title": "Zhemchuzhina Sochi", "text": ""}
{"id": "3204648", "revid": "110157", "url": "https://it.wikipedia.org/wiki?curid=3204648", "title": "The Vaselines/Beat Happening - Recorded Live in London, England", "text": "The Vaselines/Beat Happening - Recorded Live In London, England 1988 \u00e8 un concerto registrato il 16 giugno 1988 a Londra in cui suonarono la rock band The Vaselines e i Beat Happening.\nIl live \u00e8 stato pubblicato in formato TAPE (musicassetta).\nTracce.\nLato A\nLato B"}
{"id": "3204656", "revid": "729019", "url": "https://it.wikipedia.org/wiki?curid=3204656", "title": "Francesco Mazza", "text": "La gestione dell'emergenza seguita al Terremoto di Messina.\nIl 2 gennaio 1909 venne nominato Regio Commissario straordinario, dotato di pieni poteri, della citt\u00e0 di Messina, in regime di stato d'assedio poich\u00e9 devastata da un catastrofico sisma. Sostitu\u00ec il Sindaco Gaetano D'Arrigo Ramondini che, scampato alla morte, ma preso dal panico, era stato accusato di essersi allontanato dalla citt\u00e0 in macerie, e di essersi reso irreperibile per almeno un giorno. \nIl re Vittorio Emanuele III, giunto in Messina alcuni giorni dopo il disastro, rimosse dall'incarico il Sindaco D'Arrigo e, dopo aver proclamato lo Stato d'assedio confer\u00ec i pieni poteri al generale Mazza che li esplet\u00f2 per poco pi\u00f9 di un mese, allorquando venne sostituito da una amministrazione commissariale civile. Le fonti dell'epoca narrano come Mazza non fosse in grado di far fronte alla immane emergenza, commettendo un gran numero di gravi errori. \nIl suo operato venne duramente criticato dalla stampa e dalla successiva pubblicazione di approfondimenti sui fatti. Le cronache del tempo riportano che Mazza impartiva i suoi ordini da una nave militare ormeggiata al porto senza mai scendere a terra e che ordin\u00f2 l'immediato recupero di oro, denaro e beni di valore tra le rovine delle banche cittadine a discapito del salvataggio dei feriti sotto le macerie Propose altres\u00ec il cannoneggiamento di ci\u00f2 che rimaneva della citt\u00e0 siciliana quando ancora si rinvenivano persone vive sotto le macerie. Molti militari italiani ai suoi ordini si macchiarono di innumerevoli abusi e crimini ai danni della popolazione terremotata, come la crudele fucilazione di un quindicenne intento a cercare tra le macerie i propri genitori, riferita nei dettagli dal senatore messinese Giovanni Alfredo Cesareo seguita da decine di altre esecuzioni sommarie di cittadini messinesi, scambiati per sciacalli, ma che in realt\u00e0 erano intenti a frugare tra le macerie delle proprie abitazioni al fine di riuscire a racimolare qualcosa per nutrirsi o ripararsi dalle intemperie. A tal proposito, nacque spontanea la domanda del giornalista de l\"'Avanti!\" Oddino Morgari che si domand\u00f2 come mai \"\"si fucilavano coloro che rubavano ai morti, sempre che non stessero cercando i propri cari sotto le macerie, quando invece non si fucil\u00f2 chi rubava ai vivi\" facendo riferimento all'incredibile serie di furti commessi dai militari italiani..\nCuriosit\u00e0.\nLa colorita espressione \"non capire una mazza\"\" ebbe origine proprio a seguito della deleteria gestione dell'emergenza del terremoto operata dal generale Mazza.."}
{"id": "3204657", "revid": "84184", "url": "https://it.wikipedia.org/wiki?curid=3204657", "title": "Arcari", "text": ""}
{"id": "3204659", "revid": "36207784", "url": "https://it.wikipedia.org/wiki?curid=3204659", "title": "Salvador Casa\u00f1as i Pag\u00e9s", "text": ""}
{"id": "3204665", "revid": "175558", "url": "https://it.wikipedia.org/wiki?curid=3204665", "title": "Ciclomaltodextrina glucanotransferasi", "text": ""}
{"id": "3204668", "revid": "767487", "url": "https://it.wikipedia.org/wiki?curid=3204668", "title": "The Sentimental Lady", "text": "The Sentimental Lady \u00e8 un film muto del 1915 diretto da Walter Edwin che aveva come protagonista la famosa attrice teatrale Irene Fenwick. Girato al Saranac Lake, nello stato di New York, fu prodotto dalla George Kleine Productions e distribuito dalla Kleine-Edison Feature Services, uscendo nelle sale il 3 novembre 1915.\nTrama.\nProprietaria di una compagnia industriale, Amy Cary \u00e8 una donna indipendente. Ci\u00f2 nonostante, coinvolta sentimentalmente, rimane vittima degli intrighi che Norman Van Aulsten, il suo fidanzato, trama con il padre, vice-presidente della societ\u00e0. A Trout Lake Camp, Norman seduce la figlia dal capo guida mentre Bob Nelson, un avvocato, cerca di avvertire Amy degli intrallazzi del fidanzato, senza che lei gli presti ascolto. L'uomo riuscir\u00e0 a convincerla solo quando, con uno stratagemma, metter\u00e0 alle strette Van Aulsten. Nelson, in questo modo, salva l'azienda di Amy, conquistando nel contempo anche il suo amore.\nProduzione.\nSecondo informazioni contenute nella documentazione George Kleine, il film si basava su un lavoro teatrale di Owen Davis di cui non si hanno altre notizie.\nDistribuzione.\nIl copyright del film, richiesto da George Kleine, fu registrato il 3 novembre 1915 con il numero LP6992. Nello stesso giorno il film, distribuito dalla Kleine-Edison Feature Service, usc\u00ec nelle sale statunitensi. Ne fu fatta in seguito una riedizione distribuita nel novembre 1920.\nCopia completa della pellicola, un positivo acetato in 16\u00a0mm, si trova conservata negli archivi della Library of Congress di Washington."}
{"id": "3204669", "revid": "232551", "url": "https://it.wikipedia.org/wiki?curid=3204669", "title": "Santa Barbara (Caltanissetta)", "text": ""}
{"id": "3204673", "revid": "27723", "url": "https://it.wikipedia.org/wiki?curid=3204673", "title": "Stazione di Sassuolo Terminal", "text": "La stazione di Sassuolo Terminal \u00e8 una delle tre stazioni ferroviarie della citt\u00e0 emiliana di Sassuolo. \u00c8 capolinea della ferrovia Modena-Sassuolo, gestita da Ferrovie Emilia Romagna (FER). Si trova a breve distanza dalla stazione di Sassuolo Radici.\nStoria.\nLa stazione fu aperta nel 1883 dalla societ\u00e0 \u00abFerrovia Sassuolo Modena Mirandola Finale\u00bb (FSMMF), come capolinea della linea a scartamento ridotto Modena-Sassuolo.\nNel 1892, la citt\u00e0 di Sassuolo fu raggiunta anche dalla linea ferroviaria Reggio Emilia-Sassuolo, a scartamento ordinario, gestita dalla Societ\u00e0 Anonima per le Ferrovie di Reggio Emilia (SAFRE).\nCon la conversione della linea Modena-Sassuolo allo scartamento ordinario (1932) le due stazioni furono collegate da un binario di raccordo, successivamente rimosso.\nNel dicembre 1986 a fianco della stazione venne inaugurato un ampio piazzale d'interscambio ferro-gomma.\nDal 1\u00ba gennaio 2009, entrambe le stazioni sono gestite da Ferrovie Emilia Romagna (FER).\nStrutture e impianti.\nI binari sono serviti da marciapiedi alti (55 cm), che consentono l'incarrozzamento a raso. Non sono presenti sottopassi.\nIl sistema di informazioni ai viaggiatori \u00e8 sonoro e video.\nMovimento.\nLa stazione \u00e8 servita dai treni regionali di Trenitalia Tper in servizio sulla tratta Modena-Sassuolo, nell'ambito del contratto di servizio stipulato con la Regione Emilia-Romagna.\nA novembre 2019, la stazione risultava frequentata da un traffico giornaliero medio di circa 1598 persone (793 saliti + 805 discesi)."}
{"id": "3204681", "revid": "1429175", "url": "https://it.wikipedia.org/wiki?curid=3204681", "title": "Dying for It", "text": " \nDying for It \u00e8 il secondo EP del gruppo rock The Vaselines pubblicato nel 1988 da 53a &amp; 3rd.\nIl disco.\n\"Dying for It\" \u00e8 stata successivamente inclusa sulla loro raccolta .\nKurt Cobain dei Nirvana ha elencato \"Dying for It\" come il suo quarto album preferito di sempre. Lui e i Nirvana hanno fatto cover di diverse canzoni dei The Vaselines tra cui \"Molly's Lips\" e \"Jesus Doesn't Want Me for a Sunbeam\" (versione di \"Jesus Want Me for a Sunbeam\", ripubblicata dagli stessi Vaselines nel 1992), quest'ultima contenuta nel loro famoso \"MTV Unplugged in New York\"."}
{"id": "3204683", "revid": "93018559", "url": "https://it.wikipedia.org/wiki?curid=3204683", "title": "Stazione di Sassuolo", "text": "Per stazione di Sassuolo si possono intendere due stazioni ferroviarie, entrambe gestite da Ferrovie Emilia Romagna:"}
{"id": "3204684", "revid": "1305772", "url": "https://it.wikipedia.org/wiki?curid=3204684", "title": "John Edward Mellish", "text": "Ha lavorato all'Osservatorio Yerkes.\nScoperte.\nHa scoperto o coscoperto cinque comete: C/1907 G1 Grigg-Mellish, C/1907 T1 Mellish, C/1915 C1 Mellish, C/1915 R1 Mellish e C/1917 F1 Mellish.\nRiconoscimenti.\nNel 1907 gli \u00e8 stata assegnata la 60\u00aa medaglia Donohoe, nel 1908 la 64\u00aa, nel 1916 la 86\u00b0 e la 87\u00b0.\nGli \u00e8 stato dedicato un cratere di 102\u00a0km di diametro sul pianeta Marte."}
{"id": "3204688", "revid": "767487", "url": "https://it.wikipedia.org/wiki?curid=3204688", "title": "Son of a Gun", "text": "Son of a Gun \u00e8 l'EP di debutto della alternative rock band scozzese The Vaselines.\n\"Son of a Gun\", la canzone di questo EP \u00e8 stata reinterpretata dai Nirvana, insieme al brano \"Molly's Lips\", nel loro album \"Incesticide\"."}
{"id": "3204699", "revid": "599013", "url": "https://it.wikipedia.org/wiki?curid=3204699", "title": "Priscilla Lane", "text": "Biografia.\nLa sua notoriet\u00e0 \u00e8 dovuta dapprima all'attivit\u00e0 di cantante nel quartetto Lane Sisters insieme alle tre sorelle. Dal 1937 intraprende la carriera di attrice."}
{"id": "3204704", "revid": "73843", "url": "https://it.wikipedia.org/wiki?curid=3204704", "title": "Marmi di Ascoli Satriano", "text": "I marmi di Ascoli Satriano sono un complesso di reperti in marmo del IV secolo a.C. appartenuti ad una tomba dell'\u00e9lite principesca dauna e rinvenuti nel territorio di Ascoli Satriano. Sono conservati nel museo civico di Ascoli Satriano.\nIl complesso \u00e8 costituito da un cratere decorato con corona d'oro, un bacino rituale dipinto (\"podanipter\"), un sostegno di mensa (\"trapezophoros\") con coppia di grifi, una coppia di mensole e alcuni pezzi minori.\nNel gruppo viene inclusa anche una statua di Apollo con grifone, risalente al II secolo a.C., ma non \u00e8 assimilabile agli altri pezzi per il luogo di ritrovamento.\nRinvenimento.\nGli oggetti del complesso furono probabilmente rinvenuti tra il 1976 e il 1977 attraverso scavi clandestini per mano di tombaroli locali, che misero in luce ventuno oggetti di varia natura, smembrati a scopo commerciale. Alcuni pezzi furono sequestrati dalla Guardia di Finanza, mentre il supporto per mensa con i grifoni e il bacino rituale dipinto, pi\u00f9 pregiati, furono venduti al mercante d'arte Giacomo Medici, entrarono illegalmente a far parte della collezione di Maurice Tempelsman e poi al Paul Getty Museum, entrato in possesso anche della statua di Apollo con grifo. I reperti furono poi restituiti all'Italia nel 2007.\nContesto.\nGli oggetti dovevano appartenere al corredo di una tomba a camera. La delicata pittura ancora conservata sul bacino rituale indica infatti probabilmente una funzione solo funeraria, limitata al solo contenimento dell'acqua rituale durante la cerimonia funebre.\nAnalogamente la corona d'oro in origine posta sul cratere \u00e8 legata all'esaltazione del defunto e non ha solo scopi decorativi. Il sostegno con i grifoni doveva sostenere una mensa marmorea, oggi perduta utilizzata, come tavola per le offerte (dove erano disposti gli altri oggetti, forse con al centro il cratere, mentre le mensole dovevano sorreggere il letto funebre.\nOggetti.\nIl cratere e la corona d'oro.\nIl cratere ha forme analoghe ad altri provenienti dalla Grecia settentrionale e datati al IV secolo a.C. e esemplari analoghi sono attestati in Etruria anche in altri materiali, come il bronzo (cratere etrusco di bronzo di Bolsena, attualmente al British Museum) o la ceramica.\nLa corona d'oro a foglie d'edera e con grappoli di frutti era applicata sul corpo del vaso.\nIl cratere, come \u00e8 provato dalla scarsa profondit\u00e0 dello spazio interno, non venne utilizzato come cinerario (contenitore per le ceneri del defunto nel rito della sepoltura per incinerazione), come invece accade nel cratere bronzeo di Sevaste, cinerario che racchiudeva al suo interno i resti di una corona d'oro incenerita assieme al defunto.\nIl sostegno di mensa.\nIl pezzo, un sostegno per mensa scolpito come coppia di grifoni affrontati che sbranano una cerva, \u00e8 in marmo orientale (afrodisiense, proveniente dalle cave presso la citt\u00e0 di Afrodisia in Caria, Turchia). Il soggetto \u00e8 presente, con simile iconografia nelle appliques di Taranto del IV secolo a.C. e nelle fasce decorative della tomba macedone di Potidea.\nIl corpo della cerva e l'interno delle ali dei grifi sono dipinti in giallo, con i solchi tra le piume resi in azzurro sfumato di bianco; la base \u00e8 in verde. Le narici e la giunzione delle piume dei grifi sono colorati in rosa.\nLa statua di Apollo con grifone.\nLa statua rappresenta Apollo come figura giovanile in piedi, con le spalle avvolte in parte da un mantello, la testa cinta da una benda. Le mani, oggi perdute, impugnavano forse arco e frecce e al suo fianco si trovava un grifone.\nIl retro della scultura, scolpito pi\u00f9 grossolanamente, indica che era probabilmente collocato in una nicchia. La statua con capigliatura tipica dell'epoca adrianea appartiene ad una ripresa di modelli del V secolo a.C.\nAnche questa statua, passata per le stesse mani degli oggetti del complesso funerario, \u00e8 stata restituita dal Paul Getty Museum. Le indagini hanno permesso di individuarne la provenienza da una villa poco distante.\nMensole.\nLe mensole, con profilo ad S, presentano residui di colore rosso. La scarsa sporgenza dei denti di incasso ha fatto supporre la presenza di elementi verticali di sostegno. La raffinata decorazione superiore indica che non dovevano essere collocate molto in alto.\nAltri oggetti.\nIl vaso marmoreo \u00e8 costituito da tre elementi separati, incastrati tramite una serie di cavit\u00e0 e sporgenze (il piede di base, il corpo, decorato con baccellature, e l'insieme di spalla, collo e ansa verticale).\nLa variet\u00e0 cromatica.\nSui vari oggetti dell'insieme sono stati identificati nove colori diversi: rosso, rosso-violaceo, azzurro, rosa, bianco, beige, giallo, verde e marrone: ricorrono con pi\u00f9 frequenza il rosso e l'azzurro scuro.\nLa rappresentazione delle figure si basa su un disegno preparatorio, con l'uso di una tecnica particolare che gioca sulla variazione dello spessore e del tono di colore: nelle parti in cui domina l'azzurro scuro si \u00e8 prima tracciato un bordo spesso e marcato per delineare il corpo degli animali, mentre nei tratti di colore rosso i profili sono pi\u00f9 delicati, accennati con una linea leggera e meno marcata.\nGli accostamenti cromatici riflettono il gusto per la policromia delle aristocrazie daune, visibile anche nelle contemporanee pitture parietali e nelle ceramiche (di Arpi e di Canosa)."}
{"id": "3204706", "revid": "18379", "url": "https://it.wikipedia.org/wiki?curid=3204706", "title": "Borgo Petilia", "text": "Borgo Petilia \u00e8 una frazione del comune di Caltanissetta, che dista 6,5\u00a0km dal capoluogo del comune. Si tratta di uno dei nuovi borghi rurali nel periodo fascista fondati in Sicilia.\nStoria.\nOriginariamente chiamato \"Borgo Gattuso\", fu uno degli otto borghi (uno per provincia con l'eccezione di Ragusa) progettati nel 1939 nell'ambito dell'\"assalto al latifondo siciliano\", nome con cui la propaganda fascista indicava il riassetto complessivo dell'agricoltura in Sicilia, e che si concretizz\u00f2, da un punto di vista normativo, con la legge del 2 gennaio 1940, che istituiva l'Ente di colonizzazione del latifondo siciliano (ECLS).\nI nuovi borghi sarebbero serviti ad attrarre contadini e braccianti in zone altrimenti poco accessibili per via della distanza dai centri abitati. Si trattava di Borgo Schir\u00f2 (Monreale), Borgo Bonsignore (Ribera), Borgo Cascino (Enna), Borgo Fazio (Trapani), Borgo Giuliano (Messina), Borgo Lupo (Mineo) e Borgo Rizza (Carlentini). Per la provincia di Caltanissetta, la scelta ricadde sui terreni del barone Facta in contrada Garistoppa, a nord di Caltanissetta, che furono quindi espropriati. Il progetto fu affidato all'architetto Edoardo Caracciolo, allievo di Ernesto Basile, e i lavori assegnati all'impresa Muratori Riminesi per un importo di circa 1.300.000 lire.\nTramite regio decreto del 9 dicembre 1940, il borgo fu intitolato a Gigino Gattuso, un giovane squadrista ucciso nell'aprile 1921 durante uno scontro armato tra fascisti e socialisti, e che il regime aveva definito \"martire fascista\". Alla vicenda si interess\u00f2 lo scrittore Andrea Camilleri nel suo romanzo \"Privo di titolo\", in cui sostenne la versione secondo cui Gattuso fosse stato vittima del fuoco amico durante una rissa.\nIl borgo fu ultimato alla fine del 1940, e comprendeva una chiesa, una scuola elementare, la delegazione podestarile, una caserma dei carabinieri, un ufficio postale, un abbeveratoio, una trattoria-rivendita e gli alloggi per gli artigiani. L'inaugurazione avvenne il 18 dicembre, contemporaneamente a quella degli altri sette borghi, ma a causa della recente entrata in guerra dell'Italia, fu una cerimonia sobria e simbolica, poich\u00e9 le autorit\u00e0 presenziarono alla sola inaugurazione di Borgo Schir\u00f2. La chiesa fu consacrata dal vescovo Giovanni Jacono il 29 dicembre.\nLa qualit\u00e0 delle costruzioni si rivel\u00f2 subito pessima, sia per le difficolt\u00e0 di reperimento di materiali come acciaio e cemento dovute alla guerra, sia per le precise scelte progettuali di carattere autarchico. In un articolo del 1966 su \"L'Ora\", Leonardo Sciascia riporta che gi\u00e0 nel 1942 Mario Jannelli, allora sottosegretario di Stato alle Comunicazioni, in occasione di una visita scrisse sul registro parrocchiale un giudizio sullo stato del borgo, parlando di \u00abcase mal costruite, umide, fredde; imposte che non chiudono\u00bb e di un generale degrado, sebbene avesse successivamente ritrattato, forse costretto dal regime.\nNell'immediato dopoguerra, per eliminare ogni richiamo al passato regime fascista, assunse il nome di Borgo Petilia, in riferimento al console romano Lucio Petilio che, secondo una tradizione mai confermata, ebbe un ruolo nella fondazione di Caltanissetta e Delia. Con la comparsa delle prime lesioni, negli anni cinquanta l'intero borgo fu oggetto di lavori di consolidamento che riguardarono la quasi totalit\u00e0 degli edifici, e che ne stravolsero gli elementi architettonici originari, tra cui i peculiari archi. Solo la chiesa mantenne il suo aspetto originale. Inizialmente arriv\u00f2 ad accogliere circa quaranta famiglie, oltre a braccianti e contadini, ma nel tempo il borgo perse il suo ruolo e si and\u00f2 spopolando in favore della citt\u00e0 e and\u00f2 perdendo tutti i suoi servizi originali.\nMonumenti e luoghi d'interesse.\nA Borgo Petilia rimane ancora la chiesa del Santissimo Crocifisso, che, dopo quasi un decennio di abbandono perch\u00e9 pericolante, nel 2011 \u00e8 stata riaperta al culto dopo un'opera di consolidamento finanziata dagli stessi residenti della zona."}
{"id": "3204707", "revid": "916580", "url": "https://it.wikipedia.org/wiki?curid=3204707", "title": "Puntius ticto ticto", "text": ""}
{"id": "3204708", "revid": "188323", "url": "https://it.wikipedia.org/wiki?curid=3204708", "title": "Caratteristica meccanica", "text": ""}
{"id": "3204711", "revid": "916580", "url": "https://it.wikipedia.org/wiki?curid=3204711", "title": "Barbus stoliczkanus", "text": ""}
{"id": "3204712", "revid": "2167671", "url": "https://it.wikipedia.org/wiki?curid=3204712", "title": "Thomas Bartholin", "text": "Biografia.\nLui e suo fratello maggiore, Rasmus Bartholin, erano figli dell'eminente anatomista Caspar Bartholin; suo figlio Caspar, anch'esso anatomista, descriver\u00e0 per primo le Ghiandole di Bartolini. Quando suo padre mor\u00ec (1629), venne affidato alle cure del cognato Ole Worm, a sua volta famoso professore di medicina e archeologo.\nSeguendo la tradizione familiare, oltre alla medicina si \u00e8 interessato anche alla filosofia, all'archeologia, al diritto e alla filologia. Affetto da tubercolosi polmonare, nel 1640 Bartolini scese verso la Francia e l'Italia nella speranza che il clima mite potesse essere di beneficio alla sua salute; nel contempo frequent\u00f2 le universit\u00e0 del luogo. Si rec\u00f2 dapprima a Parigi, poi a Orl\u00e9ans, a Montpellier, ha studiato a Napoli e infine a Padova, dove miglior\u00f2 la tubercolosi, ma si ammal\u00f2 di calcolosi renale. Nello Studio patavino Thomas Bartholin divenne allievo di Johann Vesling (1598-1649) il quale lo aiut\u00f2 nella revisione delle \"Institutiones anatomicae\" del padre, pubblicate nel 1645, e di Giovanni Domenico Sala. Durante il suo soggiorno padovano, nel marzo 1642 fu uno degli studenti che assistettero alla scoperta del dotto pancreatico fatta da Johann Georg Wirsung.\nNel 1659 divenne padre di Thomas Bartholin il Giovane, che avrebbe poi svolto la professione di antiquario. Appartenente alla scuola olandese di anatomia, Thomas Bartholin sostenne la teoria della circolazione del sangue del medico inglese William Harvey. Ha insegnato all'Universit\u00e0 di Copenaghen (1646-1661) e fu medico del re Cristiano V (1670-1680).\nNel 1675 fece un resoconto della pratica della variolizzazione, mediante inoculazione di materiale proveniente da paziente ammalato di vaiolo in forma lieve, cos\u00ec come era praticata nelle campagne danesi."}
{"id": "3204714", "revid": "916580", "url": "https://it.wikipedia.org/wiki?curid=3204714", "title": "Puntius ticto stoliczkanus", "text": ""}
{"id": "3204716", "revid": "767487", "url": "https://it.wikipedia.org/wiki?curid=3204716", "title": "Roman Emel'janov", "text": "Carriera.\nClub.\nDopo aver giocato con il Togliatti, il 24 gennaio 2010 si trasferisce allo Shakhtar, firmando un triennale. Il 31 agosto 2010 si trasferisce insieme ad un compagno di squadra allo Zorya Luhansk in prestito."}
{"id": "3204717", "revid": "116944", "url": "https://it.wikipedia.org/wiki?curid=3204717", "title": "Anno civile", "text": ""}
{"id": "3204719", "revid": "1305772", "url": "https://it.wikipedia.org/wiki?curid=3204719", "title": "Atalanta (Bottiaea)", "text": "Atalanta o Allante (greco: \"\u0391\u03c4\u03b1\u03bb\u03ac\u03bd\u03c4\u03b7\", latino: \"Allantium\") era un'antica citt\u00e0 della regione storica della Bottiea nella Macedonia meridionale. La citt\u00e0 si trovava probabilmente lungo il corso del fiume Axios.\nAtalanta viene citata da Tucidide che la colloca a sud di Gortynia. Si tratta probabilmente della stessa citt\u00e0 i cui abitanti detti \"Allantenses\" sono riportati nella lista dei popoli da Plinio in Naturalis Historia."}
{"id": "3204727", "revid": "453768", "url": "https://it.wikipedia.org/wiki?curid=3204727", "title": "Astesana", "text": "L'Astesana \u00e8 una delle \"piccole patrie\" che compongono il Piemonte. \u00c8 un territorio antico creato e coagulato non per iniziativa di principi o di casate signorili, ma per l'attivit\u00e0 politica e l'intraprendenza economica della citt\u00e0 che gli ha conferito il nome: Asti.\n\"Astesana\" \u00e8 un termine storico-culturale che da sette secoli richiama e definisce gli incessanti e ancora attuali rapporti tra una citt\u00e0 e le terre che la considerano come proprio naturale punto di riferimento, come propria inevitabile capitale. Poich\u00e9 nessuno stato, nessuna piccola patria \u00e8 mai rimasta uguale a s\u00e9 stessa nei secoli, cristallizzata in una forma immutabile, anche l'Astesana ha attraversato nel tempo una lenta evoluzione e trasformazione dei suoi confini, che si \u00e8 assestata agli inizi del XVIII secolo. Di seguito riportiamo alcune tappe di questo lungo percorso. \nOrigine ed evoluzione del nome.\nPer tutta la durata dell'epoca comunale il territorio astigiano viene definito semplicemente come \"posse astensis\": un concetto estremamente dinamico e fluido, legato alle iniziative di espansione giurisdizionale del dominio della citt\u00e0 di Asti. Tra la fine del XII e l'inizio del XIII secolo compare la definizione di \"Astisio\", limitata al solo territorio controllato da un consortile nobiliare composto da famiglie appartenenti alla clientela vassallatica del vescovo di Asti; territorio oggi noto col nome di \"Roero\". Pur non comparendo nelle fonti scritte, la designazione territoriale di \"Astesana\" \u00e8 probabilmente in uso comune gi\u00e0 nel corso del XIII secolo, come sembra dimostrarlo, all'epoca, la diffusione locale del nome proprio di persona \"Astesano\". Nello stesso periodo si usa il termine di \"Acquesana\" per definire aree appartenenti alla diocesi di Acqui. Nel corso del XIV secolo, una volta cristallizzata la compagine territoriale astigiana nel tentativo di garantirne l'unit\u00e0 e la compattezza sotto le diverse dominazioni straniere che succedono al dominio del Comune, appare sempre pi\u00f9 evidente la sua designazione con un termine univoco e condiviso. \"Astesana\" compare quindi nella seconda met\u00e0 del Trecento, durante la dominazione viscontea, per evidenziare ed enucleare la \"Patria Astensis\" all'interno della pi\u00f9 vasta e articolata Contea di Asti. Gi\u00e0 all'epoca della dominazione di Gian Galeazzo Visconti si attesta il \"Capitaneatus Astesanae\", e la successiva signoria Orleanese, alla fine del XIV secolo, distingue definitivamente le \"terrae Astesanae\" (terre dell'Astesana) dal \"capitaneatus Claraschi et Braydae\" (capitaneato di Cherasco e Bra) e dal \"marchionatus Cevae\" (marchesato di Ceva) entrambi facenti parte della giurisdizione signorile del dominio astigiano. Nel corso del XV secolo il termine \"Astesana\" (anche nella variante francese di \"Astezanne\") si sovrappone a quello di \"patria Astese\" e di \"contea di Asti\" fino a prendere il definitivo predominio. Nel corso del XVI secolo, soprattutto a seguito dell'obbligo d'uso della lingua italiana nella stesura degli atti pubblici imposto da Emanuele Filiberto, si impone la variante di \"Asteggiana\", utilizzata fino alla fine del XVIII secolo. Risalgono a questo periodo le definizioni dei toponimi Villanova in Asteggiana, Buttigliera in Asteggiana, Castelnuovo in Asteggiana, Langhe dell'Asteggiana, ecc. Ancora nel XVIII secolo le relazioni degli Intendenti di Finanza usano esclusivamente la variante di \"Asteggiana\", individuando una \"Bassa Asteggiana\" di qua dal Tanaro, composta dai circondari di San Damiano, Villanova, Buttigliera, Montechiaro e Cocconato\" e una \"Alta Asteggiana\" di l\u00e0 dal Tanaro, composta dai circondari di Costigliole, Canelli e Mombercelli. Agli inizi dell'Ottocento l'erudito Gian Secondo De Canis inizier\u00e0 a utilizzare nei suoi studi la variante di \"Astigiana\" che nel corso del secolo prender\u00e0 definitivo sopravvento. A seguito della soppressione della Provincia di Asti nel 1860, il territorio assumer\u00e0 lo \"status\" di Circondario all'interno della provincia di Alessandria. \u00c8 in tale epoca che comincia a essere utilizzata la versione di \"Astigiano\", che nel corso dei decenni sostituir\u00e0 la precedente e la svuoter\u00e0 dei connotati identitari che le erano propri.\nIl territorio di Asti nel XIV secolo.\nL'elenco, redatto in ordine alfabetico, riporta le localit\u00e0 facenti parte del territorio sottoposto al dominio astigiano ai tempi della massima espansione del Comune. Si tratta di un territorio vastissimo, coagulato prevalentemente in modo pacifico grazie all'impiego di capitali enormi e a un incessante lavorio diplomatico durato oltre due secoli.\nPer una migliore comprensione si sono riportati i nominativi degli attuali comuni, i cui confini amministrativi odierni comprendono spesso antiche localit\u00e0 scomparse e si \u00e8 utilizzata la grafia moderna. I comuni sono elenati suddivisi per l'attuale Provincia di appartenenza:\nProvincia di Asti:\nAgliano Terme, Altavilla Monferrato, Antignano, Asti, Azzano d'Asti, Baldichieri d'Asti, Belveglio, Bubbio, Buttigliera d'Asti, Calamandrana, Calosso, Calliano, Camerano Casasco, Canelli, Cassinasco, Castagnole delle Lanze, Castagnole Monferrato, Castell'Alfero, Castello d'Annone, Castelnuovo Belbo, Castelnuovo Calcea, Castelnuovo Don Bosco, Cellarengo, Cerro Tanaro, Cinaglio, Cisterna d'Asti, Costigliole d'Asti, Coazzolo, Corsione, Cortandone, Cortanze, Cortazzone, Cortiglione, Cossombrato), Cunico, Dusino San Michele, Ferrere, Frinco, Grana), Isola d'Asti, Incisa Scapaccino, Loazzolo, Maretto, Masio, Moasca, Mombaldone, Mombercelli, Monale, Mongardino, Montaldo Scarampi), Montafia, Montechiaro d'Asti, Montegrosso d'Asti, Montemagno, Olmo Gentile, Piea, Portacomaro, Refrancore, Revigliasco, Roatto, Rocca d'Arazzo, Roccaverano, Rocchetta Palafea, Rocchetta Tanaro, San Damiano d'Asti, San Giorgio Scarampi, San Martino Alfieri, San Marzano Oliveto, San Paolo Solbrito, Scurzolengo, Serole, Sessame, Settime, Sommariva Bosco, Sommariva Perno, Tigliole, Tonco, Vaglio, Valfenera, Vesime, Viale d'Asti, Vigliano d'Asti, Villafranca d'Asti, Villanova d'Asti, Vinchio.\nProvincia di Cuneo:\nBagnasco, Battifollo), Bergolo), Borgomale, Bosia, Bra, Canale, Castagnito), Castelletto Uzzone, Castellinaldo, Castellino Tanaro, Castiglione Falletto, Castiglione Tinella), Castino, Cavallermaggiore, Ceresole d'Alba, Ceva, Cherasco), Cortemilia, Cossano Belbo, Garessio, Felizzano, Gorrino, Govone, Igliano, Lequio Berria, Magliano Alfieri, Mango, Monasterolo, Monchiero, Mont\u00e0 d'Alba, Montaldo Roero, Monteu Roero, Montezemolo, Neive, Neviglie, Niella Tanaro, Novello, Nucetto, Pamparato, Perletto, Pezzolo Valle Uzzone, Piozzo, Pocapaglia, Priero, Priocca, Roascio, Rocchetta Belbo, Saliceto, Sanfr\u00e8, San Michele Mondov\u00ec, Santa Vittoria d'Alba, Santo Stefano Belbo, Santo Stefano Roero, Torre Bormida, Torresina, Trezzo Tinella.\nProvincia di Alessandria:\nDenice, Bergamasco, Ponti, Quattordio, Vignale Monferrato, Carentino.\nProvincia di Torino:\nPoirino, Pralormo, Riva presso Chieri.\nProvincia di Savona:\nCagna, Lodisio, Murialdo.\nSuddivisioni amministrative del territorio in epoca comunale.\nUn territorio tanto vasto non era certo omogeneo dal punto di vista politico e amministrativo: al suo interno si evidenziavano diverse aree relative ai diversi tipi di rapporti che legavano la dominante Asti ai centri periferici e alle potenze locali.\nI \"villaggi antichi\" del comune di Asti.\nRappresentano il nucleo originario coagulato dall'iniziativa politica cittadina agli albori del Comune. Disegnano un territorio di strettissima pertinenza e appartenenza urbana.\nAzzano, Montemarzo (frazione di Asti), Neante (luogo scomparso nei pressi di Asti), San Marzano di Rocca Schiavina (oggi San Marzanotto, frazione di Asti), Mongardino, Bellangero (frazione tra San Marzanotto e Mongardino), Camerano Vecchio (luogo scomparso), Variglie (frazione di Asti), Revigliasco, Antignano, Tasseria, Molegnano, Villa Palazzo, Cumignano (localit\u00e0 scomparse tra Antignano, San Martino Alfieri, Celle), Baldichieri, Andona e Monfrione (localit\u00e0 scomparse a ovest di Asti).\nI \"luoghi nuovi\".\nNel raggio di una ventina di chilometri dalla citt\u00e0, il Comune di Asti identific\u00f2 un territorio di stretta pertinenza urbana, privilegiato dal fatto che i suoi abitanti godevano il diritto di cittadinanza astigiana, condividendo gli oneri e onori propri di chi risiedeva entro le mura. Il cronista Ogerio Alfieri alla fine del XIII secolo delimit\u00f2 tale territorio come segue (\"Tutte queste terre si chiamano Luoghi nuovi del comune di Asti, per distinguerli dai villaggi antichi, dai vassalli e dai castelli dei cittadini.\"):\nI \"Luoghi nuovi\", visti come delle vere e proprie pertinenze urbane, non potevano essere sottomessi all'autorit\u00e0 feudale di un signore, ma erano controllati direttamente dal comune di Asti che vi nominava i podest\u00e0 e i castellani. Solo pi\u00f9 tardi, a causa del progressivo indebolirsi dell'autorit\u00e0 comunale, buona parte dei \"Luoghi nuovi\" furono infeudati a famiglie nobili astigiane dietro lauti pagamenti, o da queste ultime proditoriamente occupati. Il termino \"Luogo Nuovo\" indica semplicemente un luogo da poco tempo aggregato alla citt\u00e0 di Asti, e non si riferisce alla costruzione o alla fondazione del medesimo. Tuttavia, nell'ambito di vaste campagne di riordino fondiario, demografico, politico dei territori conquistati, spesso il comune di Asti costruiva ex novo i suoi \"Luoghi Nuovi\", che allora prendevano il nome di \"Villenove\".\nDai documenti dell'epoca vengono indicati come \"Luoghi nuovi\" i seguenti centri abitati:\nBelveglio, Calosso, Canelli, Castagnole delle Lanze, Castelnuovo Calcea, Castelnuovo di Rivalba (Don Bosco), Cossano Belbo (CN), Masio (AL), Isola d'Asti, Mango (CN), Mombercelli, Neviglie (CN), Rocchetta Belbo (CN), San Marzano Oliveto, Vinchio.\nSono invece \"Villenove\" di nuova fondazione:\nButtigliera d'Asti, Canale (CN), Costigliole d'Asti, Montechiaro d'Asti, Montegrosso d'Asti, San Damiano d'Asti, Settime, Villa San Secondo, Villafranca d'Asti, Villanova d'Asti.\nI feudi del Comune.\nAccanto ai \"Luoghi nuovi\" dove si privilegiava la dialettica \"repubblicana\" tra cittadini pari in grado, coesistevano i \"feudi del Comune\": erano quelle localit\u00e0 di cui il Comune poteva disporre a suo piacimento, e che esso assegnava in feudo a feudatari di sua fiducia, o cittadini astesi o signori locali legati da forti vincoli di fedelt\u00e0 e alleanza. Di seguito riportiamo alcune delle maggiori realt\u00e0 feudali presenti sul territorio.\nI feudi del vescovo di Asti o \"Terre della Chiesa\".\nI vescovi di Asti, gi\u00e0 titolari della giurisdizione comitale su un vastissimo territorio, ne furono progressivamente espropriati dall'iniziativa del Comune di Asti. Un nucleo discontinuo di comunit\u00e0, tuttavia, continu\u00f2 ad appartenere direttamente all'alto dominio dei vescovi astigiani, che ne affidavano per\u00f2 la gestione feudale al Comune di Asti.\nLe localit\u00e0 erano: Castagnito, Castellinaldo, Castello di Menab\u00f2, Castellino dei Volti, Cellarengo, Cisterna, Cortanze, Cossombrato, Govone, Magliano Alfieri, Montaldo Roero, Monteu Roero, Monticello, Piobesi, Piea, Pocapaglia, Salmour (per diritto di decima), Santo Stefano Roero, Santa Vittoria d'Alba, Vezza d'Alba.\nI feudi \"carretteschi\" delle Langhe.\nAgli inizi del XIII secolo i potenti marchesi del Carretto, signori di gran parte delle Langhe, vendettero ad Asti le seguenti localit\u00e0, che continuarono a far parte dei domini astesi fino all'inoltrato XVII secolo, alcune di esse fanno parte della provincia odierna: Bergolo, Bosia, Cagna, Castelletto Uzzone, Cortemilia, Castino, Gorrino, Denice, Lequio Berria, Lodisio, Monchiero, Mombaldone, Novello, Olmo Gentile, Saliceto, Serole, Perletto, Pezzolo, Roccaverano, San Giorgio Scarampi, Torre Bormida, Torre Uzzone, Vesime,\nIl Marchesato di Ceva.\nNel 1295 il comune di Asti acquist\u00f2 dal marchese Nano di Ceva l'omonimo illustre marchesato, sborsando la cifra stratosferica di centomila Lire astesi. Nello stesso anno il marchese ottenne l'investitura feudale delle terre vendute, per s\u00e9 e per i suoi eredi. Il marchesato di Ceva continu\u00f2 a essere corpo autonomo e indivisibile della giurisdizione e dello stato astese, anche dopo che Emanuele Filiberto I di Savoia riun\u00ec nella sua persona i titoli di \"conte di Asti\" e di \"marchese di Ceva\". Solo nell'inoltrato XVII secolo le due entit\u00e0 territoriali furono definitivamente disgiunte.\nI territori del marchesato erano i seguenti: Bagnasco, Battifollo, Castellino Tanaro, Ceva, Garessio, Igliano, Lisio, Monasterolo, Montezemolo, Niella Tanaro, Nucetto, Priero, Riofreddo di Calizzano, Roascio, Viola, pi\u00f9 i castelli di Ventapanicie, Montisguardie, Proenche, Murischi.\nLo stato orleanese.\nIl 27 gennaio 1387 Giangaleazzo Visconti, signore di Asti e di Milano, cedeva le terre astigiane alla figlia Valentina e al genero Luigi di Touraine, (poi duca d'Orl\u00e9ans), fratello del re di Francia Carlo VI. Iniziava una dominazione destinata a durare, con alterne vicende, fino al 1529. L'amministrazione orleanese, che pure coinvolse le terre astigiane nelle lotte europee per il predominio in Italia, seppe guadagnarsi la fiducia e la fedelt\u00e0 dei sudditi grazie a una politica sostanzialmente moderata, rispettosa della plurisecolare autonomia locale e impegnata nel rilancio dell'economia e dei commerci. Sotto il dominio degli Orl\u00e9ans la contea d'Asti rafforz\u00f2 la propria coscienza territoriale e il proprio spirito d'appartenenza, giungendo a sentirsi una regione dai caratteri del tutto originali rispetto ai confinanti Piemonte e Monferrato: una regione orgogliosamente definita \"Patria astese\".\nRispetto al vastissimo stato comunale, quello orleanese, pur ancora molto esteso, fu il risultato di significative riduzioni e sottrazioni effettuate per iniziativa delle dominazioni precedenti, o delle famiglie feudali del patriziato cittadino. Cos\u00ec ad esempio nel 1387 i paesi di Tonco, Calliano, Vignale, Montemagno, Castagnole Monferrato, Cerro e Vignale appartenevano gi\u00e0 da tempo al marchese di Monferrato, mentre del tutto recente era stata la sottrazione di paesi come Castello di Annone, Rocchetta Tanaro, Rocca d'Arazzo, Mombercelli, Vinchio, Castelnuovo Calcea, in un primo momento mantenuti da Giangaleazzo Visconti, poi diventati feudi imperiali.\nInfine, non pochi paesi nominalmente appartenenti alla contea di Asti erano tenuti da signorie che non ne riconoscevano l'autorit\u00e0, fornendo il pretesto per infinite, snervanti e inconcludenti rivendicazioni. Esemplare il caso dell'astigianissima San Damiano, occupata per oltre due secoli dai marchesi di Monferrato, o di Poirino, saldamente in mano ai conti di Savoia.\nL'Astesana.\nAll'interno della Contea, o Patria astese, si evidenziava un'area di cui la citt\u00e0 di Asti rappresentava il centro, corrispondente grosso modo a quello che alla fine del XIII secolo costituiva il \"posse civitatis astensis\", e i cui paesi erano qualificati come \"luoghi nuovi\" del Comune. Quest'area era definita Astesana. Le restanti parti della Contea erano le terre dei Vassalli, i cui signori riconoscevano (o avrebbero dovuto riconoscere) l'alto dominio del governo astigiano.\nAll'interno dell'Astesana, poi esistevano altre differenziazioni di tipo politico-amministrativo.\nTutto attorno alla capitale Asti, per il raggio di oltre dieci chilometri, si estendeva il \"Distretto cittadino\", una vera e propria area metropolitana \"ante litteram\" corrispondente a una ventina di paesi e villaggi che venivano recepiti nella sostanza come circoscrizioni di pertinenza urbana. In essi il comune di Asti nominava i Podest\u00e0 scegliendoli fra i membri del suo Consiglio cittadino.\nLe localit\u00e0 del Distretto cittadino erano i seguenti paesi: Antignano, Cantarana, Camerano, Castell'Alfero, Cinaglio, Dusino San Michele, Montegrosso d'Asti, Mongardino, Portacomaro, San Damiano d'Asti (solo per le frazioni di Gorzano e Lavezzole), Scurzolengo, Tigliole, Villafranca d'Asti; pi\u00f9 una serie di Podesterie antiche ancora oggi esistenti come frazioni o circoscrizioni dette \"Ventine\": Bellangero, Castiglione, Migliandolo, Montemarzo, Quarto d'Asti, San Marzanotto, Sessant, Serravalle, Vaglierano, Variglie.\nLe terre feudali dell'Astesana.\nErano i feudi spettanti ad Asti e in conseguenza al suo legittimo signore, mantenuti o goduti da nobili cittadini astigiani.\nAgliano, Buneo, Calosso, Camerano Casasco, Canale, Castagnito, Castellero, Castellinaldo, Cellarengo, Ceresole, Cortandone, Cortanze, Cossombrato, Costigliole d'Asti, Ferrere, Frinco, Govone, Isola d'Asti, Magliano Alfieri, Maretto, Monale, Mont\u00e0, Montafia, Montaldo Roero, Montaldo Scarampi, Monteu Roero, Monticello, Neviglie, Piea, Pocapaglia, Pralormo, Priocca, Revigliasco, Roatto, San Damiano d'Asti, Sanfr\u00e8, San Marzano Oliveto, San Martino Alfieri, San Paolo Solbrito, Santo Stefano Roero, Settime, Sommariva Bosco, Sommariva Perno, Trezzo Tinella, Vezza, Viale d'Asti.\nIl Capitanato dell'Astesana.\nNell'ambito dell'Astesana il governo orleanese istitu\u00ec un vero \"cordone sanitario\" e strategico contro le mire espansionistiche dei Savoia. Era costituito da dodici localit\u00e0 ben munite e fortificate, con precise funzioni di presidio del territorio: si chiamava \"Capitanato dell'Astesana\" perch\u00e9 era comandato da un Capitano eletto dal Duca in persona o dal Governatore della Contea. Le localit\u00e0 che lo componevano non potevano essere assegnate in feudo, anche se generalmente ospitavano un \"castellano\" con funzioni di coordinamento militare, scelto tra i migliori esponenti del patriziato cittadino.\nLe localit\u00e0 erano: Azzano, Baldichieri, Buttigliera d'Asti, Canelli, Castagnole Lanze, Celle Enomondo, Chiusano, Castelnuovo Don Bosco, Montechiaro d'Asti, Neive, Vigliano d'Asti, Villanova d'Asti.\nIl Capitanato di Bra e Cherasco e i feudi delle Langhe.\nLe importanti cittadine di Bra e Cherasco appartenevano al Comune di Asti gi\u00e0 dal XIII secolo. Costituivano un capitanato autonomo. Le altre terre di seguito elencate, tenute in feudo per lo pi\u00f9 dall'antica aristocrazia locale, appartenevano alla Contea di Asti ma non erano considerate facenti parte dell'Astesana.\nBergolo, Bonvicino, Bosia, Bra, Cherasco, Castelletto Uzzone, Castiglione Falletto, Castino, Cigli\u00e8, Clavesana, Cortemilia, Cossano Belbo, Denice, Dogliani, Farigliano, Gorrino, La Morra, Lequio Berria, Marsaglia, Mombaldone, Monesiglio, Murialdo, Novello, Perletto, Rocchetta Belbo, Saliceto, San Giorgio Scarampi, Santo Stefano Belbo, Serralunga d'Alba, Torre Bormida, Vesime,\nLe terre del vescovado.\nIl Vescovo di Asti gi\u00e0 nel XIII secolo aveva concesso le terre (estese tra Tanaro e Borbore) su cui esercitava giurisdizione secolare al Comune di Asti, che a sua volta le infeudava a nobili famiglie della Citt\u00e0. Oltre a queste localit\u00e0, comprese nell'elenco dei Feudi dell'Astesana, controllava direttamente alcuni centri dell'alta valle del Tanaro: Benevagienna, Trinit\u00e0, Sant'Albano, Piozzo.\nLe terre tenute dal conte di Savoia.\nQueste localit\u00e0, acquisite dal Comune di Asti nel corso del XIII secolo, e da esso concesse in feudo ai conti di Savoia, appartenevano ancora nominalmente alla contea orleanese.\nCarignano, Cumiana, Riva di Chieri, Poirino, Vigone.\nIl marchesato di Ceva.\nPur mantenendo una sua autonomia istituzionale e amministrativa, il Marchesato di Ceva continuava a riconoscere l'alto dominio di Asti e del suo legittimo signore. Anche se non faceva parte della \"patria astese\" n\u00e9 dell'Astesana, era una componente di tutto rilievo dello stato Orleanese-Astigiano, alla cui gestione finanziaria e fiscale aveva il compito di contribuire per la quarta parte.\nBagnasco, Battifollo, Castellino Tanaro, Ceva, Garessio, Igliano, Lisio, Monasterolo, Montezemolo, Niella Tanaro, Nucetto, Pamparato, Priero, Riofreddo di Calizzano, Roascio, San Michele Mondov\u00ec, Torresina, Viola.\nLe modifiche di casa Savoia.\nA partire dal 1538 l'antico stato Orleanese-Astigiano entrava in definitivo possesso di casa Savoia nelle mani del duca Emanuele Filiberto di Savoia, che assunse i titoli di \"conte di Asti e marchese di Ceva\". La '\"piemontizzazione\" delle terre astigiane fu per\u00f2 un fenomeno molto lento, anche perch\u00e9 per un lungo periodo i duchi sabaudi rispettarono l'integrit\u00e0 e le strutture amministrative dell'antica \"patria Astese\" e gli astigiani, dal canto loro, rivendicavano ad ogni occasione la loro \"alterit\u00e0\" rispetto alle terre piemontesi.\nFu sotto il dominio di Carlo Emanuele I di Savoia che iniziarono modifiche tali da smantellare, nel corso di un secolo, lo stato astigiano, trasformandolo definitivamente nell'Astesana moderna. Le prime amputazioni, ancora alla fine del XVI secolo, riguardarono Bra e Cherasco nonch\u00e9 la marca di Ceva. Subito dopo, quasi per risarcimento, alla contea di Asti veniva assegnata l'antica, piccola contea di Cocconato, o dei Radicati (dal nome della famiglia dominante) rimasta indipendente fino al 1586. Diventavano definitivamente astigiane le terre di Cocconato, Aramengo, Robella, Passerano, Marmorito, Primeglio, Schierano, Capriglio, Bagnasco di Montafia.\nAlla met\u00e0 del XVII secolo, con l'istituzione della Provincia di Alba, furono sottratti alla \"patria Astese\" buona parte dei comuni costituenti il territorio oggi definito \"Roero\", nonch\u00e9 una serie di paesi dell'alta Langa attorno a Cortemilia; dopo il 1709 la creazione della provincia di Acqui port\u00f2 alla perdita di altri paesi della Valle Bormida. A parziale integrazione di quanto sottratto, l'Astesana riebbe in quell'epoca i \"feudi imperiali\" sottratti in antico da Giangaleazzo Visconti, ma rimasti astigiani per cultura, usi, tradizioni, commerci. Si tratta di Mombercelli, Vinchio, Castelnuovo Calcea, Rocca d'Arazzo, Rocchetta Tanaro, Belveglio, Castello d'Annone.\nAgli inizi del XVIII secolo la politica assolutista e centralistica di Vittorio Amedeo II port\u00f2 alla definitiva soppressione della Contea di Asti, a cui nel frattempo si era sovrapposta la Provincia che ne ricalcava i confini. Si pu\u00f2 dire comunque che l'Astesana classica, quella ancora oggi identificabile ed enucleabile all'interno dell'attuale provincia di Asti, ebbe il suo assetto moderno dopo il 1631, e i suoi confini definitivi nel 1737, allorch\u00e9 vi furono nuovamente annessi i \"feudi imperiali\".\nI Comuni dell'Astesana Classica.\nSono i comuni che costituiscono l'Astesana contemporanea, definita dalle integrazioni territoriali sopra citate.\nA partire dalla met\u00e0 del XVIII secolo, il territorio si articol\u00f2 convenzionalmente in Alta Astesana, comprendente le terre situate oltre la riva destra del Tanaro, e in Bassa Astesana, costituita dalla capitale e dalle terre a sinistra del fiume.\nAsti, Albugnano, Aramengo, Antignano, Baldichieri d'Asti, Berzano di San Pietro, Buttigliera d'Asti, Camerano Casasco, Cantarana, Capriglio, Castell'Alfero, Castellero, Castelnuovo Don Bosco, Cellarengo, Celle Enomondo, Chiusano, Cinaglio, Cisterna, Cocconato, Cortandone, Cortanze, Cortazzone, Cossombrato, Dusino San Michele, Ferrere, Frinco, Maretto, Monale, Moncucco Torinese, Montafia, Montechiaro d'Asti, Passerano Marmorito, Piea, Pino d'Asti, Portacomaro, Revigliasco d'Asti, Roatto, Robella, San Damiano d'Asti, San Martino Alfieri, San Paolo Solbrito, Scurzolengo, Settime, Soglio, Tigliole, Tonengo, Vaglierano, Valfenera, Viale d'Asti, Villafranca d'Asti, Villanova d'Asti.\nAgliano, Azzano, Belveglio, Calosso, Canelli, Castagnole Lanze, Castelnuovo Calcea, Coazzolo, Costigliole d'Asti, Isola d'Asti, Moasca, Mombercelli, Mongardino, Montaldo Scarampi, Montegrosso d'Asti, Rocca d'Arazzo, Rocchetta Tanaro, San Marzano Oliveto, Vigliano d'Asti, Vinchio.\nLa provincia di Asti fu soppressa nel 1859 e aggregata a quella di Alessandria. L'identit\u00e0 dell'Astesana continu\u00f2 tuttavia ad esistere, ed anzi a rafforzarsi all'interno della nuova provincia, ancora una volta come carattere di \"alterit\u00e0\" e motivo di distinzione nei confronti di altre terre quali il Monferrato o l'Alessandrino. Dal punto di vista amministrativo divenne \"Circondario\" mantenendo il precedente assetto. I Circondari furono aboliti per legge nel 1927. Nel 1935 la provincia di Asti fu ripristinata, ma con confini diversi rispetto all'antica: ai 70 comuni dell'Astesana classica, ritenuti troppo pochi per costituire da soli un organismo provinciale, furono aggregati altri 50 comuni sottratti all'Alto e al Basso Monferrato. Di questi oltre met\u00e0 avevano fatto parte dell'Astesana antica o della Contea d'Asti, altri non ne avevano mai condiviso storia o istituzioni prima di allora.\nA partire dal secondo dopoguerra la nuova provincia di Asti cominci\u00f2 erroneamente a essere identificata con il Monferrato, e l'identit\u00e0 dell'antica patria dell'Astesana fu accantonata fino quasi a smarrirsi.\nIl recupero dell'antica e mai totalmente sopita territorialit\u00e0 \u00e8 fenomeno recente."}
{"id": "3204735", "revid": "729019", "url": "https://it.wikipedia.org/wiki?curid=3204735", "title": "Salvatore Bono", "text": "Biografia.\nConseguito il diploma magistrale a Partanna nel 1939 dovette interrompere gli studi poich\u00e9 venne chiamato al servizio militare all'inizio della seconda guerra mondiale.\nDivenuto sottotenente di fanteria venne inizialmente inviato in Jugoslavia, per essere poi assegnato al \"gruppo scorta tradotte e vigilanza treni\" in varie stazioni fino ad arrivare nel 1942 in un reparto di fanteria della IV Armata, alla Stazione di Nizza dove partecip\u00f2 alla costituzione del Costamiles di Nizza- Ville in occasione della occupazione italiana della Francia meridionale.\n\u00c8 deceduto a Campobello di Mazara il 28 maggio 1999 a 79 anni.\nLo scontro di Nizza.\nL'8 settembre 1943, a seguito alla notizia dell'armistizio di Cassibile i reparti tedeschi iniziarono a disarmare tutte le postazioni italiane che si trovavano lungo la ferrovia.\nIn serata, circa una settantina di tedeschi si rec\u00f2 presso la stazione centrale di Nizza dove la piccola guarnigione era comandata dal capitano Carlo Breviglieri ed affidata al sottotenente Salvatore Bono. Il capitano tedesco, con un uomo di scorta, penetr\u00f2 all'interno dello stanzone ove era stato costituito il comando e pretese la resa incondizionata dei militari italiani e la consegna delle armi. Il capitano Breviglieri rifiut\u00f2 l'intimazione e, a un segnale convenuto, fece aprire il fuoco sull'ufficiale tedesco e la sua scorta. Salvatore Bono, per primo apr\u00ec il fuoco contro l'ufficiale e l'uomo di scorta che gli si trovava vicino.\nL'attacco di Bono scaten\u00f2 la reazione tedesca contro i militari italiani di presidio e tra i primi cadde il capitano Breviglieri. Bono, insieme a pochi altri cerc\u00f2 rifugio in uno sgabuzzino da dove riusc\u00ec a sorprendere e a disarmare un ufficiale tedesco entrato all'interno per prenderli prigionieri. Impugnata una bomba a mano Bono si prepar\u00f2 a scagliarla contro i militari tedeschi che nel frattempo stavano penetrando nello stanzone del Comando ma fu da questi anticipato. Infatti fu investito dalla deflagrazione da una granata tedesca che fece deflagrare anche quella che aveva in mano Bono perse il braccio destro e l'occhio sinistro.\nFerito gravemente fu ricoverato presso il nosocomio civile San Rocco, ma dopo alcuni giorni i tedeschi lo deportarono al campo di concentramento di Pierrefeu du Var.\nNel dicembre dello stesso anno, essendo ancora in regime di deportazione, riesce ad ottenere un permesso per raggiungere Nizza, allo scopo di sottoporsi ad ulteriori cure, ma in quella citt\u00e0 rester\u00e0 molti mesi e con il pretesto di essere stato nominato addetto culturale presso il Consolato Italiano evitando cos\u00ec di essere riconsegnato ai tedeschi.\nNel 1944, ricercato dalla Gestapo, ritorn\u00f2 in Italia passando per Genova (nei giorni del bombardamento), Alessandria e Vercelli fino a raggiungere Milano dove viene riassunto dall'esercito italiano come ufficiale a disposizione.\nL'anno successivo, a Stresa, ha il primo incontro con il comandante \u201cRenato\u201d che guidava la brigata partigiana \u201cStefanoni\u201d di cui entrer\u00e0 a far parte ufficialmente, anche se per alcuni giorni.\nRiuscito a raggiungere Roma nel giugno 1945 venne ricoverato presso il centro mutilati San Carlo dove rimase fino al 1947, quando prese servizio presso il Consolato Generale d'Italia a Marsiglia.\nDopo qualche mese si fece trasferire all'Ufficio Archivi di Nizza dove rimase per un trentennio.\nIntanto si era laureato in Pedagogia a Genova ed il 15 aprile 1947 gli era stata conferita la Medaglia d'oro al valor militare.\nAll'inizio degli anni sessanta, nonostante fosse privo della mano destra e di un occhio, aveva cominciato a dipingere sviluppando un personalissimo stile caratterizzato da quelle che il critico Disma Tumminello defin\u00ec \u201cfigurazioni fitomorfe\u201d atte ad esprimere \u201cil desiderio inconscio di ritorno alla natura\u201d.\nLe sue opere sono state esposte alla \"Galerie Internationale\" di Nizza."}
{"id": "3204744", "revid": "729019", "url": "https://it.wikipedia.org/wiki?curid=3204744", "title": "Cesare Ponza di San Martino", "text": "Di nobile famiglia dei Conti di San Martino, era figlio di Gustavo Ponza di San Martino, senatore del Regno di Sardegna prima e del Regno d'Italia poi e fratello minore di Coriolano Ponza di San Martino, generale e ministro della Guerra.\nCesare Ponza di San Martino fu, fino all'anno della morte, comandante designato d'Armata in caso di guerra."}
{"id": "3204758", "revid": "1442080", "url": "https://it.wikipedia.org/wiki?curid=3204758", "title": "Sex with an X", "text": "Sex with an X \u00e8 il secondo album in studio dal gruppo rock scozzese The Vaselines. \u00c8 stato pubblicato il 14 settembre 2010 dalla etichetta discografica Sub Pop.\nIl primo singolo estratto dall'album, \"I Hate The 80's\" \u00e8 stato pubblicato il 10 giugno 2010. Il secondo singolo, Sex with an X, \u00e8 stato pubblicato il 24 agosto 2010."}
{"id": "3204759", "revid": "1086846", "url": "https://it.wikipedia.org/wiki?curid=3204759", "title": "Unione Sportiva Savoia 1922-1923", "text": "Questa voce raccoglie le informazioni riguardanti il Savoia nelle competizioni ufficiali della stagione 1922-1923.\nOrganigramma societario.\nArea direttiva\nArea organizzativa\nArea tecnica"}
{"id": "3204761", "revid": "1543377", "url": "https://it.wikipedia.org/wiki?curid=3204761", "title": "A Christmas Cornucopia", "text": "A Christmas Cornucopia \u00e8 il quinto album in studio e primo album natalizio della cantautrice scozzese Annie Lennox. \u00c8 stato pubblicato il 12 novembre 2010 in Germania, il 15 nel Regno Unito ed il 16 negli Stati Uniti. Il primo singolo, \"Universal Child\", \u00e8 stato pubblicato digitalmente il 12 ottobre 2010.\nDescrizione.\nIl disco contiene interpretazioni di classiche canzoni natalizie e l'inedito \"Universal Child\", scritto dalla Lennox e pubblicato come primo singolo il 12 ottobre. La cantante aveva interpretato il brano ad \"American Idol\" nell'aprile 2010. Si tratta del primo lavoro discografico di Annie Lennox per la casa discografica Island Records.\nIl 4 novembre Annie Lennox ha pubblicato sul proprio canale YouTube il video per il brano \"God Rest Ye Merry Gentlemen\"."}
{"id": "3204763", "revid": "3115", "url": "https://it.wikipedia.org/wiki?curid=3204763", "title": "Cenere (Silvia Olari)", "text": "Cenere \u00e8 il terzo singolo estratto dal primo album della cantante italiana Silvia Olari, dal titolo \"Libera da\" sotto etichetta Warner Music Italy.\nIl singolo \u00e8 entrato in rotazione radiofonica il 28 settembre 2010.\nL'artista definisce il brano \u201ccome una rinascita, una concezione pi\u00f9 positiva della vita nel superare gli ostacoli e le difficolt\u00e0\u201d."}
{"id": "3204764", "revid": "787565", "url": "https://it.wikipedia.org/wiki?curid=3204764", "title": "Emilio Ponzio Vaglia", "text": "Biografia.\nNacque a Torino il 5 dicembre 1831, figlio di Giuseppe e Eugenia Arnulfi. Arruolatosi nell'Armata Sarda, dal 14 novembre 1845 inizi\u00f2 a frequentare la Regia Accademia Militare di Torino da cui usc\u00ec il 1 ottobre 1849 con il grado di sottotenente assegnato all'artiglieria. Fu promosso tenente l'11 agosto 1851, e l'anno successivo si distinse per il comportamento tenuto in occasione dello scoppio della polveriera di borgo Doria a Torino, avvenuto il 26 aprile 1852, tanto da essere poi insignito della medaglia di bronzo al valor militare. \nTra il 1855 e il 1856, insieme all'amico Fiorenzo Bava Beccaris, combatte in Crimea con il Corpo di spedizione sardo. Promosso capitano il 13 marzo 1859, in quell'anno partecip\u00f2 alla seconda guerra d'indipendenza italiana. Il 31 dicembre 1861 fu promosso maggiore, e nel 1862 divenne membro del comitato d'artiglieria. Nel 1866 combatte nella terza guerra d'indipendenza italiana come comandante di una Brigata d'artiglieria a cavallo, insignito di una menzione onorevole, il 24 giugno prese parte alla battaglia di Custoza dove si merit\u00f2 la Croce di Cavaliere dell'Ordine militare di Savoia. Il 2 maggio 1868 spos\u00f2 la signorina Maria Luisa Francesca Rogier, con la quale ebbe quattro figli, Roberto, Bianca, Giorgia e Olga.\nNominato Vicecomandante della Scuola di applicazione di artiglieria e genio il 19 aprile 1869, fu promosso tenente colonnello il 1 giugno 1871. Comandante del 12\u00b0 Reggimento artiglieria da campagna dal 6 maggio 1875, il 23 dicembre dello stesso anno fu nominato colonnello, e il 9 giugno 1877 divenne comandante del 7\u00b0 Reggimento artiglieria da campagna. Il 14 luglio 1881 assunse il comando dell'artiglieria territoriale di Piacenza, e il 27 aprile 1882, promosso colonnello brigadiere, ebbe il comando della Brigata Pistoia, venendo promosso maggior generale il 1 giugno 1882. Nell'agosto dello stesso anno fu inviato presso la corte dello zar Alessandro III in occasione delle grandi manovre dell'Esercito Imperiale Russo. \nAiutante di campo generale effettivo di S.M. il Re Umberto I, di cui godeva della massima fiducia, dal 4 ottobre 1883, assunse il comando della Divisione militare di Firenze il 6 marzo 1887, e il 10 dello stesso mese divenne Aiutante di campo generale onorario. Tenente generale dal 2 ottobre 1887, assunse il comando dell'XI Corpo d'armata l'11 dicembre 1892, e dal 26 gennaio 1893 al 15 dicembre 1899 fu Primo Aiutante di Campo Effettivo del Re. Il 2 gennaio 1894 fu nominato Ministro facente funzioni della Real Casa, divenendo effettivo dal 10 al 16 dicembre 1899. Fu, insieme a Felice Avogadro di Quinto, fra gli ufficiali che, il 29 luglio 1900 a Monza, accompagnavano re Umberto I sulla carrozza sulla quale il re venne colpito a morte dall'anarchico Gaetano Bresci: Umberto mor\u00ec fra le sue braccia appena dopo che il re fu trasportato alla Villa Reale. Investito dalle polemiche per non aver protetto con il proprio corpo re Umberto I come aveva invece fatto Benedetto Cairoli in occasione dell\u2019attentato di Giovanni Passannante a Napoli nell'autunno del 1878, fu riconfermato nell'incarico dal nuovo monarca, Vittorio Emanuele III, divenendo poi Ministro di Stato, incarico che ricopr\u00ec fino al 1909, quando si dimise per limiti d'et\u00e0. Fu Senatore del Regno d'Italia dal 25 ottobre 1896 alla data della sua morte, avvenuta a Roma il 29 dicembre 1912."}
{"id": "3204768", "revid": "767487", "url": "https://it.wikipedia.org/wiki?curid=3204768", "title": "La prima corsa automobilistica Susa Moncenisio", "text": "La prima corsa automobilistica Susa Moncenisio \u00e8 un film documentario del 1904 di Roberto Omegna. A differenza di quanto appare dal titolo del documentario, in realt\u00e0 l'edizione della corsa automobilistica Susa-Moncenisio ripresa all'epoca, non fu la prima, bens\u00ec la seconda, infatti la prima edizione di questo evento si svolse il 27 luglio 1902.\nDescrizione.\nNell'estate del 1904 i fotografi torinesi Arturo Ambrosio e Roberto Omegna si recarono ad assistere alla corsa automobilistica in salita Susa-Moncenisio. Con una macchina da presa acquistata in Francia, Omegna effettu\u00f2 le riprese di alcune fasi dell'evento.\nIn realt\u00e0 si tratt\u00f2 di una sperimentazione, visto che per Omegna fu la prima volta che utilizz\u00f2 l'apparecchio, e questi ebbe anche l'idea di porre una macchina da presa su un'automobile e seguire le auto in gara, come l'odierno sistema di \"camera-car\".\nFu probabilmente il primo documentario di produzione italiana, il primo in assoluto tra quelli del genere sportivo, nonch\u00e9 la prima pellicola prodotta da quella ditta che alcuni anni dopo sarebbe divenuta l'\"Ambrosio Film\".\nNota tecnica.\nDei 98 metri di filmato non \u00e8 rimasto nemmeno un frammento, ed \u00e8 quindi andato perduto."}
{"id": "3204774", "revid": "545945", "url": "https://it.wikipedia.org/wiki?curid=3204774", "title": "Far*East Movement", "text": ""}
{"id": "3204777", "revid": "290948", "url": "https://it.wikipedia.org/wiki?curid=3204777", "title": "Soluzione elettrolitica", "text": ""}
{"id": "3204778", "revid": "290948", "url": "https://it.wikipedia.org/wiki?curid=3204778", "title": "Solido ionico", "text": ""}
{"id": "3204779", "revid": "767487", "url": "https://it.wikipedia.org/wiki?curid=3204779", "title": "Carburo di argento", "text": "Il carburo di argento \u00e8 un composto inorganico dell'argento con il carbonio. Si presenta come un solido biancastro o grigio.\nPropriet\u00e0.\nIl carburo di argento \u00e8 insolubile in acqua e non sono conosciuti solventi capaci di scioglierlo.\n\u00c8 un potente esplosivo capace di detonare a circa 3460 m/s e senza sviluppare alcun gas, secondo la seguente reazione:\nIl composto \u00e8 poco pericoloso quando umido ma diventa instabile una volta asciutto, e la sola luce del sole pu\u00f2 farlo detonare; \u00e8 inoltre tossico.\nSintesi.\nLa sintesi del carburo di argento avviene facendo gorgogliare acetilene in una soluzione di nitrato di argento e acido nitrico diluito (per controllare la reazione).\nDopo poco precipita un solido bianco."}
{"id": "3204780", "revid": "290948", "url": "https://it.wikipedia.org/wiki?curid=3204780", "title": "Sale fuso", "text": ""}
{"id": "3204781", "revid": "111870504", "url": "https://it.wikipedia.org/wiki?curid=3204781", "title": "Romprezzagno", "text": "Romprezzagno (\"Rumperzagn\" in dialetto locale, \"Lumparzagn\" in dialetto casalasco-viadanese) \u00e8 una frazione del comune italiano di Tornata. Fu comune autonomo fino al 1867."}
{"id": "3204783", "revid": "134177", "url": "https://it.wikipedia.org/wiki?curid=3204783", "title": "Agostino Ricci", "text": "Biografia.\nIl tenente colonnello Agostino Ricci fu vicecomandante della Scuola di guerra di Torino dalla fondazione, nel 1867, fino al 1877. Dal 1867 al 1870 vi insegn\u00f2 anche arte militare.\nFu sua, probabilmente, la prima idea che port\u00f2 alla nascita dal corpo degli Alpini, nel 1896 apparso sulla \"Rivista Militare\" , infatti, scrisse.\n\"Quando nel 1868 studiai il primo progetto di campagna logistica per la Scuola di Guerra, mi colp\u00ec l'idea dell'utilit\u00e0 che vi sarebbe stata di avere una fanteria speciale da impiegare in montagna e volendo farne la prova ideai di destinare a tale servizio alcuni battaglioni di bersaglieri mobilitati con le classi in congedo delle zone alpine in cui si doveva operare, e nella preparazione della campagna attuai tale concetto che, perfezionato nelle campagne successive, fece nascere l'idea delle truppe alpine come mi disse un giorno il Generale Ricotti che ne fu l'istitutore\"."}
{"id": "3204788", "revid": "827882", "url": "https://it.wikipedia.org/wiki?curid=3204788", "title": "Castelponzone", "text": "Castelponzone (\"Cast\u00e9l\" in dialetto locale e cremonese) \u00e8 l'unica frazione del comune italiano di Scandolara Ravara.\nOrigini del nome.\nIl nome di Castelponzone deriva dalla denominazione storica del borgo. Veniva infatti chiamato \"Il Castelletto\" in quanto sorgeva una fortificazione signorile attorno alla quale si svilupp\u00f2 la localit\u00e0, nella piena campagna, a pochi chilometri a nord del Po. \"Ponzone\" deriva dal nome della famiglia che governava su Cremona e il suo territorio, spesso nominata anche come famiglia \"Ponzona\".\nStoria.\nSi hanno testimonianze di Castelponzone solo agli inizi del XV secolo che grazie alla sua rocca era considerato come punto fondamentale di forza e rifugio per la casata dei Ponzoni, signori di Cremona e fedeli castellani dei duchi di Milano, durante le lotte contro i Cavalcab\u00f2. Il duca di Milano Filippo Maria l'Anglo Visconti, Francesco e Galeazzo Sforza, tra gli altri, riconobbero a Giovan Galeazzo Ponzone pi\u00f9 volte e in particolare col Diploma 8 ottobre 1416, il possesso del feudo e quindi il diritto di esercitare la giustizia civile e penale, di riscuotere le tasse e dazi e imporre calmieri. In questo modo si costitu\u00ec il feudo di Castelponzone che racchiudeva Scandolara Ravara, San Martino del Lago, San Lorenzo Aroldo, C\u00e0 de' Soresini, San Faustino, Cornale, Caruberto, Casaletto di Sotto, Villa de' Talamazzi.\nCastelponzone era il centro commerciale e sociale del feudo oltre ad essere il luogo in cui si amministrava la giustizia ed erano presenti le prigioni.\nNel gennaio del 1648 nella fase conclusiva della Guerra dei Trent'anni i francesi assediarono la localit\u00e0, incendiando la rocca che era tenuta dai soldati spagnoli. Nel 1659 venne ricostruita ma a met\u00e0 del 700 distrutta per effettuare studi di tipo archeologico.\nIl 6 maggio 1697 mor\u00ec il conte Pietro Martire Ponzone senza lasciare figli eredi. Con lui si estinse quindi la successione maschile dei Ponzoni, ma il borgo rimase in famiglia in quanto la contessa Beatrice Ponzone, nipote del suddetto conte Pietro Martire Ponzone, lo acquist\u00f2.\nLa Contessa spos\u00f2 in seguito il marchese Giovan Francesco Ala di Cremona e inizi\u00f2 cos\u00ec il casato della famiglia dei marchesi Ala Conte Ponzone.\nL'influenza e il potere della famiglia dei Ponzoni si mantenne fino al 2 maggio del 1842, giorno della morte dell'ultimo discendente, il marchese Giuseppe Sigismondo Ala Conte Pietro Martire Ponzone.\nA seguito dell'Unit\u00e0 d'Italia i possedimenti dei Ponzoni vennero frazionati fra diversi acquirenti.\nCastelponzone costitu\u00ec un comune autonomo fino al 28 settembre 1934; in tale data venne aggregato al comune di Scandolara Ravara con regio Decreto 28 settembre 1934 N. 1732.\nLa famiglia Ponzoni non si \u00e8 estinta, ma ha continuato a tramandare il proprio titolo. Gli ultimi discendenti di questa famiglia sono il conte Aleramo Ponzoni e il figlio conte Alessio Ponzoni.\nLa Rocca.\nLa Rocca fu per molto tempo il centro del borgo e ragione di sviluppo dello stesso. Era circondata da un fossato e rappresentava punto fondamentale di rifugio e protezione. Nel gennaio 1648 venne assediata e distrutta durante l'invasione francese e ricostruita successivamente nel 1659, come testimoniano notizie di una lapide posta all'ingresso della rocca. Subito dopo la met\u00e0 del XIX secolo (1860), per\u00f2 venne abbattuta in modo definitivo dal signor Carlo Bettarini per lo studio degli elementi costruttivi, perdendo cos\u00ec numerosi monumenti e testimonianze. Nel 1866 venne chiuso anche il fossato che circondava la Rocca.\nI Cordai.\nSi tratta di un lavoro artigianale relativo alla realizzazione di corde e funi che un tempo coinvolgeva tutte le famiglie. Ormai \u00e8 scomparso e se ne rilevano poche realt\u00e0. Nei campi la coltura della canapa, necessaria per la produzione delle corde dopo un complesso procedimento, aument\u00f2 sempre di pi\u00f9 favorendo lo sviluppo di quest'arte che rappresent\u00f2 per secoli la principale attivit\u00e0 del borgo. \nDa ricordare \u00e8 il tipico gergo utilizzato dai cordai del quale rimangono poche parole conosciute dai figli e non pi\u00f9 tramandate.\nInfrastrutture e trasporti.\nTra il 1888 e il 1954 Castelponzone era servita da una stazione della tranvia Cremona-Casalmaggiore, gestita in ultimo dalla societ\u00e0 Tramvie Provinciali Cremonesi."}
{"id": "3204795", "revid": "149727", "url": "https://it.wikipedia.org/wiki?curid=3204795", "title": "Castel Ponzone", "text": ""}
{"id": "3204814", "revid": "36426", "url": "https://it.wikipedia.org/wiki?curid=3204814", "title": "Certosa reale di Collegno", "text": "La Certosa Reale di Collegno nacque come monastero nella citt\u00e0 di Collegno, comune italiano della citt\u00e0 metropolitana di Torino; la costruzione della Certosa fu commissionata nel 1641 da Cristina di Francia, reggente di Savoia, sul modello architettonico della Grande Chartreuse di Grenoble (Francia).\nStoria.\nDal 1595 i monaci della Certosa di Banda, una localit\u00e0 sopra Villar Focchiardo, si erano trasferiti ad Avigliana. Nel 1629, per\u00f2, il duca Carlo Emanuele I, per ampliare le fortificazioni della citt\u00e0, era stato costretto a sfrattarli, promettendo di trovar loro una nuova sede. Tuttavia la guerra, la peste e la pace di Cherasco impedirono al duca, che era ormai morto, di mantenere i suoi propositi, e i certosini tornarono a Banda.\nIl nuovo duca, Vittorio Amedeo I, non dimentic\u00f2 i propositi del padre e riusc\u00ec a giungere a un accordo con i Certosini, a cui fu data l'abbazia valsusina, con l'obbligo di officiare anche nella cappella di Santa Maria. Vittorio Amedeo I mor\u00ec nel 1637 senza dare una nuova sede ai Certosini. La vedova Maria Cristina di Francia, recatasi in Francia per fare visita al fratello Luigi XIII, fu ospitata a Grenoble nella Grande Chartreuse, casa madre dell'ordine certosino. Dopo aver sentito la Santa Messa, fece voto che, se avesse ottenuto la pace, avrebbe edificato una certosa nella Metropoli di Collegno.\nFu cos\u00ec che la primavera successiva fu edificata la Certosa reale di Collegno.\nL'architettura originaria e le modifiche successive.\nLa Certosa \u00e8 sede dei monaci certosini per oltre 200 anni. In questo arco temporale il complesso monastico si arricchisce man mano di opere architettoniche e artistiche. Qui lavorano l'ingegnere Maurizio Valperga allora Primo Ingegnere del monarca, chiamato a progettare il complesso, e Filippo Juvarra, progettista dell'ampliamento settecentesco e del portale di ingresso, ultimato nel 1737 per volere di re Carlo Emanuele III. Il lavoro del Valperga non fu portato a termine, ma il progetto \u00e8 visibile nell'incisione del Theatrum Sabaudiae.\nFanno parte di questo primo complesso storico la Chiesa Santissima Annunziata, le Tombe dei Cavalieri della Santissima Annunziata e l'Aula Hospitalis.\nL'ampliamento consiste nella costruzione di vasti fabbricati ottocenteschi disposti a pettine e detti \"padiglioni\", che hanno progressivamente trasformato la Certosa in una delle pi\u00f9 grandi strutture psichiatriche d'Italia. I confini dell'ambito ospedaliero coincidono con il muro di cinta, che fu abbattuto negli anni ottanta con la chiusura delle strutture psichiatriche.\nL'Ospedale Psichiatrico di Torino, a Collegno, \u00e8 diventato famoso per le vicissitudini dello smemorato di Collegno (caso Bruneri-Canella) e per il caso di Giorgio Coda.\nA seguito della dismissione dell'ospedale psichiatrico alcuni degli edifici sono oggi sede di uffici comunali e aule scolastiche universitarie, degli uffici amministrativi dell'ASL TO3, mentre il parco, che occupa un'area di circa 400.000\u00a0m\u00b2, \u00e8 molto apprezzato e frequentato da persone di ogni et\u00e0 : esso \u00e8 attraversato da viali alberati costituiti da specie arboree antiche, dotato di strutture sportive, ricreative, per il tempo libero e il relax. Il parco ospita una stagione estiva ricca di eventi culturali e spettacoli musicali.\nRiutilizzo contemporaneo delle strutture.\nNel 2004 sono iniziati i lavori di restauro del padiglione costruito tra il 1870 e il 1875 ad uso di \"lavanderia a vapore\" per il complesso psichiatrico. Una volta terminati i lavori di ristrutturazione del padiglione, con fini di recupero della struttura originale, gli spazi vengono destinati stabilmente al Centro Coreutico.\nNel 2006 viene occupato illegalmente lo stabile che ospitava l'ex Ospedale Psichiatrico Giudiziario e denominato \"Mezcal squat\"."}
{"id": "3204819", "revid": "599", "url": "https://it.wikipedia.org/wiki?curid=3204819", "title": "Ipotesi del 1434", "text": ""}
{"id": "3204820", "revid": "1573940", "url": "https://it.wikipedia.org/wiki?curid=3204820", "title": "Sumampattus", "text": "Sumampattus \u00e8 un genere di ragni appartenente alla famiglia Salticidae.\nEtimologia.\nIl nome \u00e8 composto da Sumampa, citt\u00e0 dell'Argentina settentrionale, fra i luoghi principali di rinvenimento, e dal suffisso \"-attus\", caratteristico di vari generi della famiglia Salticidae, un tempo denominata \"Attidae\".\nDistribuzione.\nLe tre specie note di questo genere sono diffuse in America meridionale, in particolare in Argentina e Paraguay.\nTassonomia.\nLa specie tipo di questo genere venne denominata \"Eustiromastix pantherinus\" Mello-Leit\u00e3o, 1942; uno studio dell'aracnologa Mar\u00eda Elena Galiano del 1983 l'ha fatta assurgere a genere a s\u00e9 con cambio di denominazione.\nA maggio 2010, si compone di tre specie:"}
{"id": "3204821", "revid": "767487", "url": "https://it.wikipedia.org/wiki?curid=3204821", "title": "A Girl Like That", "text": "A Girl Like That \u00e8 un film muto del 1917 diretto da Dell Henderson che aveva come protagonisti Irene Fenwick e Owen Moore. Prodotto e distribuito dalla Famous Players Film Company/Paramount Pictures, usc\u00ec nelle sale il 18 gennaio 1917.\nTrama.\nFiglia di un ladro ormai in pensione, Nell Gordon viene persuasa dalla vecchia banda del padre a partecipare a una rapina nella citt\u00e0 di Wheaton, convinta che il denaro del colpo servir\u00e0 a pagare le spese per la malattia del padre, vecchio e malato. La giovane, fattasi assumere come stenografa nella banca oggetto della rapina, riesce a sapere la combinazione della cassaforte. Ma poi, la ragazza si innamora di Jim Brooks, il cassiere della banca, e comincia a pentirsi di aver accettato di prendere parte a quella follia. Decide cos\u00ec di non portare fino in fondo il lavoro. I malviventi, per costringerla a completare il piano della rapina cos\u00ec come \u00e8 stato studiato, tentano di far scrivere al vecchio Gordon una lettera alla figlia per spingerla a collaborare, ma lui si rifiuta di farlo e loro gli sparano. Nell, quando viene a sapere quello che \u00e8 successo, accetta di cooperare ma, mentre loro stanno aprendo la cassaforte, fa scattare l'allarme che allerta la polizia cittadina. All'arrivo dello sceriffo, i rapinatori sono tutti arrestati e rinchiusi in prigione. Nell e Jim, adesso, possono sposarsi.\nProduzione.\nIl film fu prodotto dalla Famous Players Film Company.\nCast.\nIrene Fenwick, in seguito moglie di Lionel Barrymore, era una nota attrice teatrale che ha interpretato nella sua breve carriera cinematografica solo dieci film dal 1915 al 1917.\nOwen Moore era un famoso attore e il primo marito di Mary Pickford, da cui divorzier\u00e0 tre anni dopo, nel 1920. \nTra gli altri interpreti, in un ruolo secondario, anche Olive Thomas, gi\u00e0 bellissima modella ed ex Ziegfeld girl, in una delle sue prime apparizioni cinematografiche.\nDistribuzione.\nIl copyright del film, richiesto dalla Famous Players Film Co., fu registrato il 15 gennaio 1917 con il numero LP9990.\nDistribuito dalla Paramount Pictures, il film usc\u00ec nelle sale statunitensi il 18 gennaio 1917. In Portogallo fu distribuito il 23 luglio 1917 con il titolo \"Prisioneira do Amor\".\nNon si conoscono copie ancora esistenti della pellicola che viene considerata presumibilmente perduta."}
{"id": "3204822", "revid": "599", "url": "https://it.wikipedia.org/wiki?curid=3204822", "title": "Ipotesi del 1421", "text": ""}
{"id": "3204825", "revid": "767487", "url": "https://it.wikipedia.org/wiki?curid=3204825", "title": "Aleksej Rebko", "text": "Carriera.\nClub.\nDurante la sua carriera ha giocato con numerosi club, tra cui lo Spartak (con cui ha giocato 2 partite nella Champions League 2006-2007, per un totale di 13 minuti) e la Dinamo Mosca, in cui si \u00e8 trasferito nel 2010.\nNazionale.\nHa esordito in Nazionale nel 2009."}
{"id": "3204827", "revid": "1543377", "url": "https://it.wikipedia.org/wiki?curid=3204827", "title": "Omar Zoboli", "text": "Formazione.\nHa studiato l'oboe in Italia con Sergio Possidoni a Milano e contemporaneamente ha frequentato la facolt\u00e0 di Filosofia presso l'Universit\u00e0 di Bologna.\nSi \u00e8 poi trasferito in Germania per studiare con Heinz Holliger e, nel 1978 ha ottenuto il diploma di solista alla Musikhochschule di Freiburg in Brisgovia.\nNello stesso anno ha vinto il 1\u00ba Premio al Concorso Internazionale di Ancona e alla Rassegna Italiana di Giovani Interpreti della RAI.\nHa frequentato corsi di perfezionamento con Paul Dombrecht e Maurice Bourgue.\nAttivit\u00e0.\nLe sue prime registrazioni con opere di Antonio Pasculli hanno destato l'interesse della critica internazionale e gli hanno permesso di farsi conoscere con recital e concerti come solista in molti festival in Europa (Parigi, Berlino, Schleswig-Holstein, Zurigo, Varsavia, Milano), negli Stati Uniti e in Giappone, suonando come solista accompagnato da orchestre come la Suisse Romande a Ginevra, la Tonhalle di Zurigo, la Kammerorchester di Basilea, la Radiotelevisione della Svizzera Italiana Lugano, la RAI, la Verdi e I Pomeriggi Musicali a Milano, la Rotterdam Philharmonic, la Radio Cracovia.\nOltre all'oboe moderno, suona la musica del periodo barocco e classico su strumenti originali dell'epoca, estendendo poi l'interesse musicale verso altri strumenti quali il sax soprano.\nNel 1982 ha fondato l'Ottetto Classico Italiano (complesso di fiati), con il quale si \u00e8 esibito in tutta Europa.\n\u00c8 stato primo oboe dell'Orchestra della RAI di Napoli, della Radio della Svizzera Italiana, dell'Orchestra Sinfonica di San Gallo, dell'Orchestra da camera di Basilea. Con l'oboe barocco e classico ha collaborato con il Concentus Musicus Wien (Harnoncourt), il Giardino Armonico (Antonini), l'Orchestra La Scintilla di Zurigo e I Barocchisti (Diego Fasolis). \nHa registrato una trentina di dischi con opere dal Barocco ai giorni nostri per Accord, Claves Records, Divox, Ex Libris, Harmonia Mundi, Jecklin, Koch-Schwann, Stradivarius, Teldec, ecc.\nHa eseguito in prima assoluta opere a lui dedicate da Sylvano Bussotti, Niccol\u00f2 Castiglioni, Paul Glass, Eric Gaudibert, Francesco Hoch, Alessandro Lucchetti, Luca Mosca, Albert Moeschinger, Mario Pagliarani e Gianni Possio.\nDal 1991 si \u00e8 esibito, oltre che come solista, anche come direttore d'orchestra di propri progetti.\n\u00c8 docente di oboe e di musica da camera presso la Hochschule f\u00fcr Musik Basel. Tiene corsi di perfezionamento in Inghilterra, Spagna, Portogallo, Germania, Svezia, Svizzera (presso la Kammermusik-Akademie Blonay), Italia, Repubblica Ceca, Cina e America del Sud."}
{"id": "3204828", "revid": "122940897", "url": "https://it.wikipedia.org/wiki?curid=3204828", "title": "Rapporto Slattery", "text": "Il Rapporto Slattery, intitolato ufficialmente \"Il problema dello sviluppo dell'Alaska\", fu prodotto dal Dipartimento degli Interni degli Stati Uniti sotto il segretario Harold L. Ickes nel 1939\u201340. Prese il nome dal sottosegretario agli Interni Harry A. Slattery. Il rapporto, che trattava dello sviluppo dell'Alaska attraverso l'immigrazione, includeva una proposta per trasferire esuli europei, specialmente Ebrei provenienti dalla Germania e dall'Austria naziste, in quattro localit\u00e0 dell'Alaska, compresa Baranof Island, la Mat-Su Valley e Sitka. Skagway, Petersburg e Seward furono le uniche citt\u00e0 ad appoggiare la proposta.\nIl rapporto.\nNel novembre 1938, due settimane dopo la \"Notte dei cristalli\", Ickes propose l'uso dell'Alaska come un \"rifugio per esuli ebrei dalla Germania e da altre aree in Europa dove gli Ebrei erano assoggettati a oppressive restrizioni\". Il nuovo insediamento in Alaska avrebbe permesso agli esuli di aggirare le normali quote di immigrazione, perch\u00e9 l'Alaska era un territorio e non uno stato. Quell'estate Ickes aveva girato l'Alaska e si era incontrato con funzionari locali per discutere come migliorare l'economia locale e rafforzare la sicurezza in un territorio considerato vulnerabile all'attacco giapponese. Ickes pensava che gli Ebrei europei potessero essere la soluzione.\nNella sua proposta, Ickes sottolineava che 200 famiglie a causa della \"Dust Bowl\" si erano stabilite nella Matanuska Valley dell'Alaska. Il piano fu introdotto come progetto di legge dal senatore William King (Utah) e dal rappresentante Franck Havenner (California), entrambi democratici. La proposta dell'Alaska ottenne il sostegno del teologo Paul Tillich, del Consiglio Federale delle Chiese e del Comitato del Servizio degli Amici Americani.\nRisposta.\nIl piano ottenne scarso sostegno dai capi della comunit\u00e0 ebraica americana, con l'eccezione dei Sionisti laburisti d'America. Il rabbino Stephen Wise, presidente del Congresso Ebraico Americano, afferm\u00f2 che l'adozione della proposta dell'Alaska avrebbe determinato \"un'impressione sbagliata e offensiva... che gli Ebrei si stiano impadronendo di una qualche parte del paese per l'insediamento\".\nAnche gli Americani non ebrei si mobilitarono contro la proposta, basandosi sulla retorica antiebraica e sulla paura del socialismo che si credeva comunemente fosse associato alle popolazioni ebraiche europee.\nIl piano ricevette un duro colpo quando Franklin Roosevelt disse a Ickes che insisteva a limitare il numero di esuli a 10.000 all'anno per cinque anni, e con un'ulteriore limitazione che gli Ebrei non costituissero pi\u00f9 del 10% degli esuli. Roosevelt non menzion\u00f2 mai la proposta dell'Alaska in pubblico, e senza il suo sostegno il piano mor\u00ec.\nRacconti immaginari.\n\"Il sindacato dei poliziotti yiddish\" \u00e8 un romanzo di storia alternativa (o ucronia) del 2007 di Michael Chabon, su un territorio ebraico di lingua yiddish a Sitka."}
{"id": "3204830", "revid": "184755", "url": "https://it.wikipedia.org/wiki?curid=3204830", "title": "Trasporto di carica elettrica", "text": "Nell'ambito dei fenomeni di trasporto, il trasporto di carica elettrica corrisponde al movimento di specie cariche, che possono essere elettroni nel caso dei conduttori elettronici (materiali metallici, semiconduttori e grafite) o ioni nel caso dei conduttori ionici (elettroliti).\nSi pu\u00f2 avere inoltre il caso in cui il trasporto di carica elettrica \u00e8 attribuibile sia agli ioni sia agli elettroni (ad esempio nei solidi ionici); si parla in questo caso si \"trasporto misto\".\nA seconda della forza spingente che causa il trasporto di carica elettrica, questo pu\u00f2 avvenire per:\nTrasporto degli ioni per moto viscoso e meccanismo a salto.\nIl trasporto per migrazione degli ioni pu\u00f2 avvenire secondo due differenti tipologie di trasporto, a seconda del modo in cui si muovono all'interno dell'elettrolita:\nTrasporto degli ioni nelle soluzioni elettrolitiche per moto viscoso.\nNelle soluzioni elettrolitiche il trasporto di carica elettrica avviene grazie allo spostamento degli ioni che lo compongono. Tale spostamento pu\u00f2 avvenire per migrazione (associata alla presenza di un campo elettrico) o per convezione (associata alla presenza di un regime fluidodinamico di tipo convettivo). Generalmente in una soluzione elettrolitica non si ha lo sviluppo di moti convettivi particolarmente rilevanti, per cui la migrazione \u00e8 il meccanismo pi\u00f9 comune.\nDurante la migrazione si ha il simultaneo spostamento degli ioni negativi (anioni) verso l'anodo e degli ioni positivi (cationi) verso il catodo.\nQuando uno ione si trova fermo all'interno di una soluzione elettrolitica, attorno ad esso si ha la formazione di un \"guscio\" formato da altri ioni di carica opposta, in accordo con la teoria di Debye-H\u00fcckel.\nDurante il suo moto nella soluzione elettrolitica, tale ione viene rallentato da due fenomeni, che sono:"}
{"id": "3204835", "revid": "2730", "url": "https://it.wikipedia.org/wiki?curid=3204835", "title": "Morgan State University", "text": "La Morgan State University, ex Centenary Biblical Institute (1867-1890), Morgan College (1890-1939) Morgan State College (1939-1975), \u00e8 situata nel zona residenziale di Baltimora, nel Maryland. La Morgan \u00e8 un college storicamente nero ed \u00e8 designata \"public urban university\" (universit\u00e0 pubblica urbana) del Maryland. La Morgan \u00e8 la pi\u00f9 grande HBCU (Historically Black Colleges and Universities) nello Stato del Maryland. Come universit\u00e0 pubblica urbana del Maryland, la Morgan si impegna a fornire possibilit\u00e0 di istruzione superiore a tutte le persone indipendentemente dalle loro condizioni socio-economiche. Anche se \u00e8 un ente pubblico, la Morgan non \u00e8 parte dell'University System of Maryland; la scuola ha scelto di non entrare a far parte del sistema, ha un proprio governo che si chiama Board of Regents.\nStoria.\nLa Morgan \u00e8 stata fondata nel 1867 col nome di Centenary Biblical Institute, un seminario della Methodist Episcopal Church per formare i giovani nel ministero sacerdotale. Al momento della sua morte, Thomas Kelso, cofondatore e presidente del consiglio di amministrazione, sovvenzion\u00f2 il Male Free School and Colored Institute con un lascito del suo patrimonio.\nIn seguito ampli\u00f2 la sua missione di preparazione di insegnanti anche alle donne. La scuola fu ribattezzata Morgan College nel 1890 in onore del reverendo Lyttleton Morgan, il primo presidente del suo Consiglio di Amministrazione, che aveva donato un terreno al college.\nNel 1915 Andrew Carnegie diede alla scuola un contributo di 50.000 $ per realizzare un edificio accademico centrale. I termini della concessione includevano l'acquisto di una nuova sede per il college, il pagamento di tutte le obbligazioni e la costruzione di un edificio con il suo nome. Il college rispett\u00f2 le condizioni e si trasfer\u00ec nella sede attuale nel nord-est di Baltimora nel 1917. Esplose poi una polemica: nel 1918 la comunit\u00e0 bianca di Lauraville era infuriata perch\u00e9 la propriet\u00e0 Ivy Mill, dove la Morgan doveva essere costruita, era stata venduta a un college nero. Tentarono di revocare la vendita presentando un'azione legale alla corte di Towson, che la respinse. Fecero ricorso alla Court of Appeals of Maryland. Il giudice d'appello conferm\u00f2 la decisione della corte inferiore, non trovando fondamento alla contestazione che l'ubicazione del college in questa posizione sarebbe stato di disturbo per la quiete pubblica. Nonostante alcune minacce e diverse manifestazioni contro il progetto, al Morgan College venne concesso di costruire il nuovo sito e poi di espandersi. La Carnegie Hall, il pi\u00f9 antico edificio originale presente nel campus, fu eretto un anno dopo.\nLa Morgan rimase un'istituzione privata fino al 1939. In quell'anno, lo Stato del Maryland acquist\u00f2 la scuola in risposta ad uno studio dello Stato del Maryland che ritenne di dover fornire maggiori opportunit\u00e0 ai cittadini di colore. Il Morgan College divenne Morgan State College. Nel 1975 la Morgan aggiunse alcuni programmi di dottorato e il suo Consiglio di Amministrazione present\u00f2 una petizione all'assemblea legislativa del Maryland per ottenere lo status di Universit\u00e0.\nLa scuola ha subito vari restauri, tra cui la costruzione di un nuovo edificio sede di varie strumentazioni multimadiali (Communications Building &amp; Bridge), una nuova sede per le organizzazioni studentesche, un nuovo garage e una nuova biblioteca. Il Carl J. Murphy Fine Arts Center \u00e8 anche diventato un luogo molto utilizzato per rappresentazioni teatrali e concerti che si tengono a Baltimora e la sede di un museo di arte afroamericana.\nDidattica.\nAlla Morgan si possono conseguire il Bachelor's degree, il Master e il Dottorato di Ricerca. Pi\u00f9 di 6.600 studenti sono gli iscritti.\nRecentemente, l'accento \u00e8 stato posto sull'orientamento urbano dell'universit\u00e0. Questa enfasi \u00e8 stata inserita nei programmi universitari.\nA livello di laurea, l'universit\u00e0 offre il Master of Arts in:\nIl Master of Business Administration \u00e8 offerto in:\nIl Master of Science \u00e8 offerto in:\nIl Master of Science, corso di laurea in scienze, \u00e8 offerto in biologia, chimica e fisica.\nMaster professionali sono offerti in: \nIl Doctor of Education \u00e8 disponibile in:\nIl Doctor of Philosophy \u00e8 offerto in:\nIl Doctor of Engineering \u00e8 offerto in ingegneria civile, elettrica e industriale.\nInoltre offre il Doctor of Public Health, master e dottorato in social work.\nIscrizioni.\nDei circa 6.000 studenti non laureati e 616 laureati che frequentano la Morgan, circa il 35% provengono da fuori del Maryland; tra questi molti da paesi stranieri e la maggior parte da New York (stato), New Jersey e Pennsylvania.\nScuole e colleges.\nL'universit\u00e0 gestisce nove college, scuole e istituti.\nCollege of Liberal Arts.\nIl College of Liberal Arts \u00e8 la pi\u00f9 grande divisione accademica dell'universit\u00e0. Oltre ad una vasta gamma di corsi di laurea, offre anche gran parte dei corsi General Education Requirements. Il College of Liberal Arts offre dodici programmi di laurea che portano al Bachelor of Arts (BA) e al Bachelor of Science (BS). Offre il Bachelor of Arts (BA) in: Economics (scienze economiche), English (letteratura inglese), Fine Art (belle arti), History (storia), Music (musica), Philosophy (filosofia), Political Science (scienze politiche), Sociology (sociologia), Speech Communication (oratoria), Telecommunications (telecomunicazioni), and Theater Arts (arti teatrali).\nOffre il Bachelor of Science in: Economics (economia), Psychology (psicologia) e Telecommunications (telecomunicazioni). \nIl College of Liberal Arts offre \"minor\" in quindici discipline: African Studies (Interdisciplinary), Anthropology (antropologia), Criminal Justice (giustizia penale), East Asian Studies (Interdisciplinary), English, Environmental Studies (Interdisciplinary), World Languages and International Studies, Gender Studies (Interdisciplinary), Geography, History, Journalism, Museum Studies (Interdisciplinary), Music, Philosophy, Pre-Law, Religious Studies, Sociology e Speech.\nSchool of Business and Management.\nLa Earl Graves School of Business and Management (SBM) \u00e8 cos\u00ec chiamata in onore dell'alunno Earl G. Graves Sr., classe 1958, e si trova nel McMechen Hall, nel centro accademico del campus. Costruito nel 1972, fu ristrutturato nel 1996 dotandolo di moderne aule, laboratori e uffici. McMechen Hall, prende il nome da George W.F. McMechen, primo laureato della Morgan nel 1895. La School of Business and Management offre il Bachelor of Science in Accounting (contabilit\u00e0), Finance (finanza), Business Administration (economia aziendale), Marketing, Human Resource Management, Hospitality Management e Information Science and Systems; un Master in Business Administration e un dottorato di ricerca in Business Administration.\nSchool of Education and Urban Studies.\nLa School of Education and Urban Studies \u00e8 situata nel Jenkins Behavioral Science Building. La scuola offre programmi in Family and Consumer Sciences, Health (educazione sanitaria), Physical Education &amp; Recreation (educazione fisica e tempo libero), Social Work (Mental Health, Gerontology) (assistenza sociale) e Teacher Education &amp; Administration (Elementary Education, Secondary Education).\nInoltre, sono offerti corsi presso il Center for Excellence in Mathematics and Science Education (C.E.M.S.E.). Corsi a livello Master sono offerti in Educational and Administration Supervision e in Art of Teaching.\nSchool of Engineering.\nLa School of Engineering ha aperto la sua prima classe a partire dal 1984. I primi laureati risalgono al 1988. Eugene M. DeLoatch, \u00e8 il primo Preside della Facolt\u00e0 di Ingegneria. Accett\u00f2 l'incarico e lasci\u00f2 la Howard University, dove era stato il presidente del Dipartimento di Ingegneria Elettrica.\nLa Morgan State University, School of Engineering ha l'accreditamento ABET (Accreditation Board for Engineering and Technology) per i programmi di laurea in ingegneria civile, ingegneria elettrica e informatica, e Industrial Manufacturing Information Engineering. La scuola offre anche corsi di laurea che conferiscono il Master of Engineering Degree, il Doctor of Engineering Degree e il Master of Transportation Degree.\nNel 1991 alle strutture della scuola \u00e8 stato aggiunto l'edificio Clarence M. Mitchell Jr., che mette a disposizione 3.300 m\u00b2 (35.000 piedi quadri) con sedici laboratori didattici e cinque laboratori di ricerca. Il William Donald Schaefer Building, un nuovo edificio di 3.700\u00a0m\u00b2 (40.000 piedi quadri), \u00e8 stato completato nel mese di aprile 1998. In esso sono disponibili laboratori didattici, aule, una sala per studenti, laboratori di ricerca e una biblioteca di 200\u00a0m\u00b2 (2.200 piedi quadri). La Morgan State University School of Engineering laurea pi\u00f9 di due terzi degli ingegneri civili afroamericani dello Stato, il 60 per cento degli ingegneri elettrotecnici afroamericani; l'80 per cento degli specialisti di telecomunicazioni afroamericani; pi\u00f9 di un terzo dei matematici afroamericani, tutti i tecnici industriali e fisici afroamericani del Maryland. Negli ultimi dieci anni quasi un terzo degli studenti di ingegneria di colore migliori della nazione si sono laureati in istituzioni storicamente nere, come la Morgan.\nSchool of Architecture and Planning.\nLa Scuola di Architettura e Pianificazione ha tre corsi di laurea: Architecture, Landscape Architecture, City &amp; Regional Planning (pianificazione della citt\u00e0 e del territorio) che preparano gli studenti ad affrontare le sfide connesse con l'ambiente urbano e la sua integrazione con l'ambiente naturale. L'obiettivo \u00e8 di collegare domini ambientali (modelli naturali e interazioni), economici (modelli finanziari) e sociali (umani, culturali e spirituali) in relazione alla pratica professionale di pianificazione, progettazione e amministrazione. L'istruzione alla Morgan \u00e8 diretta verso un ambiente urbano sostenibile, che sia bello, umano, socialmente appropriato e rigenerante.\nBiblioteca.\nLa Soper Library possiede oltre 660.000 volumi, incluse le opere in collezioni speciali. Una tale raccolta comprende libri sull'Africa, in particolare quella subsahariana. La collezione afroamericana \u00e8 un corpo di libri di importanza storica e moderni di e su afroamericani e comprende documenti e cimeli di persone come il defunto P. Scott Emmett, segretario di Booker T. Washington e Arthur J. Smith, che \u00e8 stato associato con la Far East Consular Division del Dipartimento di Stato. La Forbush Collection, chiamata cos\u00ec da Bliss Forbush, \u00e8 composta da materiali associati con i Quaccheri e la schiavit\u00f9. La Martin D. Jenkins Collection \u00e8 stata acquisita nel 1980. Insieme, queste collezioni forniscono sia una visione contemporanea che storica degli afroamericani in materia di istruzione, servizio militare, politica e religione.\nVita e attivit\u00e0 studentesche.\nStrutture residenziali.\nCirca 2.000 studenti sono ospitati in residenze tradizionali, due alti edifici e tre complessi di appartamenti.\nBaldwin, Cummings, Harper/Tubman e O'Connell sono in stile tradizionale. \nBlount Towers (studentesse) e Rawlings Hall (studenti delle ultime classi) sono edifici alti (da sei a otto piani). Thurgood Marshall (studenti e studentesse delle ultime classi) \u00e8 un complesso di appartamenti situato all'interno del campus. Morgan View Apartments e Marble Hall Gardens sono appartamenti per studenti delle ultime classi in stile residenziale situati in complessi poco distanti dal campus.\nAttivit\u00e0 sportive.\nLe squadre di atletica della Morgan sono conosciute come Bears (orsi) e si trovano a competere nella Mid-Eastern Athletic Conference (MEAC).\nDal 1930 agli anni 1960, guidate dall'allenatore e poi direttore atletico Edward P. Hurt, le squadre della Morgan erano leggendarie. Pi\u00f9 di trenta dei suoi giocatori di football furono selezionati per giocare nella National Football League (NFL) e molti dei suoi atleti gareggiarono a livello internazionale. Entro la fine degli anni sessanta la maggior parte dei college e universit\u00e0 bianche posero fine alla loro segregazione contro gli studenti di colore delle scuole superiori e molti studenti e atleti neri iniziarono a iscriversi nelle scuole dove solo un decennio prima erano stati esclusi. Mentre si raggiungeva un obiettivo nazionale della desegregazione, l'integrazione sottrasse forze atletiche a scuole come la Morgan e la Grambling State University. Ad esempio, la gara annuale tra Morgan e Grambling giocata a New York City negli anni sessanta attirava pi\u00f9 di 60.000 spettatori. Oggi, le due squadre anche nelle partite in casa e quando giocano l'una contro l'altra raramente attirano 10.000 tifosi, con l'eccezione dell'\"homecoming game\", la partita in occasione del rientro a scuola.\nLacrosse.\nNel 1975, la Morgan divenne famosa per la sua squadra di lacrosse. Il lacrosse, era uno sport che, fino ad allora, era stato dominato dagli atleti bianchi; i giocatori di colore delle scuole superiori nel Maryland e New York avevano ancora dei problemi ad entrare nelle scuole dei bianchi. La Morgan \u00e8 stata la prima (e fino alla fine del XXI secolo l'unica) universit\u00e0 storicamente nera a mettere in campo una squadra di lacrosse.\nDiversi membri di quel team ora sono allenatori di lacrosse in scuole superiori locali. Tony Fulton e Curt Anderson sono stati eletti alla Maryland House of Delegates. Miles Harrison e l'allenatore Howard \"Chip\" Silverman hanno collaborato al libro Ten Bears, da cui sar\u00e0 tratto un film.\nNel 2005, gli studenti hanno organizzato un club che gioca lacrosse con altri club di college, ma la squadra deve ancora qualificarsi per essere autorizzata NCAA. L'Universit\u00e0 non consentir\u00e0 alla nuova squadra di utilizzare i suoi campi o strutture. La squadra ha giocato pi\u00f9 di venti partite negli ultimi tre anni, la maggior parte in trasferta perch\u00e9 ai Bears manca un campo di casa, spogliatoi o servizi per la squadra ospitata.\nPallacanestro.\nNel 2009, la squadra di pallacanestro della Morgan State ha vinto la stagione regolare del torneo e i play-off del campionato MEAC (Mid-Eastern Athletic Conference) e si \u00e8 qualificata per il 2009 nella I divisione di pallacanestro maschile NCAA. Nel loro primo torneo, i 15 Bears, testa di serie, persero nel settembre 2008 con la squadra maschile degli Oklahoma Sooners per 82-54 nel primo turno del South Regional.\nNel 2010, gli uomini del basket team della Morgan State Morgan hanno vinto nuovamente la stagione regolare del torneo e i play-off del campionato MEAC e si sono qualificati per il 2010 nella prima divisione di pallacanestro maschile NCAA e si sono qualificati per la NCAA Men's Division I di pallacanestro del 2010, di nuovo come 15 testa di serie. La Morgan perse con la West Virginia University nel primo turno con un punteggio di 77-50.\nAthletic Hall of Fame.\nPi\u00f9 di duecento atleti, uomini e donne, sono entrati nella Hall of fame della Morgan State University. Tra essi il giocatore di football americano Leroy Kelly e l'allenatore dei Ten Bears, leggendario team di lacrosse, Howard Burton \"Chip\" Silverman.\nIl coro.\nIl coro della Morgan State University, che \u00e8 stato guidato per pi\u00f9 di tre decenni dal compianto Nathan Carter, celebrato direttore, compositore e arrangiatore, \u00e8 uno dei cori universitari pi\u00f9 prestigiosi della nazione. I gruppi che lo compongono includono l'University Choir, che \u00e8 formato da oltre 140 voci, e i Morgan Singers (circa 40 voci). La maggior parte del repertorio \u00e8 costituito da classico, gospel, musica popolare contemporanea, ma il coro \u00e8 noto anche per la sua cura nella preservazione del patrimonio di spiritual, in particolare nelle interpretazioni storiche.\nIl Morgan State University Choir si \u00e8 esibito per il pubblico di tutto gli Stati Uniti e in tutto il mondo, tra cui le Bahamas, Isole Vergini, Isole Canarie, Canada, Africa, Asia ed Europa. La loro pi\u00f9 recente apparizione internazionale era a San Pietroburgo, in Russia su invito del maestro Jurij Temirkanov, direttore musicale della Baltimore Symphony Orchestra. In Russia, il Coro si \u00e8 esibito nel 5\u00b0 International Festival Arts Square ed \u00e8 stato accolto con entusiasmo dal pubblico russo.\nIl Coro \u00e8 apparso in numerose occasioni al John F. Kennedy Center for the Performing Arts di Washington, al Lincoln Center e alla Carnegie Hall (New York), anche con opere in prima assoluta come \"Poem on His Birthday\" di John Corigliano, \"Too Hot to Handel\", arrangiato dai compositori di Broadway Bob Christianson e Gary M. Anderson e \"African Portraits\" di Hannibal Lokumbe, diretto da Leonard Slatkin, nel corso del Kennedy Center's African Festival.\nUno dei momenti storici pi\u00f9 significativi del coro \u00e8 stata la possibilit\u00e0 di cantare sotto la direzione di Robert Shaw, che dirigeva l'Orchestra of St. Luke's, con la partecipazione di Jessye Norman e altri alla Carnegie Hall nel centenario della nascita di Marian Anderson (1997).\nUn altro importante traguardo storico avvenne nella stagione 1996-1997 con il \"Silver Anniversary Concert\", trasmesso in tutto lo Stato del Maryland. Il concerto fece vincere tre premi Emmy alla Maryland Public Television (MPT). La MPT continua a trasmettere questa prestazione su richiesta degli utenti.\nNoto per la qualit\u00e0 delle prestazioni, il Coro ha probabilmente pi\u00f9 presenze annuali con le maggiori orchestre degli Stati Uniti rispetto a qualsiasi altro coro universitario. Ad esempio, la stagione 1998-1999 include esecuzioni con la National Symphony Orchestra degli Stati Uniti, la New York Philharmonic, l'Orchestra di Filadelfia, la Buffalo Symphony Orchestra, la Baltimore Symphony Orchestra e la Knoxville Symphony Orchestra. \nDurante la stagione 1999-2000, il Coro compare con la New York Philharmonic Orchestra in un lavoro recentemente commissionato per il millennio, \"All Rise\", di Wynton Marsalis. \nIl Coro ha ripresentato \"All Rise\" a Praga, nell'ottobre del 2000 e lo ha registrato con la Lincoln Center Jazz Orchestra, la Los Angeles Philharmonic e, nel 2003, ha inciso il pezzo a Parigi. \nNel dicembre 2003 il coro \"Ritratti africana\" con la Sinfonica di Baltimora al Concerto di Gala per il Reginald F. Lewis Museum of Maryland African American History &amp; Culture.\nNel numero del maggio 2004, il \"Reader's Digest\" poneva il Morgan State University Choir come \"Best College Choir\" nella sua lista dei \"America's 100 Best\".\nNel gennaio 2005, sotto la guida del Dr. Eric Conway, il coro ha eseguito la Sinfonia n. 2 \"Lobgesang\"' di Felix Mendelssohn, con la Baltimore Symphony Orchestra, oltre a ripetere l'esecuzione presso il Dipartimento di Stato su invito personale del segretario di Stato Condoleezza Rice con grande successo. \nPi\u00f9 recentemente, il Morgan State University Choir fu convocato per onorare Rosa Parks, l'umile sostenitrice del movimento per i diritti civili, prima donna le cui spoglie furono ospitate per la cerimonia funebre nella rotonda del Campidoglio.\nNel luglio 2006, il Coro si rec\u00f2 a Praga, Repubblica Ceca, per due concerti con il maestro Paul Freeman. \nNel novembre 2006 la Morgan State Choir partecip\u00f2 a un concerto che celebrava il bicentenario e la riapertura della Concattedrale di Baltimora.\nIl Morgan State University Choir ha condiviso le sue doti musicali su molti stadi grande in tutto il mondo - con numerosi dignitari e interpreti celebri - rendendoli ambasciatori culturali per Morgan State University, la citt\u00e0 di Baltimora, e lo Stato del Maryland. \nOgni anno, il Coro conclude la sua stagione con l'annuale Concerto di Primavera, con un vasto pubblico che partecipa con entusiasmo.\nIl Coro Universitario \u00e8 stato recentemente in Ghana, su invito degli alunni della Morgan e dell'ambasciatrice Usa in Ghana, signora Pamela Bridgewater. Si sono esibiti in varie grandi citt\u00e0 tra cui Accra, Kumasi e Sekondi-Takoradi.\nIl 24 novembre 2008 i membri del coro, sono apparsi con la cantante country Faith Hill, nel programma della NBC Today.\nHanno anche fatto le apparizioni al David Letterman Show e nel Natale del Rockefeller Center 2008. \nIl 20 gennaio 2009 il coro si \u00e8 esibito presso il War Memorial Plaza nel centro di Baltimora in occasione della tappa del tour di Barack Obama per la presidenza.\nLa banda.\nLa Morgan State University Band Program \u00e8 composta da sei formazioni: la marching band, la banda sinfonica, la banda sinfonica con strumenti a fiato, la pep band, il jazz ensemble e il jazz combo.\nAutodefinitasi Magnificent Marching Machine, la marching band si \u00e8 esibita durante le partite di football della Morgan, partite della National Football League, inaugurazioni presidenziali, World Series e ha fatto apparizioni nelle televisioni locali e regionali.\nLa banda ha anche fatto un cameo nel film del 2003 \"Head of State\" ed \u00e8 apparsa in The Skyshow, uno show televisivo con Tom Joyner.\nAssociazioni Greek letter.\nLa Morgan State University ha sezioni di ciascuna organizzazione del Pan-Hellenic Council.\nLa Morgan ospita varie altre associazioni di solidariet\u00e0 studentesche. Queste sono parte del Council of Independent Organizations (CIO).\nIl programma di italiano a Morgan State University.\nIl programma di italiano alla Morgan State University \u00e8 stato fondato dal prof. Nicolino Applauso con il sostegno della facolt\u00e0 di World Languages and International Studies nell'autunno del 2018, ed \u00e8 storico poich\u00e9 attualmente (come \u00e8 stato accertato) questo \u00e8 l'unico programma di italiano che \u00e8 al momento offerto in un Historically Black College and University (HBCU) in tutti gli Stati Uniti. L\u2019importanza di questo nuovo programma d\u2019italiano della Morgan State University \u00e8 stata riconosciuta a livello locale, nazionale ed internazionale. Il 30 novembre 2018, la notizia \u00e8 stata pubblicata sulla pagina web dell\u2019universit\u00e0 della Morgan State University Successivamente il primo dicembre 2018, il rettore David Wilson ha pubblicato nella sua pagina di Facebook un dichiarazione per sostenere la creazione del programma di italiano per la prima volta nella storia dell'universit\u00e0, fondata 152 anni fa. L'importanza del programma \u00e8 stata riconosciuta a livello nazionale con la pubblicazione di un articolo sul Journal of Blacks in Higher Educatione nel convegno internazionale Diversity in Italian Studies patrocinato dal John D. Calandra Italian American Institute al Queens College e trasmessa in diretta televisiva alla City University Television. Infine, l'onorevole Fucsia Nissoli, deputata eletta in Nord e Centro America, ha ufficialmente rilasciato la notizia al parlamento italiano il 20 giugno 2019."}
{"id": "3204838", "revid": "399295", "url": "https://it.wikipedia.org/wiki?curid=3204838", "title": "Istituto mazziniano", "text": ""}
{"id": "3204843", "revid": "767487", "url": "https://it.wikipedia.org/wiki?curid=3204843", "title": "Segunda Divisi\u00f3n 2010-2011 (Spagna)", "text": "L'edizione 2010-2011 della \"Segunda Divisi\u00f3n spagnola\" A (detta anche Liga Adelante) \u00e8 iniziata nell'agosto 2010 e terminata nel giugno 2011.\nClassifica Finale.\nPlay-off.\n\"Tabellone\""}
{"id": "3204844", "revid": "842", "url": "https://it.wikipedia.org/wiki?curid=3204844", "title": "CRISP", "text": ""}
{"id": "3204851", "revid": "842", "url": "https://it.wikipedia.org/wiki?curid=3204851", "title": "Decoupled access execute", "text": ""}
{"id": "3204852", "revid": "480284", "url": "https://it.wikipedia.org/wiki?curid=3204852", "title": "L\u00ebnie", "text": ""}
{"id": "3204871", "revid": "217591", "url": "https://it.wikipedia.org/wiki?curid=3204871", "title": "Beati martiri spagnoli", "text": ""}
{"id": "3204874", "revid": "290948", "url": "https://it.wikipedia.org/wiki?curid=3204874", "title": "Effetto di asimmetria", "text": ""}
{"id": "3204876", "revid": "290948", "url": "https://it.wikipedia.org/wiki?curid=3204876", "title": "Effetto elettroforetico", "text": ""}
{"id": "3204885", "revid": "253269", "url": "https://it.wikipedia.org/wiki?curid=3204885", "title": "Amy Madigan", "text": "Biografia.\nSul set di \"Le stagioni del cuore\" conosce l'attore Ed Harris che sposa il 21 novembre 1983. La coppia ha una figlia, Lily Dolores Harris, nata il 3 maggio 1993. Madigan e suo marito hanno collaborato frequentemente nel corso della loro carriera.\nDoppiatrici italiane.\nNelle versioni in italiano, Amy Madigan \u00e8 stata doppiata da:"}
{"id": "3204887", "revid": "287204", "url": "https://it.wikipedia.org/wiki?curid=3204887", "title": "Nobuyuki Anzai", "text": "\u00c8 stato assistente di Kazuhiro Fujita.\nCon \"Ken 2 Strenger\", ha vinto il 26\u00ba concorso \"Shogakukan Beginners Editions\".\nIl suo primo lavoro da professionista \u00e8 stato \"D-Fucker\"."}
{"id": "3204889", "revid": "181699", "url": "https://it.wikipedia.org/wiki?curid=3204889", "title": "Comitato di Hajd\u00fa", "text": "Il comitato di Hajd\u00fa o comitato degli Aiduchi (in ungherese \"Hajd\u00fa v\u00e1rmegye\"; in tedesco \"Komitat Heiduck\" o \"Heiduckenkomitat\"; in latino \"Comitatus Haidonicalis\") \u00e8 stato un antico comitato del Regno d'Ungheria, situato nell'odierna Ungheria orientale. Capoluogo del comitato era la citt\u00e0 di Debrecen.\nGeografia fisica.\nIl comitato degli Aiduchi confinava con gli altri comitati di Borsod, Szabolcs, Bihar, B\u00e9k\u00e9s, J\u00e1sz-Nagykun-Szolnok e Heves. Il suo territorio, costituito dalle fertili terre sulla sponda sinistra del Tibisco, era totalmente pianeggiante e prevalentemente agricolo.\nStoria.\nIl comitato, uno dei pi\u00f9 recenti del Regno d'Ungheria, fu costituito nel 1876 per unione del distretto degli Aiduchi con parti dei comitati di Szabolcs e Bihar e rimase quasi pressoch\u00e9 inalterato fino alla riforma amministrativa ungherese del 1950, anno in cui fu riunito alla parte rimanente del comitato di Bihar (quella che il Trattato del Trianon del 1920 non aveva attribuito alla Romania) per formare la provincia di Hajd\u00fa-Bihar."}
{"id": "3204894", "revid": "123396639", "url": "https://it.wikipedia.org/wiki?curid=3204894", "title": "Soluzione glucosata", "text": "Una soluzione glucosata \u00e8 una soluzione di destrosio in acqua da somministrare per via endovenosa a fini terapeutici.\nTipologie.\nI tipi di soluzione utilizzati sono vari. Per esempio:\nLa percentuale \u00e8 calcolata sulla massa, cos\u00ec una soluzione al 5% di glucosio/destrosio contiene 50 mg/ml (numero di moli= peso in grammi/peso molecolare in grammi) di glucosio.\nIl glucosio fornisce energia per 4 kcal/grammo, quindi una soluzione glucosata al 5% fornisce 0,2 kcal/ml. Il destrosio in soluzione \u00e8 di solito destrosio monoidrato, che produce 3,4 kcal/grammo, pari a 0,17 kcal/ml\nControindicazioni.\nStati di iperglicemia, deidratazione ipotonica, iperidratazione"}
{"id": "3204895", "revid": "22229", "url": "https://it.wikipedia.org/wiki?curid=3204895", "title": "Sandro Italico Mussolini", "text": "Biografia.\nAlessandro Italico Mussolini, detto Sandro, fu figlio di Arnaldo Mussolini (fratello di Benito) e di Augusta Bondanini.\nFu dirigente dell'Opera Nazionale Balilla. \nMor\u00ec prematuramente di mielosi globale leucemica a soli 20 anni.\n\u00c8 sepolto, accanto al padre e alla madre, nella tomba di famiglia della piccola frazione di Paderno di Mercato Saraceno, in provincia di Forl\u00ec-Cesena.\nMemoria.\nA Sandro Mussolini furono dedicati: \nInoltre, a Mercato Saraceno (nei pressi di Forl\u00ec), paese d'origine della madre Augusta Bondanini, il padre Arnaldo, sull'onda emotiva della prematura scomparsa, promosse una raccolta fondi destinata alla costruzione di una casa di riposo, tuttora esistente, a lui intitolata.\nSul monte Carpegna, la localit\u00e0 detta cippo della Carpegna prende nome appunto dal cippo ivi eretto a sua memoria.\nNella Pinacoteca Civica di Forl\u00ec si conserva un busto di Sandro Italico Mussolini, opera di Bernardino Boifava."}
{"id": "3204897", "revid": "773636", "url": "https://it.wikipedia.org/wiki?curid=3204897", "title": "Heino Eller", "text": "Biografia.\nHa iniziato gli studi musicali seguendo lezioni private di teoria musicale e violino (strumento che ha suonato sia da solista che all'interno di diverse formazioni strumentali), prima di iscriversi al Conservatorio di San Pietroburgo frequentandolo nel 1907 - 1908, quindi 1913-1915 e infine 1919-1920, apprendendo violino, pianoforte, composizione musicale e teoria musicale. Interruppe gli studi per entrare a far parte dell'esercito russo durante la prima guerra mondiale. Dopo la laurea nel 1920, ha insegnato da quel periodo composizione e teoria musicale presso la \"Scuola Superiore di Musica di Tartu\" (\"Tartu K\u00f5rgem Muusikakool\"), fino al 1940. Sulla falsariga del francese Gruppo dei Sei e del russo Gruppo dei Cinque, costitu\u00ec la \"Scuola di composizione di Tartu\" che ha formato, in particolare, il suo connazionale Eduard Tubin. Poi, dal 1940 fino alla sua morte nel 1970, Eller \u00e8 stato docente di composizione al Conservatorio di Tallinn (ora \"Accademia di Musica e Teatro estone\" - \"Eesti-ja Muusika Teatriakadeemia\"-), che ha avuto come allievi, tra gli altri, Arvo P\u00e4rt e Lepo Sumera.\nDopo aver varcato gran parte del ventesimo secolo, la sua musica - rimasta tonale - \u00e8 stata particolarmente influenzata dall'impressionismo, l'espressionismo e, per citarne alcuni compositori, da Frederic Chopin, Edvard Grieg, Jean Sibelius, senza dimenticare un certo \"nazionalismo\". Il suo catalogo di opere include molti pezzi per pianoforte, quattro \"sonate\", musica da camera (cinque \"quartetti per archi\") e opere per orchestra (un \"concerto per violino\", tre \"sinfonie\" e \"poemi sinfonici\"). Si noti che \u00e8 quasi esclusivamente musica strumentale, a parte alcuni pezzi per voce sola o coro (dieci in tutto)."}
{"id": "3204920", "revid": "767487", "url": "https://it.wikipedia.org/wiki?curid=3204920", "title": "A Coney Island Princess", "text": "A Coney Island Princess \u00e8 un film muto del 1916 diretto da Dell Henderson. Il film, prodotto dalla Famous Players Film Company e distribuito dalla Paramount Pictures, usc\u00ec nelle sale il 4 dicembre 1916. Il soggetto si basa su un lavoro teatrale, \"The Princess Zim-Zim\", di Edward Sheldon andato in scena ad Albany, nello stato di New York, il 4 dicembre 1911.\nTrama.\nDopo che il fidanzato Pete Milholland si \u00e8 presentato ubriaco a una partita di polo, l'elegante e mondana signorina Alice Gardner rompe il fidanzamento. Depresso, Pete lascia il bel mondo per scendere nei bassifondi; si reca cos\u00ec nella popolare Coney Island, dove conosce e si innamora di Tessie, una ragazza che fa la danzatrice esotica con il nome di Principessa Zim-Zim. Pete si porta a casa Tessie, deciso a sposarla, mettendo in subbuglio con questa notizia tutti i suoi aristocratici amici. Uno dei motivi che lo porta ad essere cos\u00ec determinato \u00e8 il fatto di aver saputo che Alice si \u00e8 fidanzata con Tony Graves. Incontrata per caso l'ex fidanzata, scopre che lei, in realt\u00e0, non ha mai fatto nessun piano per il futuro con Tony: Pete, allora, l'abbraccia. Tessie, che li vede, capisce che Pete ama ancora l'altra. Facendosi forza, finge di non essere mai stata innamorata di lui, lasciandolo cos\u00ec libero di tornare da Alice.\nProduzione.\nIl film fu prodotto dalla Famous Players Film Company.\nDistribuzione.\nIl copyright del film, richiesto dalla Famous Players Film Co., fu registrato il 29 novembre 1916 con il numero LP9636.\nDistribuito dalla Paramount Pictures, il film usc\u00ec nelle sale cinematografiche statunitensi il 4 dicembre 1916.\nNon si conoscono copie ancora esistenti della pellicola che viene considerata presumibilmente perduta."}
{"id": "3204926", "revid": "716642", "url": "https://it.wikipedia.org/wiki?curid=3204926", "title": "V\u00edkingur G\u00f8ta", "text": "Il V\u00edkingur G\u00f8ta, \u00e8 una societ\u00e0 calcistica faroese con sede a G\u00f8ta, cittadina di circa 550 abitanti dell'isola di Eysturoy.\nStoria.\nIl V\u00edkingur \u00e8 nato il 4 febbraio 2008 dall'unione del G\u00cd G\u00f8ta e del Leirv\u00edk \u00cdF. La rosa della squadra era formata per la maggior parte dagli ex giocatori del G\u00cd G\u00f8ta, con una parte minoritaria di quelli del Leirv\u00edk.\nLa squadra ha esordito nella Formuladeildin il 31 marzo 2008 contro il B68 Toftired ha vinto per 4-1. Il V\u00edkingur ha concluso la prima stagione al quinto posto ed \u00e8 stata eliminata nella coppa nazionale al primo turno dal 07 Vestur mentre nel 2009 \u00e8 arrivato terzo ed ha vinto la coppa nazionale battendo in finale l'EB/Streymur per 3-2.\nLa vittoria in coppa ha permesso al club di prendere parte alle qualificazioni di Europa League ed alla Supercoppa delle Isole F\u00e6r \u00d8er, esordendo in entrambe le competizioni.\nTuttavia, in supercoppa \u00e8 stato sconfitto dall'HB T\u00f3rshavn, mentre in Europa League ha affrontato il Be\u015fikta\u015f ed \u00e8 stato sconfitto per 3-0 allo Stadio BJK \u0130n\u00f6n\u00fc di Istanbul e per 0-4 nella partita di ritorno.\nNel 2016 il Vikingur ha trionfato per la prima volta in Formuladeildin, successo bissato anche l'anno seguente, dopo essere giunto alla pari col Klasvik, trionfando grazie alla differenza reti favorevole.\nAlla prima storica partecipazione alla Champions League nel 2017, il Vikingur ha avuto la meglio sui kosovari del Trep\u00e7a'89, vincendo per 2-1 a G\u00f8ta e per 1-4 in Kosovo, per poi essere stati eliminati nel secondo turno dagli islandesi dell'Hafnarfj\u00f6r\u00f0ar.\nGrazie al secondo successo in terra madre, la squadra si \u00e8 riconfermata nel cammino per la fase a gironi della UEFA Champions League 2018-2019. Qui i faroensi non riescono a ripetersi come l\u2019anno prima e vengono eliminati al primo turno dall\u2019 HJK Helsinki rimediando due sconfitte tra andata e ritorno (2-1 in casa e 3-1 in Finlandia); la squadra viene quindi regredita in UEFA Europa League 2018-2019, ma anche qui non trova vita semplice. Il Torpedo Kutaisi surclassa il piccolo club faroense con un complessivo di 7-0, frutto di un 3-0 in Georgia ed un 4-0 tra le mura amiche.\nConclude la Formuladeildin 2018 al 5\u00ba posto, alle spalle del KI Klaksvik."}
{"id": "3204928", "revid": "889336", "url": "https://it.wikipedia.org/wiki?curid=3204928", "title": "Kim Kuk-jin", "text": "Carriera.\nClub.\nDopo aver giocato con il Pyongyang City, si trasferisce in Svizzera, prima al Concordia Basilea, poi al Wil, entrambe militanti nella Challenge League."}
{"id": "3204932", "revid": "18323", "url": "https://it.wikipedia.org/wiki?curid=3204932", "title": "William Samuel Johnson", "text": " Fu uno dei firmatari della Costituzione degli Stati Uniti.\nBiografia.\nNato a Stratford, nel Connecticut, il 7 ottobre 1727, Johnson fu gi\u00e0 una figura di spicco prima della Rivoluzione americana. Egli era infatti figlio di Samuel Johnson, noto sacerdote anglicano divenuto in seguito presidente del King's College della Columbia University . William Johnson si laure\u00f2 allo Yale College nel 1744, e sempre a Yale ricevette il master nel 1747 (nello stesso anno gli fu data anche una laurea ad honorem dall'Universit\u00e0 di Harvard). Nonostante suo padre volesse farlo diventare clericale, Johnson decise invece di perseguire la carriera giuridica. Autodidatta in legge, ebe in tempi brevi una clientela importante. Egli fu anche soldato in una milizia coloniale del Connecticut per oltre 20 anni, arrivando al grado di colonnello, e fu anche delegato alla camera bassa del Connecticut (1761 e 1765) e nella camera alta (1766 e 1771-1775). Fu anche membro della Corte Suprema del Connecticut (1772-1774).\nIn questi anni, Johnson abbracci\u00f2 la causa patriottica a causa delle ingerenze del Parlamento britannico nella politica delle colonie americane. Si oppose ai Townshend Acts approvati dal Parlamento del Regno Unito nel 1767 per pagare la guerra franco-indiana.\nCome gli altri patrioti americani divenne pi\u00f9 radicale nelle richieste di indipendenza, nonostante credesse nella politica britannica ed avesse molti amici in Gran Bretagna e tra i lealisti americani. Fu anche legato alla Gran Bretagna da vincoli religiosi e professionali ma poi chiuse i rapporti con la Chiesa anglicana in Inghilterra e con la comunit\u00e0 accademica ad Oxford, che gli aveva conferito la laurea honoris causa nel 1766.\nTemendo le conseguenze di indipendenza sia per le colonie che per la madre patria, Johnson cerc\u00f2 di evitare l'estremismo e di raggiungere un compromesso sulle differenze politiche. Infatti, respinse la sua elezione al Primo congresso continentale, una mossa fortemente criticata dai patrioti che lo rimossero dal comando delle milizie. Fu fortemente criticato anche quando, cercando di porre fine ai combattimenti dopo Lexington e Concord, visit\u00f2 personalmente il generale britannico Thomas Gage. Questa visita gli cost\u00f2 l'arresto, ma le accuse furono infine rigettate.\nRaggiunta l'indipendenza, Johnson partecip\u00f2 al governo della nuova nazione diventando delegato al Congresso della confederazione (1785-1787). Nel 1785, la Repubblica del Vermont gli dedic\u00f2 una citt\u00e0 ringraziandolo per aver rappresentato gli interessi del Vermont nel congresso della confederazione. La citt\u00e0 di Johnson e la Johnson State College sono cos\u00ec chiamate in suo onore.\nNel 1787 divenne presidente della Columbia University, ruolo che ebbe anche suo padre. Fu membro del primo Senato degli Stati Uniti dal 1789 al 1791. Mor\u00ec nel 1819 a Stratford, sua citt\u00e0 natale."}
{"id": "3204933", "revid": "36212821", "url": "https://it.wikipedia.org/wiki?curid=3204933", "title": "Aterrana", "text": ""}
{"id": "3204938", "revid": "767487", "url": "https://it.wikipedia.org/wiki?curid=3204938", "title": "The Sin Woman", "text": "The Sin Woman \u00e8 un film muto del 1917 diretto da George W. Lederer che aveva come interpreti principali Irene Fenwick, Clifford Bruce, George Morgan, Reine Davies. Quest'ultima, sorella di Marion Davies, era la moglie del regista\nLa sceneggiatura prende spunto da una pi\u00e8ce francese di cui non si conosce con certezza il titolo.\nIl film, prodotto dalla George Baker Film Corporation e distribuito dalla M.H. Hoffman Inc., usc\u00ec nelle sale nell'aprile del 1917.\nTrama.\nPrologo: cominciando da Eva e continuando con Maria Maddalena, l'antenata delle moderne donne fatali, alcuni episodi dove la femmina tentatrice porta l'uomo alla rovina.\nPer sfuggire alla legge, Grace Penrose si rifugia in montagna, nel piccolo albergo di propriet\u00e0 della madre di Dan Morgan, la sua ultima vittima. Grace \u00e8 una rovina famiglie, affascinante e pericolosa: quando la sua slitta si ribalta e lei viene soccorsa da John Winthrop, un bravo giovane felicemente sposato, lei cerca subito di conquistarlo. Arrivata in albergo, Grace vi incontra Dan, che per\u00f2 non vuole rendere nota la sua relazione con l'avventuriera. In questo modo, Grace pu\u00f2 continuare tranquillamente il suo piano di conquista nei riguardi di John Wintrhop che, alla fine, le cede e dichiara alla moglie che il loro matrimonio \u00e8 finito. La signora Winthrop, disperata, si rivolge alla madre di Dan, la signora Morgan, per chiederle aiuto. Dan, finalmente, confessa di essere stato l'amante di Grace e produce come prova una fotografia firmata da lei, con una dedica dove l'avventuriera gli professava amore eterno.\nLa foto provoca scandalo nella cittadina e la donna viene cacciata mentre John, pentito, torna dalla moglie.\nProduzione.\nIl film fu la prima produzione della George Baker Film Corporation e venne prodotto con la supervisione di George W. Lederer.\nDistribuzione.\nIl copyright del film, richiesto dalla George Backer Film Corp., fu registrato il 29 marzo 1917 con il numero LP10559.\nDistribuito dalla M.H. Hoffman Inc., il film usc\u00ec nelle sale statunitensi nell'aprile 1917.\nNon si conoscono copie ancora esistenti della pellicola che viene considerata presumibilmente perduta. Copia di un trailer girato per il mercato australiano si trova negli archivi del National Film and Sound Archive (un positivo in nitrato a 35\u00a0mm trovato nei primi anni venti) e in quelli dell'Academy Film Archive (copia rinvenuta nel 2009)."}
{"id": "3204944", "revid": "122679950", "url": "https://it.wikipedia.org/wiki?curid=3204944", "title": "Ermanno Cressoni", "text": "Biografia.\nL'inizio all'Alfa Romeo.\nAppena laureato in architettura \u00e8 assunto al Centro Stile dell'Alfa Romeo nel 1965, per poi assumerne la carica di direttore nel 1975, diventando primo architetto in assoluto a capo di un centro stile automobilistico.\nNella sua carriera ha disegnato modelli quali la 33 e la 75, ma il suo capolavoro \u00e8 la Giulietta del 1977 caratterizzata nello stile dal cosiddetto \"cuneo sportivo\", con cui introduce la linea a cuneo che contraddistinguer\u00e0 le Alfa Romeo successive e diventa in assoluto l'archetipo per le vetture sportive. Inoltre si deve a lui il brevetto del caratteristico freno a mano a forma di maniglia ad \"U\" dell'Alfa 75. \nIl passaggio alla Fiat.\nNel 1986 chiamato dalla FIAT lascia l'Alfa Romeo; in qualit\u00e0 di direttore del Centro Stile FIAT, tra le realizzazioni pi\u00f9 rilevanti dirige la squadra di progettazione della Cinquecento che lui stesso promosse fortemente in azienda; La Cinquecento fu definita dal padre della mitica 500 Dante Giacosa: \"una vettura ben riuscita, piccola fuori e grande dentro\". Partecipa inoltre all'ideazione delle Bravo/Brava, della Coup\u00e9 in collaborazione con Chris Bangle, firmata negli interni dalla Pininfarina, della Alfa Romeo 145 e della Fiat Barchetta con Andreas Zapatinas. \nDal 1993 passa, sempre all'interno del Centro Stile del marchio italiano, a seguire i progetti di \"Advanced Engineering\", in questo ruolo sviluppa i prototipi \"Fiat Scia\" del 1993 e \"Fiat Armadillo\" del 1996, e infine dal 1996 al 1998 coordina il progetto Lancia Dialogos con Pietro Camardella e Mike Robinson della Lancia. \nSempre votato all'innovazione, nel 1998 ottiene dall'AD del Gruppo FIAT Paolo Cantarella l'autorizzazione a fondare il \"Centro Ricerche Design\" presso il CRF, primo abbozzo di Advanced Design del gruppo, seguito da Pietro Camardella come chief designer d'esterni, con la missione di connettere ricerca e sviluppo di prodotti, attraverso la realizzazione di concept per tutto il corporate. Il primo frutto di questo processo \u00e8 il concept \"Lancia Nea\" sviluppato con Pietro Camardella come chief designer, presentato a Parigi nel 2000. Il concept Lancia \u00e8 sviluppato in stretta collaborazione con il centro stile Lancia diretto allora da Mike Robinson e con i designers Marco Tencone e Alberto Di Lillo.\nNel 1999 lascia il CRD, alla guida del quale subentra Pietro Camardella. Cressoni viene chiamato alla guida della funzione Stile del gruppo FIAT, dopo l'ing. Carlo Maria Fugazza, in occasione della partnership con la General Motors. Terminer\u00e0 la sua carriera come consulente alla I.De.A Institute; un male incurabile lo porta via all'et\u00e0 di sessantacinque anni.\nLa forte personalit\u00e0 unita alle grandi qualit\u00e0 umane, oltre che professionali, la cultura enciclopedica, ne facevano un grande valorizzatore di talenti che si sono affermati nel campo del design automobilistico mondiale."}
{"id": "3204976", "revid": "36213409", "url": "https://it.wikipedia.org/wiki?curid=3204976", "title": "Jetstar", "text": ""}
{"id": "3204980", "revid": "287204", "url": "https://it.wikipedia.org/wiki?curid=3204980", "title": "8579 Hieizan", "text": "8579 Hieizan \u00e8 un asteroide della fascia principale. Scoperto nel 1996, presenta un'orbita caratterizzata da un semiasse maggiore pari a 2,4802878\u00a0UA e da un'eccentricit\u00e0 di 0,1913702, inclinata di 1,93361\u00b0 rispetto all'eclittica.\nL'asteroide \u00e8 dedicato al monte Hiei in Giappone sulla cui sommit\u00e0 \u00e8 stato edificato il tempio Enryaku-ji."}
{"id": "3204984", "revid": "767487", "url": "https://it.wikipedia.org/wiki?curid=3204984", "title": "National Red Cross Pageant", "text": "National Red Cross Pageant \u00e8 un film muto del 1917 diretto da Christy Cabanne. Il film prodotto da National Red Cross Pageant Committee, usc\u00ec nelle sale nel dicembre 1917. Venne girato in esterni il 5 ottobre 1917 alla fattoria Rosemary vicino a Huntington, Long Island (New York).\nVi appaiono come interpreti tutti e tre i fratelli John, Ethel e Lionel Barrymore. Quest'ultimo sposer\u00e0 nel 1923 Irene Fenwick, nota attrice teatrale, anche lei nel cast del film.\nIl film \u00e8 considerato perduto.\nProduzione.\nIl film fu prodotto dalla National Red Cross Pageant Committee.\nDistribuzione.\nUsc\u00ec nelle sale cinematografiche degli Stati Uniti nel dicembre 1917."}
{"id": "3204993", "revid": "62004", "url": "https://it.wikipedia.org/wiki?curid=3204993", "title": "Briek Schotte", "text": ""}
{"id": "3205002", "revid": "101175", "url": "https://it.wikipedia.org/wiki?curid=3205002", "title": "L\u00fcthi", "text": ""}
{"id": "3205020", "revid": "281901", "url": "https://it.wikipedia.org/wiki?curid=3205020", "title": "Sir Francis Chichester", "text": ""}
{"id": "3205021", "revid": "2014155", "url": "https://it.wikipedia.org/wiki?curid=3205021", "title": "Luisa Carlotta di Danimarca", "text": "Famiglia d'origine.\nSuo padre era il principe Federico di Danimarca e Norvegia (1753-1805), figlio del re Federico V di Danimarca e della sua seconda moglie, la principessa Giuliana Maria di Brunswick-L\u00fcneburg; sua madre era la duchessa Sofia Federica di Meclemburgo-Schwerin (1758-1794), figlia del duca Luigi di Meclemburgo-Schwerin e della principessa Carlotta Sofia di Sassonia-Coburgo-Saalfeld.\nMatrimonio.\nIl 10 novembre 1810, nella citt\u00e0 di Copenaghen, Luisa Carlotta spos\u00f2 Guglielmo d'Assia-Kassel, figlio primogenito del principe Federico d'Assia-Kassel e della principessa Carolina di Nassau-Usingen.\nDall'unione nacquero sei figli:"}
{"id": "3205023", "revid": "241195", "url": "https://it.wikipedia.org/wiki?curid=3205023", "title": "Yamaha YMF262", "text": "L'YMF262, noto anche come OPL3 (OPL sta per \"FM Operator Type-L\"), \u00e8 un chip sonoro capace di sintetizzazione FM prodotto da Yamaha Corporation. Deriva dallo Yamaha YM3812 (OPL2), alle cui caratteristiche aggiunge le seguenti:\nL'YMF262 \u00e8 stato usato in molte schede audio, incluse la Sound Blaster Pro 2.0, la Sound Blaster 16 e la serie Sound Blaster AWE.\nCome i suoi predecessori, le uscite audio dell'OPL3 sono in formato digitale per cui esso richiede l'utilizzo di un convertitore analogico-digitale (DAC, da \"Digital-to-Analog Converter\") aggiuntivo come lo Yamaha YAC512. Alcuni produttori di chip sonori quali ESS e OPTi produssero dei propri processori, pi\u00f9 o meno compatibili con l'OPL3.\nGli ultimi chip audio per PC prodotti da Yamaha, come l'YMF278 (OPL4), lo Yamaha YMF718/719S e la serie di schede PCI YMF724/74x, includevano il sintetizzatore FM dell'YMF262 per garantire la retrocompatibilit\u00e0 con i vecchi software musicali."}
{"id": "3205028", "revid": "122871", "url": "https://it.wikipedia.org/wiki?curid=3205028", "title": "Yamaha YFM262", "text": ""}
{"id": "3205035", "revid": "287204", "url": "https://it.wikipedia.org/wiki?curid=3205035", "title": "Pieter Withoos", "text": "Biografia.\nPieter era il secondogenito degli otto figli di Matthias Withoos e di Wendelina van Hoorn (1618-1680 c.). Quando nel 1672 i Francesi minacciavano di impadronirsi della citt\u00e0 di Amersfoort, Matthias Withoos si trasfer\u00ec con la sua famiglia ad Hoorn, luogo di nascita della moglie Wendelina.\nPieter, assieme ai fratelli Johannes, Alida, Maria e Frans, fu allievo del padre Matthias, il cui stile segu\u00ec nella pittura di fiori, piante, insetti ed uccelli. Rappresent\u00f2 questi soggetti in modo particolarmente realistico ed utilizz\u00f2 soprattutto la tecnica dell'acquerello su pergamena.\nSia Alida che Pieter Withoos come pure Johannes Bronkhorst e Herman Hengstenburgh lavoravano per Agnes Block nella sua villa Vijverhof. Pieter Withoos disegn\u00f2 per lei otto piante, una foglia con diversi insetti e diciassette disegni con uccelli di cui uno assieme a Johannes Bronkhorst (quattro anatre in acqua).\nPieter, che lavorava anche per altri collezionisti, esegu\u00ec anche un acquerello che ritraeva un dodo, un uccello ora estinto, probabilmente un esemplare importato dall'isola Reunion o impagliato.\nOggi le opere di Pieter Withoos si trovano in collezioni sia private che pubbliche. Nella biblioteca di Artis si trovano quindici suoi acquerelli con farfalle e falene. Nel Museo Teylers di Haarlem sono conservati suoi disegni di farfalle."}
{"id": "3205038", "revid": "74801", "url": "https://it.wikipedia.org/wiki?curid=3205038", "title": "Augusta di Anhalt-Dessau", "text": "Biografia.\nSpos\u00f2 a Dessau, il 15 aprile 1816, suo cugino, il Principe Federico G\u00fcnther di Schwarzburg-Rudolstadt (1793\u20131867). Augusta, descritta come una donna mite e gentile, fu popolare presso i propri sudditi e fu promotrice della scienza e dell'arte.\nLa principessa Augusta mor\u00ec il 12 giugno 1854. Successivamente il marito si rispos\u00f2 con la Contessa Helene von Reina (1835-1860), nipote di Augusta in quanto figlia di suo fratello Giorgio.\nLa Principessa venne sepolta nella Cripta Principesca del Cimitero di Rudolstadt."}
{"id": "3205040", "revid": "152625", "url": "https://it.wikipedia.org/wiki?curid=3205040", "title": "Bon Jovi Greatest Hits", "text": ""}
{"id": "3205046", "revid": "89688", "url": "https://it.wikipedia.org/wiki?curid=3205046", "title": "Junichi Suwabe", "text": ""}
{"id": "3205050", "revid": "287204", "url": "https://it.wikipedia.org/wiki?curid=3205050", "title": "Elizabeth Mosquera", "text": "La Mosquera era stata in precedenza incoronata Miss Venezuela International 2009 durante il concorso Miss Venezuela, il 24 settembre 2009, concorso nel quale la Mosquera rappresentava lo Stato di Trujillo. Ha studiato ingegneria civile presso l'Universit\u00e0 di Zulia.\nMosqueraha anche rappresentato il Venezuela al concorso Reinado Internacional del Caf\u00e9 2010, tenuto aManizales (Colombia), il 9 gennaio 2010 dove si era piazzata alla quarta posizione."}
{"id": "3205052", "revid": "223320", "url": "https://it.wikipedia.org/wiki?curid=3205052", "title": "Ana Elizabeth Mosquera G\u00f3mez", "text": ""}
{"id": "3205056", "revid": "1543377", "url": "https://it.wikipedia.org/wiki?curid=3205056", "title": "Sh\u014dk\u014d Asahara", "text": "Nel febbraio 2004 Asahara \u00e8 stato riconosciuto colpevole di essere stato la mente organizzatrice e il mandante dell'attentato alla metropolitana di Tokyo del 1995 e di molti altri crimini, tra i quali l'assassinio nel 1989 dell'avvocato Tsutsumi Sakamoto, della moglie e del figlio di un anno, provocato dalle indagini che il legale stava effettuando sulla setta Aum Shinriky\u014d (rischiando di causarle grave danno economico cos\u00ec come era precedentemente successo alla Chiesa dell'unificazione) ed \u00e8 stato condannato a morte per impiccagione. Il suo team legale fece ricorso contro la sentenza, ma l'appello fu rifiutato. La condanna di Asahara \u00e8 stata eseguita nel 2018.\nBiografia.\nI primi anni.\nAsahara nacque in una grande famiglia di umili condizioni che si dedicava alla produzione di tatami nella Prefettura di Kumamoto . Dalla nascita svilupp\u00f2 un glaucoma infantile che gli fece perdere completamente la vista dall'occhio sinistro e lo rese parzialmente cieco dell'occhio destro sin dalla giovent\u00f9, motivo per cui frequent\u00f2 una scuola apposita per ciechi. Asahara a scuola divenne noto come bullo, ritrovandosi spesso a picchiare i propri compagni o ad estorcere loro denaro.\nDopo il diploma nel 1977 si dedic\u00f2 allo studio dell'agopuntura e della medicina tradizionale cinese, una carriera comune per i ciechi in Giappone. L'anno successivo si spos\u00f2 e divenne poi padre di 12 figli, il maggiore dei quali nacque nel 1978. Nel 1981 Asahara venne condannato per la pratica dell'arte della farmacia senza avere un'apposita licenza e per la vendita di droghe illegali alla multa di 200 yen (900 dollari dell'epoca).\nAsahara inizi\u00f2 cos\u00ec a sviluppare un sempre crescente interesse nei confronti della religione. Si dedic\u00f2 nel tempo libero dunque allo studio di vari concetti religiosi, partendo dall'astrologia cinese al taoismo. Successivamente, Asahara si dedic\u00f2 alla pratica dell'esoterismo, allo yoga, alla meditazione, al buddismo esoterico ed al cristianesimo esoterico.\nL'attivit\u00e0 religiosa.\nUna volta rientrato da un viaggio in Tibet, nel 1987 fond\u00f2 l'Aum Shinriky\u014d (\"verit\u00e0 suprema\"), un movimento di stampo religioso. Il movimento, dopo qualche resistenza iniziale, venne infine riconosciuto ufficialmente dal governo giapponese, ottenendo cos\u00ec anche l'esenzione fiscale e la possibilit\u00e0 di accollarvi un movimento monastico di modo da poter accogliere degli adepti.\nLa dottrina dell'Aum Shinriky\u014d era basata sulle scritture Vajrayana, sulla Bibbia e su altri testi religiosi. Nel 1992 Asahara pubblic\u00f2 \"Dichiarandomi il Cristo\", testo nel quale si autoproclamava il Cristo, identificandosi con l'\"Agnello di Dio\". La missione che egli stesso si proponeva era quella di prendere su di s\u00e9 i peccati dell'umanit\u00e0, pretendendo anche di poter estendere i propri poteri spirituali ai suoi seguaci. Tendeva inoltre a vedere oscure cospirazioni ovunque, portate avanti ora dagli ebrei, ora dai massoni, ora dagli olandesi e persino dalla famiglia reale britannica oltre che ovviamente dalle altre religioni a lui rivali in Giappone. Deline\u00f2 anche una teoria dell'ultimo giorno che includeva lo scoppio della terza guerra mondiale che sarebbe poi culminata con lo scoppio dell'\"Armageddon\" nucleare come descritto nell'Apocalisse di Giovanni.\nAsahara stesso spesso si trov\u00f2 ad invocare o a predicare la necessit\u00e0 di un Armageddon per la \"salvezza dell'umanit\u00e0\". Questo fatto port\u00f2 ad una serie di veri e propri attacchi terroristici spesso portati avanti in tutto il paese da seguaci di questa organizzazione. A questo punto diverse persone iniziarono ad intravedere il fanatismo delle predicazioni dell'Aum Shinrikyo, pur ottenendo ad ogni modo ben poca attenzione da parte della stampa.\nLa strage.\nNel 1990 Sh\u014dk\u014d Asahara si candid\u00f2 alle elezioni parlamentari. A seguito delle investigazioni sull'attentato del marzo 1995, si scopr\u00ec che il gas nervino sarin era gi\u00e0 stato utilizzato da appartenenti al gruppo in un attentato a Matsumoto nel giugno 1994, che aveva provocato sette morti. Un articolo del \"New York Times\" del 1998 rifer\u00ec che il gruppo tent\u00f2 anche diversi attentati con armi biologiche, che per\u00f2 fallirono. Dopo accurate indagini, Asahara venne infine arrestato e imprigionato.\nAccuse, processo e morte.\nSubito dopo il suo arresto, Shoko Asahara venne accusato di 27 capi d'accusa e di omicidio in 13 casi separati. Secondo l'accusa fu proprio Asahara a dare l'ordine di perpetrare l'attacco alla metropolitana di Tokyo con l'intento di \"rovesciare il governo e installarsi come imperatore del Giappone\". Diversi anni dopo, la stessa accusa formul\u00f2 anche l'ipotesi che gli attacchi fossero condotti in maniera apparentemente slegata da loro per allontanare l'attenzione della polizia dall'organizzazione dell'Aum. L'accusa inoltre rivers\u00f2 ad Asahara le colpe dell'Incidente di Matsumoto e dell'assassinio della famiglia Sakamoto. Secondo la difesa di Asahara, tali stragi avvennero senza che Asahara ne fosse a conoscenza, da parte di un gruppo di estremisti che dicevano di professarsi come membri dell'associazione, ma che con essa nulla avevano a che vedere.\nIl processo, definito \"il processo del secolo\" dai media giapponesi, port\u00f2 anche alle dimissioni di Asahara dalla sua carica di presidente dell'Aum Shinrikyo per impedire che l'organizzazione venisse forzosamente sciolta dal governo. Nel corso dei processi, diversi discepoli testimoniarono contro lo stesso Asahara, ed egli venne ritenuto direttamente responsabile di 13 dei 17 capi d'accusa finali. Il 27 febbraio 2004 venne condannato a morte per impiccagione. La difesa si appell\u00f2 alla sentenza di Asahara richiedendo per lui il riconoscimento dell'insanit\u00e0 mentale, richiedendo esami psichiatrici. Nel corso di questi esami, Asahara non profer\u00ec mai parola, sebbene fosse stato rilevato essere in grado di comunicare perfettamente coi suoi carcerieri e da qui si dedusse che Asahara stesse mantenendo il silenzio per sua precisa volont\u00e0.\nDopo una serie di dibattiti, nel giugno del 2012 l'esecuzione di Asahara venne rimandata ulteriormente a causa dell'arresto di altri membri fuggitivi dell'Aum Shinrikyo. Asahara venne giustiziato per impiccagione il 6 luglio 2018 nel carcere di Tokyo all'et\u00e0 di 63 anni, 23 anni dopo i crimini della metropolitana di Tokyo, assieme ad altri sei membri del suo culto. I parenti delle vittime si sono detti soddisfatti del verdetto finale e dell'esecuzione."}
{"id": "3205069", "revid": "481349", "url": "https://it.wikipedia.org/wiki?curid=3205069", "title": "O \u00e8 Natale tutti i giorni", "text": ""}
{"id": "3205077", "revid": "599013", "url": "https://it.wikipedia.org/wiki?curid=3205077", "title": "Robert Scheidt", "text": ""}
{"id": "3205084", "revid": "1543377", "url": "https://it.wikipedia.org/wiki?curid=3205084", "title": "Ceramica protogeometrica", "text": "La ceramica protogeometrica \u00e8 la produzione vascolare della civilt\u00e0 greca che si pone tra la fine del submiceneo e l'inizio dello stile geometrico, ossia tra 1050 e 900 a.C. \u00c8 il primo momento di rinascita tecnologica e creativa nell'antica Grecia dopo il crollo della cultura minoico-micenea e dell'arte palaziale. Nel nuovo stile \u00e8 l'Attica la regione greca maggiormente creativa, forse con qualche iniziale influenza proveniente da Cipro, come suggerito dall'adozione del pennello multiplo. Ad Atene gli scavi dei tedeschi nel Ceramico e della Scuola americana di studi classici di Atene nell'Agora hanno permesso di ricostruirne l'evoluzione; altrove i ritrovamenti sono insufficienti alla definizione coerente degli stili regionali e lo stile attico viene frequentemente usato come paradigma del protogeometrico inteso come un insieme unico e valido per la Grecia intera. Per convenzione la transizione dal submiceneo viene generalmente posta al X secolo a.C.\nLa decorazione astratta ma spontanea e poco curata della ceramica submicenea viene trasformata dai ceramisti protogeometrici attici in un sistema ordinato e rigoroso che vive in rapporto con le forme del vaso. Lo stile, che dipende dall'alternarsi di zone chiare e scure, dalla composizione di parti distinte e chiaramente articolate, non dal singolo dettaglio, viene dagli studiosi generalmente posto alla base del successivo e durevole atteggiamento dell'arte greca nei confronti della forma.\nOrigine del protogeometrico.\nFu Wilhelm Kraiker nel 1939 a porre per primo in evidenza le caratteristiche formali della ceramica protogeometrica, e furono gli autori tedeschi, Bernhard Schweitzer in particolare, a guardare a questi esiti formali come ad un principio per gli esiti futuri. La differenza sostanziale con i vasi micenei ha portato molti studiosi a ritenere tale scarto giustificabile unicamente con l'invasione da parte di nuove popolazioni. L'avanzamento rispetto al submiceneo \u00e8 stato spiegato da Vincent Desborough (\"Protogeometric Pottery\", 1952) con l'introduzione di nuove capacit\u00e0 tecniche, quali un tornio pi\u00f9 veloce e il compasso per i cerchi concentrici.\nDurante il XIV secolo a.C. lo spontaneo naturalismo della ceramografia minoico-micenea divenne sempre pi\u00f9 convenzionale e stereotipato. La ceramica micenea, bench\u00e9 riuscisse a mantenere alti standard tecnici, ridusse la decorazione ad un sistema di semplici fasce e di motivi lineari. L'ultima fase dell'arte minoico-micenea, chiamata submicenea, nell'XI secolo a.C., vide una decadenza anche tecnica. Le ipotesi pi\u00f9 accreditate circa l'origine dello stile protogeometrico lo ritengono elemento connaturato alle prime popolazioni greche e gi\u00e0 presente nel medio elladico, oppure importato dalle popolazioni doriche. Quest'ultima teoria sembra essere contraddetta dalla tradizione letteraria secondo la quale l'Attica sarebbe stata l'unica regione greca a non essere stata toccata dall'invasione dei Dori, oltre che dall'evidenza di una certa derivazione formale del protoattico dalla ceramica micenea. Quale ne sia stata l'origine lo stile protogeometrico segn\u00f2 l'inizio di una nuova era, e non \u00e8 escluso che il metodo geometrico, dopo il completo esaurirsi della tradizione culturale precedente, sia stato selezionato tra altri ugualmente utili e possibili.\nAttica.\nNello stile protogeometrico si distinguono due schemi fondamentali, entrambi ereditati dal miceneo. Il primo era usato principalmente su vasi di grandi dimensioni e divenne meno popolare verso la fine del periodo; si distingue per una decorazione su fondo chiaro la cui luminosit\u00e0 veniva enfatizzata dagli scarsi ornamenti e dalle fasce dipinte in scuro. Il secondo, complementare al precedente, \u00e8 chiamato \"black style\" o stile a fondo scuro. Anche gli ornamenti a cerchi concentrici e a scacchiera si caratterizzavano per una alternanza di toni chiari e scuri andando a costituire parte dello stesso sistema decorativo.\nLa decorazione si concentrava sulla spalla nei vasi chiusi e nella fascia tra le anse nei vasi aperti. I grandi vasi chiusi potevano avere una fascia decorativa secondaria a met\u00e0 del ventre, dove si trovavano cerchi concentrici o linee ondulate; verso la fine del protogeometrico questa fascia secondaria divenne il campo decorativo principale e si sperimentarono le decorazioni sul collo del vaso, che diverranno sistematiche durante il successivo periodo geometrico.\nI disegni ornamentali pi\u00f9 frequenti erano cerchi e semicerchi disegnati con pennelli multipli montati su compassi, triangoli, losanghe e scacchiere, clessidre e file di denti di lupo, diagonali, zig-zag e linee ondulate. La disposizione degli elementi era simmetrica con una tendenza a complicarsi negli esemplari pi\u00f9 recenti. Il protogeometrico era uno stile rigorosamente astratto e le rarissime forme organiche venivano introdotte occasionalmente e senza convinzione: tra queste la singolare silhouette a forma di cavallo su un'anfora del Ceramico (Atene, Museo del Ceramico 560).\nRispetto al periodo submiceneo le forme si diversificano e si distinguono pi\u00f9 chiaramente le funzioni. Le forme pi\u00f9 comuni sono le anfore, che frequentemente svolgevano una funzione funeraria, a collo distinto, con maniglie verticali o orizzontali, poste a collegare il collo e la spalla o con entrambe le terminazioni all'altezza di quest'ultima, il cratere, i vasi per versare liquidi come le oinochoai con labbro trilobato o tondo, le lekythos, le coppe per bere come lo skyphos, il kalathos, le pissidi sferiche. Molte di queste forme erano ereditate dal miceneo bench\u00e9 modificate: generalmente i contorni si presentano pi\u00f9 tesi e pi\u00f9 definiti, i corpi passano dal globulare all'ovoidale, con il diametro massimo pi\u00f9 alto, i colli sono pi\u00f9 larghi e pi\u00f9 forti, il piede diviene pi\u00f9 evidente e su tazze e crateri pu\u00f2 assumere forma conica.\nL'argilla varia tra il pallido e il medio marrone; i vasi grandi a fondo chiaro possono presentare un sottile rivestimento giallastro. La pittura varia dal bruno scuro al nero, talvolta virata al rosso in fase di cottura; anche il grado di diluizione si presenta variato negli ornamenti. Sia le superfici dipinte che quelle non dipinte mostrano una certa lucentezza. Generalmente i vasi pi\u00f9 tardi, specialmente quelli del \"black style\", sono pi\u00f9 curati e la loro argilla scura dipinta con nero lucido \u00e8 difficilmente distinguibile dai primi lavori del periodo geometrico.\nAltre scuole regionali.\nL'Argolide, che \u00e8 stata la regione dominante nella tarda et\u00e0 del bronzo, ha prodotto l'unica scuola protogeometrica paragonabile a quella attica. Da Corinto provengono pochi e modesti esemplari a fondo scuro; qui il protogeometrico dura pi\u00f9 a lungo e questo indica solitamente la presenza di una scuola minore. Il nord-est del Peloponneso sembra in contatto con l'Attica, mentre c'\u00e8 una prevalente influenza argiva in Arcadia. In Beozia sono state trovate alcune importazioni dall'Attica. Quel poco che \u00e8 conosciuto delle Cicladi meridionali suggerisce modelli attici. Molto protogeometrico \u00e8 stato trovato a Rodi dove ancora una volta lo stile \u00e8 quello attico o argivo. A Smirne, Samo, Mileto e in Caria il primo protogeometrico \u00e8 identico allo stile attico.\nIn Eubea, in seguito agli scavi di Lefkandi, si \u00e8 pensato che uno stile protogeometrico fosse iniziato nello stesso periodo e indipendentemente da Atene. In una prima fase le decorazioni non vanno oltre la linea ondulata, ma intorno alla fine dell'XI secolo a.C., ossia nel medio protogeometrico, nuovi ritrovamenti hanno mostrato l'esistenza di una scuola locale originale, nata dall'unione di tradizioni locali e imitazione attica, la quale avrebbe avuto influenza anche in altri territori. Il tardo protogeometrico euboico introdusse la coppa decorata con semicerchi pendenti (\"PSC cup\"), una tipologia esportata a Cipro, nel Levante e in Etruria, testimonianza dell'espansione commerciale euboica in questi territori. Uno stile protogeometrico semplificato chiamato sub-protogeometrico persiste fino alla met\u00e0 dell'VIII secolo a.C. con qualche importazione dal geometrico ateniese.\nDai santuari della Laconia proviene un discreto numero di frammenti che presentano uno stile conservativo di origine differente rispetto alla diffusa influenza attica. I solchi orizzontali sul corpo sono una particolarit\u00e0 di questa scuola; l'argilla \u00e8 pi\u00f9 scura che altrove, il marrone profondo si avvicina al nero ed \u00e8 dotato di un luccichio metallico. La decorazione \u00e8 prevalentemente a motivi lineari, ma l'uso occasionale del cerchio pu\u00f2 essere indice di una influenza attica, forse giunta attraverso Argo. La pi\u00f9 vicina connessione nel sistema dei motivi decorativi \u00e8 con la Messenia dove sono ugualmente frequenti i motivi rettilinei e dove si trovano, come altrove nella Grecia settentrionale, i semicerchi pendenti talvolta uniti ad altri emergenti dalla base del medesimo pannello. Un protogeometrico non attico \u00e8 stato individuato anche in Tessalia, dove le influenze attiche sembrano giungere attraverso l'Eubea.\nA Creta una pi\u00f9 tenace tradizione minoica poneva un limite alle influenze esterne dovute alle importazioni di ceramica attica, e il protogeometrico si diffonde nella zona centrale dell'isola mischiandosi alle sopravvivenze di tradizioni precedenti, evidenti soprattutto nelle forme dei vasi. Vi si trovano il vaso a staffa, il kalathos, una pyxis con pareti alte e scoscese, i vasi a forma di anatra, e una coppa profonda che si trasforma in una sorta di cratere a campana. Altre forme comuni sono un tipo di anfora con collo corto o collare e un'anfora senza piede a base piatta. La tipica decorazione protogeometrica con alternanza di elementi chiari e scuri \u00e8 poco curata. Gli ornamenti pi\u00f9 usati sono i cerchi concentrici che spesso fluttuano nel campo mentre le bande di colore che dividono le zone del vaso sono usate a Creta in modo pi\u00f9 libero che altrove. Motivi e stilemi decorativi vengono utilizzati ed abbandonati velocemente senza mostrare la tendenza attica alla stabilizzazione dello stile. A Cnosso il protogeometrico cretese finisce a verso la met\u00e0 del IX secolo a.C."}
{"id": "3205087", "revid": "200568", "url": "https://it.wikipedia.org/wiki?curid=3205087", "title": "Valentina Lisica", "text": ""}
{"id": "3205090", "revid": "125904633", "url": "https://it.wikipedia.org/wiki?curid=3205090", "title": "Unione Sportiva Alessandria Calcio 1991-1992", "text": "Questa pagina raccoglie le informazioni riguardanti l'Unione Sportiva Alessandria Calcio nelle competizioni ufficiali della stagione 1991-1992.\nStagione.\nNella stagione 1991-1992 l'Unione Sportiva Alessandria Calci\u00f2 disput\u00f2 il quinto campionato di Serie C1 della sua storia.\nMaglie e sponsor.\nIl fornitore ufficiale di materiale tecnico per la stagione 1991-1992 fu Kappa, mentre lo sponsor di maglia fu ERG.\nOrganigramma societario.\nArea direttiva\nArea tecnica\nArea sanitaria"}
{"id": "3205091", "revid": "986213", "url": "https://it.wikipedia.org/wiki?curid=3205091", "title": "Carolina d'Assia-Homburg", "text": "Biografia.\nSpos\u00f2 a Homburg, il 1\u00ba ottobre 1839, il principe Enrico XX di Reuss-Greiz.\nDopo la morte del marito, Carolina fu reggente, in nome e per conto del figlio, dal 1859 al 1867. Quale figlia di un generale austriaco, la principessa tenne un atteggiamento anti-prussiano, ma v'\u00e8 da sottolineare al riguardo che anche molti principi di Reuss erano stati al servizio degli Asburgo. Nella guerra austro-prussiana Carolina si schier\u00f2 contro la Prussia e di conseguenza Greiz venne occupata dalla truppe prussiane. Se il principato evit\u00f2 il destino del Regno di Hannover (che venne annesso alla Prussia), lo si dovette al granduca Carlo Alessandro di Sassonia-Weimar-Eisenach, che si adoper\u00f2 personalmente con suo cognato Guglielmo I in favore della casata di Reuss-Greiz.\nCarolina per\u00f2 dovette, ancor prima della maggiore et\u00e0 del figlio, abbandonare la carica di reggente, nonch\u00e9 pagare con il proprio patrimonio personale la met\u00e0 delle indennit\u00e0 di guerra."}
{"id": "3205110", "revid": "287204", "url": "https://it.wikipedia.org/wiki?curid=3205110", "title": "Nogne O", "text": ""}
{"id": "3205121", "revid": "767487", "url": "https://it.wikipedia.org/wiki?curid=3205121", "title": "The Span of Life", "text": "The Span of Life \u00e8 un film muto del 1914 diretto da Edward MacKay che ha come interpreti principali Lionel Barrymore e Gladys Wynne. Il film, prodotto dalla Kinetophote Corporation e distribuito dalla K.C. Booking Company, usc\u00ec nelle sale il 7 dicembre 1914. La sceneggiatura di Catherine Carr si basa su \"The Span of Life\", un lavoro teatrale di Sutton Vane andato in scena a New York il 16 gennaio 1893.\nTrama.\nDunston Leech vorrebbe sposare Kate Heathcote, la pupilla di sua madre, ma la giovane gli preferisce Richard Blunt, un insegnante che lavora presso la famiglia come istitutore di Cecil, il suo fratellastro che lui uccide, avvelenandolo. Richard, allora, chiede a Kate di sposarlo e di partire subito con lui per il Sud Africa, dove i due si recano accompagnati da tre ex-acrobati. In Africa, Dunston riesce a rapire Kathe con il bambino che ha avuto da Richard, ma la donna riesce a fuggire, salvata dall'intervento del marito e dei tre acrobati. Ritornata in Inghilterra, Kate riceve dalla madre di Cecil una scatola d'argento che contiene una siringa. Dunston, sapendo che quella \u00e8 la siringa che gli \u00e8 servita per avvelenare il fratellastro, se ne impadronisce ma viene preso dalla polizia. Senza via di scampo, l'uomo si uccide usando l'ago per iniettarsi una dose letale di morfina.\nProduzione.\nIl film fu prodotto dalla Kinetophote.\nDistribuzione.\nDistribuito dalla K.C. Booking Company, il film - della lunghezza di quattro o cinque bobine - usc\u00ec nelle sale cinematografiche statunitensi il 7 dicembre 1914."}
{"id": "3205126", "revid": "111325", "url": "https://it.wikipedia.org/wiki?curid=3205126", "title": "Valle perduta", "text": ""}
{"id": "3205131", "revid": "37401", "url": "https://it.wikipedia.org/wiki?curid=3205131", "title": "Istituti italiani di cultura", "text": ""}
{"id": "3205134", "revid": "767487", "url": "https://it.wikipedia.org/wiki?curid=3205134", "title": "Cristoforo Santanna", "text": "Nato a Marano Marchesato da una famiglia povera, Cristoforo Santanna fu un pittore di grandi capacit\u00e0 artistiche e dalla spiccata duttilit\u00e0. Impiegato in numerosi lavori fu molto ricercato nel suo tempo, da famiglie nobili e personalit\u00e0 clericali. Produsse un gran numero di opere custodite nei principali centri ecclesiastici e monastici calabresi e in particolar modo della provincia di Cosenza oltre che in alcune residenze ecclesiastiche di campagna.\nPoco conosciuto in Italia, per la sua attivit\u00e0 molto prolifica, divenne nel XVIII secolo piuttosto celebre in Calabria, tanto da essere considerato il maggiore pittore calabrese del suo tempo e fra i principali pittori calabresi di sempre.\nNascita e formazione.\nAnche se nato nella vicina Marano Marchesato, Cristoforo Santanna svilupp\u00f2 la sua passione grazie alla fede cristiana della famiglia che avvicin\u00f2 il Santanna ad un'assidua frequentazione delle chiese di Rende, tanto da inculcare nel Santanna una passione per la pittura e soprattutto per la pittura cristiana. Le sue opere maggiori infatti, ritraggono episodi biblici, Santi, la Vergine Maria ed il Cristo, e tale peculiarit\u00e0 lo caratterizz\u00f2 per tutta la sua vita. Non si conosce molto della vita del Santanna, ma le testimonianze lasciate attraverso le sue opere restituiscono stima al pittore, con doti e una propensione al lavoro tale da essere etichettato come il \u201cfa presto\u201d, poich\u00e9 terminata un'opera gliene veniva commissionata immediatamente un'altra.\nStile ed arte.\nPeriodo storico.\nIl periodo nel quale visse il Santanna era caratterizzato da un paradosso piuttosto accentuato. L'arte della pittura viveva un periodo prospero, all'apice in Calabria e in tutto il Regno borbonico, arte largamente pi\u00f9 diffusa della scultura che era in fase di declino. I temi sacri erano di gran lunga preferiti ai temi classici del paesaggio, particolarit\u00e0 che trov\u00f2 ampio respiro nel periodo del barocco, specie del barocco napoletano, stile che tra il 1700 ed il 1800 coinvolse in larga diffusione tutte gli edifici religiosi della Calabria. \nLe pi\u00f9 importanti famiglie nobiliari che governavano i centri calabresi, tra le quali i Ruffo e i Sanseverino, cominciavano ad apprezzare l'arte sacra della pittura, commissionando opere da donare alle chiese dei loro paesi, alimentando lo sviluppo della pittura, che fino ad allora era apparsa poco matura in Calabria. Inoltre la gerarchia cattolica calabrese divenne propensa all'arte sacra per adornare gli edifici religiosi, rendendo abituale la richiesta di affrescare le volte delle chiese.\nStile.\nDallo stile chiaro e pulito, le sue principali qualit\u00e0 sono emerse ritraendo soggetti sacri. Pratica la scuola pittorica napoletana del primo \u2018700 il Santanna svilupp\u00f2 uno stile semplice, dettato anche dalla scarsa esigenza delle commissioni e delle richieste che le famiglie signorili facevano all'artista. Se questo da un lato ha privilegiato una facile richiesta dell'artista, da un lato ha penalizzato l'evolversi della tecnica, poich\u00e9 non aveva nessuna possibilit\u00e0 di migliorare il proprio bagaglio tecnico e culturale. Anche l'arte figurativa del XVIII secolo, la mancanza di una personalit\u00e0 di riferimento e il materiale utilizzato, con tele di scarsa qualit\u00e0, non aiutavano il Santanna, n\u00e9 tanto meno lo invogliavano a ricercare una maggiore raffinatezza artistica. Lo stile di Cristoforo Santana resta, secondo alcuni esperti, inconfondibile, grazie alle immagini rese aggraziate, con volti espressivi.\nConsiderazioni artistiche.\nCristoforo Santanna \u00e8 dunque apprezzato, per la grande capacit\u00e0 di adattare il senso figurativo nei vari contesti nella quale operava. I centri urbani che possiedono opere del Santanna nel XVIII secolo sono piuttosto staccati dal resto d'Italia. Santanna operava dunque, in un areale geografico e culturale distante dalle grandi corti italiane ed europee. \nIl Santanna \u00e8 riuscito per\u00f2 a costruirsi un linguaggio pittorico che riuscisse a comunicare il senso dei luoghi nel quale operava, un linguaggio popolare e intenso, capace di rispecchiare la storia della Calabria di quel periodo. L'apprezzamento verso Cristoforo Santanna, \u00e8 documentato in un continuo interesse, prolificato negli ultimi decenni, ma anche nel ritrovamento di alcune opere al di fuori della Calabria.\nL'esatta produzione del Santanna, che ricordiamo copiosa oltre ogni immaginazione, attualmente non \u00e8 rintracciabile, in quanto si pensa ancora che molte tele non scoperte siano custodite in chiese ed edifici di culto calabresi.\nLe opere.\nLe opere del Santanna si trovano nelle principali chiese delle provincie di Cosenza e di Crotone. I centri che custodiscono l'operato pi\u00f9 significativo sono certamente quelli della presila cosentina."}
{"id": "3205137", "revid": "767487", "url": "https://it.wikipedia.org/wiki?curid=3205137", "title": "Under the Gaslight", "text": "Under the Gaslight \u00e8 un film muto del 1914 diretto da Lawrence Marston. \u00c8 l'adattamento cinematografico del melodramma \"Under the Gaslight\" di Augustin Daly messo in scena a Broadway il 12 agosto 1867 al Worrell Sisters' New York Theatre.\nTrama.\nScoperta a rubare, la serva Judas viene licenziata. Per vendicarsi, la donna scambia nella culla la bambina dei Courtland, i suoi ex padroni, con la sua. Pearl, figlia di Judas, verr\u00e0 cos\u00ec allevata negli agi dalla famiglia benestante, diventando una ricca ereditiera, mentre la piccola Laura avr\u00e0 un'infanzia grama presso Judas e suo marito William Byke che la crescono insegnandole a diventare una ladra. I Courtland la sorprendono mentre cerca di rubare: toccati dalla sua situazione, decidono di adottarla, offrendo a Byke una sistemazione.\nPassano gli anni e le due ragazze sono diventate delle donne. Quando i Courtland muoiono, lasciano equamente divisi i loro beni tra Pearl e Laura. Byke, allora, cerca di ricattare Laura per mettere le mani sul suo denaro. Pearl, gelosa di Laura perch\u00e9 innamorata di Ray Trafford, uno dei suoi ammiratori, cerca di trarre profitto dalla situazione. Ma, alla fine, Byke rester\u00e0 ucciso e la verit\u00e0 - ovvero che Laura \u00e8 la vera figlia dei Courtland - verr\u00e0 finalmente a galla. Pearl, afflitta, chieder\u00e0 allora perdono a Laura.\nProduzione.\nIl film fu prodotto dalla Biograph Company e dalla Klaw &amp; Erlanger.\nDistribuzione.\nDistribuito dalla General Film Company, il film usc\u00ec nelle sale cinematografiche statunitensi il 4 dicembre 1914. Nel 1916, fu distribuito il 4 ottobre in una versione in tre rulli."}
{"id": "3205142", "revid": "2215673", "url": "https://it.wikipedia.org/wiki?curid=3205142", "title": "Quinn Sullivan", "text": "Biografia.\nA tre anni prende lezioni di chitarra; successivamente suona con un gruppo locale e a soli 6 anni viene invitato come ospite da Ellen DeGeneres nel suo \"The Ellen DeGeneres Show\" sulla rete NBC.\nA 8 anni viene chiamato sul palco dal chitarrista blues Buddy Guy a suonare alcuni brani assieme, apre un concerto di Jerry Lee Lewis.\nViene invitato all'\"Oprah Winfrey Show\" ed al \"Today Show\" sulla rete NBC.\nNel 2009 apre i concerti di Buddy Guy sulla costa orientale degli Stati Uniti e a Chicago, suona nel disco \"Skin Deep\" di Buddy Guy nel brano \"Who's Gonna Fill Those Shoes\".\nPubblica il singolo \"Summer of Love\", brano autografo e suona al festival itinerante Lollapalooza con un proprio gruppo.\nSuona in trio con B.B. King e Buddy Guy al Beacon Theatre di New York.\nPubblica nel 2011 il suo album d'esordio composto da brani propri \"Cyclone\" per la Oarfin Records, viene invitato al talk show musicale notturno \"Jimmy Kimmel Live!\" sulla rete nazionale ABC."}
{"id": "3205147", "revid": "767487", "url": "https://it.wikipedia.org/wiki?curid=3205147", "title": "Woman Against Woman", "text": "Woman Against Woman \u00e8 un cortometraggio muto del 1914 diretto da Paul Powell. Il film, prodotto dalla Biograph Company e distribuito dalla General Film Company, usc\u00ec nelle sale il 27 giugno 1914.\nProduzione.\nIl film fu co-prodotto dalla Klaw &amp; Erlanger e dalla Biograph Company.\nDistribuzione.\nDistribuito dalla General Film Company, il film - un cortometraggio in tre bobine - usc\u00ec nelle sale cinematografiche statunitensi il 27 giugno 1914. Copia della pellicola esiste ancora in un positivo 16\u00a0mm."}
{"id": "3205155", "revid": "1745361", "url": "https://it.wikipedia.org/wiki?curid=3205155", "title": "Caduta di Fetonte", "text": "La Caduta di Fetonte \u00e8 un disegno a carboncino su carta (31,2x21,5\u00a0cm) di Michelangelo Buonarroti, databile al 1533 circa e conservato nel British Museum a Londra.\nStoria e descrizione.\nL'opera venne fatta per Tommaso de' Cavalieri, conosciuto da Michelangelo nel 1533. Esiste anche un secondo foglio con questo stesso soggetto nella Royal Library al Castello di Windsor e per lo stesso giovane l'artista disegn\u00f2 anche un \"Ratto di Ganimede\" e altri soggetti.\nIl mito di Fetonte, tratto dalle \"Metamorfosi\" di Ovidio, \u00e8 rappresentato con tre gruppi di figure disposti in fila verticalmente. In alto si vede Zeus che lancia il fulmine per punire Fetonte, figlio di Apollo che aveva preso di nascosto il carro del sole facendolo correre troppo vicino alla terra, che si incendi\u00f2; al centro si vede infatti il carro con i quattro cavalli che si arrovellano smarriti nell'aria e Fetonte in procinto di cadere, ritratto con un nudo di ispirazione classica; in basso si vedono poi quattro figure in un boschetto: due donne, le sorelle Eliadi, che accortesi della caduta del ragazzo si disperano guardando il cielo e vengono trasformate in pioppi; Cicno, che porta le mani al viso in segno di dolore e un'altra figura maschile sdraiata, che osserva il cielo inerme: come chiarisce il vaso accanto ad esso si tratta di una divinit\u00e0 fluviale, Eridano (il Po), in cui Fetonte sta per cadere. Nel foglio di Windsor \u00e8 chiarita meglio la trasformazione delle fanciulle, con Cicno che diventa un cigno.\nIn fondo al foglio, si legge una dedica a Tommaso de' Cavalieri, a cui viene offerto il \"disegno di presentazione\" ancora non finito; se non piacer\u00e0 al giovane, Michelangelo si impegnava a fornirne un altro la sera successiva o a impegnarsi a finirlo.\nLa critica si \u00e8 interrogata se nel soggetto, di solito usato come monito morale, ci sia un messaggio che l'artista voleva veicolare al giovane, oppure se si tratti di un puro motivo tratto dalla classicit\u00e0."}
{"id": "3205156", "revid": "767487", "url": "https://it.wikipedia.org/wiki?curid=3205156", "title": "The Quitter (film 1916 Horan)", "text": "The Quitter \u00e8 un film muto del 1916 diretto da Charles Horan che si basa su un soggetto firmato da Izola Forrester. Il film, prodotto dalla Rolfe Photoplays e distribuito dalla Metro Pictures Corporation, usc\u00ec nelle sale il 10 luglio 1916. Ambientato nel West, aveva come interprete principale Lionel Barrymore.\nTrama.\nHappy Jack, un minatore scapolo, ha un rapporto epistolare con Glad Mason. I due dovrebbero sposarsi ma lui, convinto che la sua futura moglie deve essere una donna terribilmente brutta, prima che Glad arrivi in paese, se ne va via lasciandole, come offerta di pace, la propriet\u00e0 della sua miniera. In seguito, non ricordando di averla ceduta, vende la miniera a W. E. Willet, un tipo senza scrupoli che \u00e8 a conoscenza che la miniera, in realt\u00e0, vale una fortuna. Tornato in citt\u00e0, Happy Jack conosce finalmente Glad che, al contrario di quello che aveva pensato, \u00e8 una bella donna di cui lui si innamora immediatamente. Prima delle nozze, per\u00f2, Jack viene arrestato perch\u00e9 ha venduto una miniera che non era pi\u00f9 sua. Glad allora cede a Willet la miniera se lui ritirer\u00e0 la sua accusa contro Happy Jack. L'accordo \u00e8 raggiunto ma si scopre che la miniera con la vena d'oro non \u00e8 quella contesa di Jack ma, in realt\u00e0, quella che apparteneva al padre di Glad che l'ha lasciata alla figlia: cos\u00ec, anche se perde la sua miniera, Happy Jack conquista una moglie milionaria.\nProduzione.\nProdotto dalla Rolfe Photoplay Incorporated.\nDistribuzione.\nNegli Stati Uniti, il film fu distribuito dalla Metro Pictures Corporation e usc\u00ec nelle sale il 10 luglio 1916. Il copyright, richiesto dalla Rolfe Photoplays, Inc., fu registrato il 15 luglio 1916 con il numero LP8715.\nCopia completa della pellicola si trova conservata negli archivi Filmmuseum di Amsterdam."}
{"id": "3205159", "revid": "287204", "url": "https://it.wikipedia.org/wiki?curid=3205159", "title": "!!", "text": ""}
{"id": "3205162", "revid": "767487", "url": "https://it.wikipedia.org/wiki?curid=3205162", "title": "The Curious Conduct of Judge Legarde", "text": "The Curious Conduct of Judge Legarde \u00e8 un film muto del 1915 diretto da Will S. Davis. Prodotto da Life Photo Film Corp. e interpretato da Lionel Barrymore, usc\u00ec nelle sale nell'aprile del 1915.\nTrama.\nIl giudice Legarde - che in tribunale non ha accettato la tesi difensiva di una donna dalla personalit\u00e0 dissociata - per un incidente alla testa resta vittima della stessa patologia: di giorno sobrio giudice, di notte capo criminale di una banda di criminali.\nAgnes, la sua fidanzata, e il padre di lei, l'avvocato Caverly, davanti alle sue stranezze le attribuiscono al superlavoro. Ma, quando Legarde viene catturato durante una rapina, Caverly si rende conto di quello che pu\u00f2 essere successo e trova uno specialista che cura il giudice.\nProduzione.\nIl film fu prodotto dalla Life Photo Film Corp.\nDistribuzione.\nVenne distribuito nell'aprile 1915."}
{"id": "3205170", "revid": "290948", "url": "https://it.wikipedia.org/wiki?curid=3205170", "title": "Forza elettromotiva", "text": ""}
{"id": "3205172", "revid": "339392", "url": "https://it.wikipedia.org/wiki?curid=3205172", "title": "Pila ricaricabile", "text": ""}
{"id": "3205173", "revid": "339392", "url": "https://it.wikipedia.org/wiki?curid=3205173", "title": "Cella galvanica secondaria", "text": ""}
{"id": "3205174", "revid": "304077", "url": "https://it.wikipedia.org/wiki?curid=3205174", "title": "Cella secondaria", "text": ""}
{"id": "3205175", "revid": "304077", "url": "https://it.wikipedia.org/wiki?curid=3205175", "title": "Batteria secondaria", "text": ""}
{"id": "3205176", "revid": "304077", "url": "https://it.wikipedia.org/wiki?curid=3205176", "title": "Pila secondaria", "text": ""}
{"id": "3205178", "revid": "339392", "url": "https://it.wikipedia.org/wiki?curid=3205178", "title": "Cella elettrochimica secondaria", "text": ""}
{"id": "3205182", "revid": "36426", "url": "https://it.wikipedia.org/wiki?curid=3205182", "title": "Stendardo della Trinit\u00e0", "text": ""}
{"id": "3205192", "revid": "48344", "url": "https://it.wikipedia.org/wiki?curid=3205192", "title": "Optical character recognition", "text": ""}
{"id": "3205193", "revid": "287204", "url": "https://it.wikipedia.org/wiki?curid=3205193", "title": "Lemaitre", "text": "Lemaitre (o Lema\u00eetre) \u00e8 un cognome francese. Lo portano le seguenti persone:"}
{"id": "3205196", "revid": "247222", "url": "https://it.wikipedia.org/wiki?curid=3205196", "title": "Nuova Pallacanestro Napoli", "text": ""}
{"id": "3205208", "revid": "562499", "url": "https://it.wikipedia.org/wiki?curid=3205208", "title": "A.P.L. Puteoli", "text": ""}
{"id": "3205209", "revid": "647919", "url": "https://it.wikipedia.org/wiki?curid=3205209", "title": "Serapide Pozzuoli", "text": ""}
{"id": "3205213", "revid": "6923", "url": "https://it.wikipedia.org/wiki?curid=3205213", "title": "Zeitgeist (informatica)", "text": "Zeitgeist \u00e8 un software libero che in background registra le attivit\u00e0 degli utenti in un computer, dai file aperti ai siti visitati e alle conversazioni in chat: queste informazioni diventano disponibili per altre applicazioni per essere ricercate in ordine temporale, geografico e per generare delle statistiche. \u00c8 capace di stabilire relazioni tra i vari dati basandosi sulla similarit\u00e0 e su determinati pattern applicando algoritmi di associazione dati come \"WINEPI\" e \"Apriori\".\nUtilizzando algoritmi di apprendimento automatico, Zeitgeist pu\u00f2 stabilire relazioni tra gli elementi in base alla somiglianza e ai modelli di utilizzo.\n\u00c8 possibile estrarre i dati registrati dal servizio Zeitgeist via D-Bus.\nZeitgeist ha la sua implementazione grafica di riferimento GNOME Activity Journal ed \u00e8 usato anche dalla shell grafica Unity.\nApplicazioni.\nTra le altre applicazioni che usano i dati semantici o semplicemente per elencare i file utilizzati pi\u00f9 spesso ci sono:"}
{"id": "3205216", "revid": "290351", "url": "https://it.wikipedia.org/wiki?curid=3205216", "title": "Shan\u00e9sia Williams", "text": ""}
{"id": "3205220", "revid": "36218452", "url": "https://it.wikipedia.org/wiki?curid=3205220", "title": "Christopher Nicholas Sarantakos", "text": ""}
{"id": "3205228", "revid": "72396", "url": "https://it.wikipedia.org/wiki?curid=3205228", "title": "Cyrano (spettacolo teatrale)", "text": "Cyrano \u00e8 una commedia musicale scritta da Riccardo Pazzaglia e Domenico Modugno, ispirata al Cyrano de Bergerac di Edmond Rostand, andata in scena nelle stagioni 1978-1979 e 1979-1980.\nLe musiche di Modugno sono arrangiate da Nello Ciangherotti, che dirige l'orchestra.\nIl maestro d'armi \u00e8 Enzo Musumeci Greco.\nLa storia.\nLa vicenda riprende quella dell'opera di Rostand: viene per\u00f2 introdotta dalla \"Canzone di Cyrano\", interpretata dal solo Modugno, che al termine della canzone si mette il naso posticcio ed inizia a presentare il personaggio.\nCyrano \u00e8 uno scontroso spadaccino dal lunghissimo naso, scrittore e poeta in bolletta, abile con la spada e con i giochi di parole, con i quali ama mettere in ridicolo i suoi nemici, sempre pi\u00f9 numerosi grazie al suo carattere poco incline al compromesso e al suo disprezzo verso potenti e prepotenti.\nInnamorato della bella \"Rossana\", sua cugina, quando sta per rivelarsi scopre che lei \u00e8 innamorata di Cristiano, un giovane cadetto, bello ma non molto intelligente; Cyrano decide allora di allearsi con lui per fargli conquistare proprio il cuore di Rossana, e si improvvisa cos\u00ec \"suggeritore\" per l'altrui passione, scrivendo lettere e poesie per conto del giovane, ma covando comunque dentro di s\u00e9 l'amore per la cugina.\nCristiano riesce infine a conquistare la sua amata, ma l'unione tra i due giovani \u00e8 osteggiata dal potente di turno, De Guiche, invaghitosi della bella. La guerra costituisce dunque una perfetta occasione per allontanare i due innamorati: Cristiano e Cyrano finiranno insieme al fronte, con la loro compagnia di cadetti, ma sfortunatamente Cristiano muore e Rossana decide di ritirarsi in convento.\nSolo dopo molti anni, poco prima di morire, Cyrano, seppur involontariamente, confesser\u00e0 all'amata il suo sentimento, ma quando lei ricambier\u00e0 sar\u00e0 ormai troppo tardi.\nLo spettacolo si conclude con Modugno che si rialza e si toglie il naso posticcio, cantando la canzone finale.\nL'album.\nNell'autunno del 1978 la Carosello ha pubblicato il 33 giri Cyrano con le musiche dello spettacolo (numero di catalogo CLN 25081)."}
{"id": "3205230", "revid": "80598", "url": "https://it.wikipedia.org/wiki?curid=3205230", "title": "Cyrano (commedia musicale)", "text": ""}
{"id": "3205234", "revid": "2128848", "url": "https://it.wikipedia.org/wiki?curid=3205234", "title": "Lista nera", "text": "La lista nera \u00e8 un registro che contiene una lista di soggetti, entit\u00e0, o persone per scopi politici, di sicurezza o alle quali \u00e8 negato un particolare servizio, diritto o privilegio."}
{"id": "3205235", "revid": "79968", "url": "https://it.wikipedia.org/wiki?curid=3205235", "title": "Lista nera (informatica)", "text": "In informatica la lista nera o (in inglese) blacklist \u00e8 una lista utilizzata per controllare gli accessi a una certa risorsa (rete, stampante), usufruibile da tutti ad eccezione delle entit\u00e0 (utenti, programmi) presenti nella lista.\nAl contrario, una \"lista bianca\" (\"whitelist\") identifica una lista di utenti cui \u00e8 concesso l'accesso al servizio; a seconda delle impostazioni, essa pu\u00f2 anche negare a priori a tutti gli utenti l'utilizzo che non sono inclusi nella lista (funzionando cos\u00ec sia da \"lista bianca\" sia da \"lista nera\").\nSoluzioni di questo genere sono utilizzate per varie ragioni, ad esempio nelle aziende o nelle scuole ove \u00e8 necessario negare l'utilizzo di programmi come Kazaa o di ICQ. In questo caso la \"lista nera\" contiene tutti gli indirizzi IP, le porte, e i programmi cui il firewall dovr\u00e0 negare la connessione.\nUn altro utilizzo si trova nella gestione della posta elettronica, ove la \"lista nera\" comprende tutti quegli indirizzi considerati generatori di spam, cui negare il recapito delle e-mail, che \u00e8 invece possibile per gli altri indirizzi.\nNumerosi modelli di \"telefoni cordless\" in commercio hanno una funzionalit\u00e0 che permette di bloccare la ricezione di chiamate e/o messaggi da un numero fisso o mobile, selezionato dall'utente o dopo aver ricevuto una chiamata non desiderata. \nPer i tradizionali telefoni con filo e tastiera a toni esistono dei dispositivi di \"call blocking\", da collegare tramite un comune cavo telefonico. Stessa possibilit\u00e0 \u00e8 prevista nei telefoni \"smartphone\" tramite l'installazione di una della varie \"app\" di \"call blocking\" e \"call recording\"."}
{"id": "3205236", "revid": "1872303", "url": "https://it.wikipedia.org/wiki?curid=3205236", "title": "Vettori aerei soggetti a divieto operativo nell'Unione europea", "text": "L'elenco dei vettori aerei soggetti a divieto operativo nell'Unione Europea (anche nota in ambito aeronautico come Black List o EU safety list), \u00e8 la lista che l'Unione europea, in consultazione con le autorit\u00e0 competenti degli Stati membri, ha emesso elencando una serie di compagnie aeree extracomunitarie che non soddisfano determinati requisiti in materia di sicurezza e ha pertanto deciso di interdire il proprio spazio aereo ai vettori ritenuti non sufficientemente sicuri. Si compone di due allegati (A e B) nei quali sono riportati rispettivamente i vettori completamente interdetti dall'operare all'interno dell'Unione e quelli cui sono applicate restrizioni operative.\nTale elenco \u00e8 basato su criteri comuni elaborati a livello comunitario. In particolare si \u00e8 provveduto ad includere nella lista nera i seguenti elementi: \nI vettori aerei che figurano sull'elenco comunitario sono oggetto di divieti e/o restrizioni operative su tutto il territorio della UE.\nNonostante i controlli, la stessa Unione europea indica che ancora oggi ci possono essere aziende e compagnie aeree extracomunitarie che non rispettano le norme di sicurezza, ma ancora escluse nell'elenco; inoltre non \u00e8 possibile \"escludere la presenza di societ\u00e0 che operino in buona fede sotto la stessa denominazione commerciale di una delle compagnie aeree figuranti nell'elenco comunitario\". Tuttora l'elenco \u00e8 tenuto aggiornato sulla Gazzetta ufficiale dell'Unione europea, che li presenta come allegati A e B al regolamento della Commissione. Prima di intraprendere qualunque azione sulla base delle informazioni ivi contenute, sarebbe quindi opportuno \"accertarsi di essere in possesso della versione pi\u00f9 recente\".\nLista per compagnia aerea.\nElenco dei vettori aerei soggetti a divieto operativo nell'Unione europea (Allegato A).\nL'allegato A dell'elenco riporta le compagnie aeree che non possono operare direttamente nell'Unione con i propri aeromobili, ma, eventualmente, solo con aeromobili in wet lease di altri operatori che non sono soggetti a limitazioni.\nElenco dei vettori aerei soggetti a restrizioni operative nel territorio dell'Unione europea (Allegato B).\nL'allegato B dell'elenco riporta le compagnie aeree che hanno restrizioni operative limitate solo ad alcuni aeromobili. I vettori nell'allegato B possono operare nell'Unione con quegli aeromobili esplicitamente riportati nell'elenco o con aeromobili in wet lease di altri operatori che non sono soggetti a limitazioni."}
{"id": "3205250", "revid": "647919", "url": "https://it.wikipedia.org/wiki?curid=3205250", "title": "Piano (stratigrafia)", "text": ""}
{"id": "3205251", "revid": "371529", "url": "https://it.wikipedia.org/wiki?curid=3205251", "title": "Amos Poe", "text": ""}
{"id": "3205254", "revid": "36220689", "url": "https://it.wikipedia.org/wiki?curid=3205254", "title": "Appannaggi", "text": ""}
{"id": "3205256", "revid": "551571", "url": "https://it.wikipedia.org/wiki?curid=3205256", "title": "Campo da baseball", "text": ""}
{"id": "3205259", "revid": "729019", "url": "https://it.wikipedia.org/wiki?curid=3205259", "title": "Hickory Flat", "text": "Hickory Flat \u00e8 una citt\u00e0 (\"town\") degli Stati Uniti d'America, situata nella contea di Benton, nello Stato del Mississippi."}
{"id": "3205262", "revid": "84184", "url": "https://it.wikipedia.org/wiki?curid=3205262", "title": "Marcolin", "text": ""}
{"id": "3205263", "revid": "647919", "url": "https://it.wikipedia.org/wiki?curid=3205263", "title": "APL Puteoli", "text": ""}
{"id": "3205264", "revid": "1391549", "url": "https://it.wikipedia.org/wiki?curid=3205264", "title": "Hickory Hills (Mississippi)", "text": "Hickory Hills \u00e8 un centro abitato e un census-designated place (CDP) degli Stati Uniti d'America, situato nella contea di Jackson, nello stato del Mississippi."}
{"id": "3205266", "revid": "729019", "url": "https://it.wikipedia.org/wiki?curid=3205266", "title": "Hickory (Mississippi)", "text": "Hickory \u00e8 una citt\u00e0 (\"town\") degli Stati Uniti d'America, situata nella contea di Newton, nello Stato del Mississippi."}
{"id": "3205272", "revid": "36221036", "url": "https://it.wikipedia.org/wiki?curid=3205272", "title": "The Blank Generation", "text": ""}
{"id": "3205274", "revid": "228587", "url": "https://it.wikipedia.org/wiki?curid=3205274", "title": "Commedia (disambigua)", "text": ""}
{"id": "3205275", "revid": "287204", "url": "https://it.wikipedia.org/wiki?curid=3205275", "title": "La Divina Commedia (disambigua)", "text": ""}
{"id": "3205276", "revid": "729019", "url": "https://it.wikipedia.org/wiki?curid=3205276", "title": "Hollandale (Mississippi)", "text": "Hollandale \u00e8 una citt\u00e0 (\"city\") degli Stati Uniti d'America, situata nella contea di Washington, nello Stato del Mississippi."}
{"id": "3205278", "revid": "767487", "url": "https://it.wikipedia.org/wiki?curid=3205278", "title": "National Football League 1935", "text": "La stagione NFL 1935 fu la 16\u00aa stagione sportiva della National Football League, la massima lega professionistica statunitense di football americano. La stagione inizi\u00f2 il 13 settembre 1935 e si concluse con la finale del campionato che si disput\u00f2 il 15 dicembre allo stadio dell'Universit\u00e0 di Detroit e che vide la vittoria dei Detroit Lions sui New York Giants per 26 a 7.\nStagione regolare.\nLa stagione regolare si svolse in 12 giornate, inizi\u00f2 il 13 settembre e termin\u00f2 l'8 dicembre 1935.\nLa finale.\nLa finale del campionato si disput\u00f2 il 15 dicembre allo stadio dell'Universit\u00e0 di Detroit e vide la vittoria dei Detroit Lions sui New York Giants per 26 a 7."}
{"id": "3205279", "revid": "122241687", "url": "https://it.wikipedia.org/wiki?curid=3205279", "title": "Radoslav Zdravkov", "text": ""}
{"id": "3205280", "revid": "729019", "url": "https://it.wikipedia.org/wiki?curid=3205280", "title": "Holly Springs (Mississippi)", "text": "Holly Springs \u00e8 una citt\u00e0 (\"city\") degli Stati Uniti d'America, capoluogo della contea di Marshall, nello Stato del Mississippi."}
{"id": "3205281", "revid": "298229", "url": "https://it.wikipedia.org/wiki?curid=3205281", "title": "Fran\u00e7ois Chabaud", "text": "Carriera.\nIn carriera Fran\u00e7ois Chabaud si \u00e8 distinto a livello internazionale nelle gare di triathlon su distanza media e lunga. Ha vinto un argento e due bronzi ai mondiali di triathlon di \"long distance\".\nNel 1996 partecipa agli europei di Szombathely in Ungheria su distanza olimpica, classificandosi 12\u00ba assoluto in 1:44:40. La gara viene vinta dal belga Luc Van Lierde in 1:42:32, davanti all'olandese Dennis Looze (1:42:38) e al tedesco Ralf Eggert (1:43:10).\nNel 1997 partecipa ai mondiali di Nizza su distanza lunga. Si classifica al 17\u00ba posto con un tempo di 5:56:09, a pi\u00f9 di venti minuti dal vincitore, il belga Van Lierde (5:35:44). Da questo momento in avanti si dedicher\u00e0 soltanto alle gare su distanza lunga (Ironman inclusi).\nNel 1999 \u00e8 la volta dei mondiali di Sater, dove si classifica 12\u00ba in 5:56:36. Il campione uscente, il danese Peter Sandvang vince in 5:44:04.\nNel 2000 vince la medaglia di bronzo mondiali di Nizza con un tempo di 6:26:49, alle spalle del danese Sandvang (6:22:00) e del connazionale Cyrille Neveu (6:23:16), nonostante una frazione finale fatta in 1:50:51 che non gli permette di recuperare il gap accumulato nella frazione ciclistica (7' dai primi due).\nNel 2002 si ripresenta ai mondiali di Nizza, vinti dal connazionale Neveu in 6:19:45, classificandosi 7\u00ba assoluto con un tempo di 6:29:14. Nello stesso anno vince l'Ironman France con un tempo di 8:55:03 (nuoto in 0:49:27, bici in 04:59:01; corsa in 03:02:31), davanti a Stefan Riesen (8:56:06) e al tedesco Timo Bracht (9:18:51). Realizza, quindi, una gran performance all'Ironman Hawaii classificandosi 6\u00ba assoluto in 8:40:39 (nuoto in 0:52:14, bici in 04:39:17; corsa in 03:05:57), dopo aver messo a referto il secondo miglior tempo nella frazione ciclistica alle spalle di Thomas Hellriegel (4:34:52). La gara viene vinta dallo statunitense Timothy DeBoom in 8:29:56 (nuoto in 0:52:02, bici in 04:45:21; corsa in 02:50:23).\nNel 2005 alla rassegna iridata di Fredericia \u00e8 8\u00b0 in 5:48:25 a meno di 7' dal vincitore Viktor Zyemtsev (5:41:40). Nello stesso anno si classifica 2\u00ba all'Ironman UK con un tempo di 9:07:29 (nuoto in 0:47:21, bici in 05:16:00; corsa in 03:00:52) alle spalle del neozelandese Bryan Rhodes che vince in 8:42:14 (nuoto in 0:45:31, bici in 04:59:17; corsa in 02:53:55).\nNel 2006 si classifica 3\u00ba all'Ironman France con un tempo finale di 8:53:10 (nuoto in 0:44:51, bici in 04:57:16; corsa in 03:06:01), alle spalle del vincitore, lo spagnolo Marcel Zamora Perez (8:33:56) e del connazionale Herv\u00e9 Faure (8:36:04).\nNel 2007 \u00e8 la volta dei mondiali di Lorient, dove conclude al 13\u00ba posto in 3:40:34 in una gara vinta dal connzionale Julien Loy in 3:30:11.\nSi ripresenta in gran forma nel 2008 ai mondiali di Almere, dove vince la medaglia d'argento in 5:45:36, alle spalle del connazionale Loy (5:43:22) e davanti al danese Martin Jensen (5:46:59). La gara viene decisa dalla migliore frazione podistica di Loy - 1:45:08 vs 1:47:14 di Fran\u00e7ois.\nL'anno successivo \u00e8 6\u00ba assoluto ai mondiali di Perth in 3:51:12, vinti dallo statunitense Timothy O'Donnell in 3:48:15.\nTorna in zona medaglia e lo fa centrando un 3\u00ba posto assoulto nel 2010 ai mondiali di Immenstadt, concludendo la gara in 6:32:04, dietro al connazionale Sudrie (6:24:57) e allo statunitense O'Donnell (6:29:35). Nello stesso anno si classifica 2\u00ba alla gara \"long distance\" di Weihai alle spalle del danese Jimmy Johnsen."}
{"id": "3205283", "revid": "599013", "url": "https://it.wikipedia.org/wiki?curid=3205283", "title": "Aleksand\u0103r Markov", "text": ""}
{"id": "3205284", "revid": "287204", "url": "https://it.wikipedia.org/wiki?curid=3205284", "title": "Aleksandar Markov", "text": ""}
{"id": "3205294", "revid": "93556", "url": "https://it.wikipedia.org/wiki?curid=3205294", "title": "National Football League 1934", "text": "La stagione NFL 1934 fu la 15\u00aa stagione sportiva della National Football League, la massima lega professionistica statunitense di football americano. La stagione inizi\u00f2 il 9 settembre 1934 e si concluse con la finale del campionato, divenuta celebre col nome di Sneakers Game quell'anno, che si disput\u00f2 il 9 dicembre al Polo Grounds di New York e che vide la vittoria dei New York Giants sui Chicago Bears per 30 a 13.\nPrima dell'inizio della stagione i Portsmouth Spartans si trasferirono a Detroit assumendo il nome di Detroit Lions. I Cincinnati Reds, dopo aver perso le prime otto partite di campionato, furono sospesi dalla lega per non aver pagato i diritti legali, le rimanenti partite che avrebbero dovuto disputare i Reds vennero giocate dalla squadra indipendente dei Saint Louis Gunners.\nStagione regolare.\nLa stagione regolare si svolse in 13 giornate, inizi\u00f2 il 9 settembre e termin\u00f2 il 2 dicembre 1934.\nLa finale.\nLa finale del campionato si disput\u00f2 il 9 dicembre al Polo Grounds di New York e che vide la vittoria dei New York Giants sui Chicago Bears per 30 a 13."}
{"id": "3205295", "revid": "729019", "url": "https://it.wikipedia.org/wiki?curid=3205295", "title": "Horn Lake", "text": "Horn Lake \u00e8 una citt\u00e0 (\"city\") degli Stati Uniti d'America, situata nella contea di DeSoto, nello Stato del Mississippi."}
{"id": "3205297", "revid": "24823", "url": "https://it.wikipedia.org/wiki?curid=3205297", "title": "Portsmouth Spartans", "text": ""}
{"id": "3205298", "revid": "1305772", "url": "https://it.wikipedia.org/wiki?curid=3205298", "title": "Himalayano", "text": "himalayano o himalaiano\nPagine correlate.\nThe Himalayans"}
{"id": "3205308", "revid": "36221455", "url": "https://it.wikipedia.org/wiki?curid=3205308", "title": "Anacronismi", "text": ""}
{"id": "3205310", "revid": "599013", "url": "https://it.wikipedia.org/wiki?curid=3205310", "title": "Vranov", "text": "Vranov pu\u00f2 riferirsi a diversi toponimi della Repubblica Ceca:"}
{"id": "3205312", "revid": "599013", "url": "https://it.wikipedia.org/wiki?curid=3205312", "title": "Vranovice", "text": "Vranovice pu\u00f2 riferirsi a diversi toponimi della Repubblica Ceca:"}
{"id": "3205313", "revid": "74801", "url": "https://it.wikipedia.org/wiki?curid=3205313", "title": "Lawrence Gowan", "text": "\u00c8 celebre per essere attualmente componente della rock band Styx, oltre che per la sua carriera solista.\nBiografia.\nAll'et\u00e0 di 19 anni, Gowan si diplom\u00f2 al Royal Conservatory of Music di Toronto, Ontario, come pianista, e poco dopo si un\u00ec al gruppo Rhinegold nel 1976, il quale 5 anni dopo si sciolse.\nGowan inizi\u00f2 cos\u00ec una carriera solista che lo port\u00f2 a pubblicare il primo album nel 1982, prodotto da Rob Freeman e che si avvalse di Kim Mitchell alla chitarra. A questo disco segu\u00ec nel 1985 l'album \"Strange Animal\" che inaugur\u00f2 il successo commerciale in Canada. Il cd conteneva le hit \"A Criminal Mind\", \"(You're a) Strange Animal\", \"Guerilla Soldier\" e \"Cosmetics\", tutti divenuti singoli. Nel 1987 Gowan pubblic\u00f2 \"Great Dirty World\" e con esso il singolo \"Moonlight Desires\".\nNel 1990 \"Lost Brotherhood\" present\u00f2 un sound pi\u00f9 hard rock e rese singoli le tracce \"Lost Brotherhood\", \"All the Lovers in the World\" e \"Out of a Deeper Hunger\". Il disco usc\u00ec anche in USA. Nel 1993 fu il turno di \"...but you can call me Larry\" e dei singoli, pi\u00f9 vicini a un sound pop, \"When There's Time for Love\", \"Soul's Road\" e \"Dancing on My Own Ground\". \"The Good Catches Up\" usc\u00ec nel 1995 con il singolo \"Guns and God\".\nNel 1996 Gowan fu ingaggiato dalla progressive rock band Styx come cantante e tastierista. Nel 2003 pubblic\u00f2 con loro il primo disco, \"Cyclorama\", a cui segu\u00ec nel 2005 \"Big Bang Theory\"."}
{"id": "3205316", "revid": "599013", "url": "https://it.wikipedia.org/wiki?curid=3205316", "title": "Georgi Jordanov", "text": ""}
{"id": "3205318", "revid": "278708", "url": "https://it.wikipedia.org/wiki?curid=3205318", "title": "Georgi Yordanov", "text": ""}
{"id": "3205321", "revid": "599013", "url": "https://it.wikipedia.org/wiki?curid=3205321", "title": "Vrbice", "text": "Vrbice pu\u00f2 riferirsi a diversi toponimi della Repubblica Ceca:"}
{"id": "3205322", "revid": "599013", "url": "https://it.wikipedia.org/wiki?curid=3205322", "title": "Vrbi\u010dany", "text": "Vrbi\u010dany pu\u00f2 riferirsi a diversi toponimi della Repubblica Ceca:"}
{"id": "3205324", "revid": "2033069", "url": "https://it.wikipedia.org/wiki?curid=3205324", "title": "AXN Sci-Fi", "text": "AXN Sci-Fi \u00e8 stata una rete televisiva italiana di propriet\u00e0 di Sony Pictures Entertainment Italia, dedicato al genere fantascienza.\nIn Italia \u00e8 stato lanciato l'8 novembre 2010 su Sky Italia al canale 133. Il 16 ottobre 2013 si \u00e8 trasferito al canale 132. Il 29 marzo 2014 \u00e8 passato al canale 134. Il 30 ottobre 2015 il canale rinnova il logo e le grafiche per festeggiare i dieci anni di presenza in Italia e per uniformarsi a livello mondiale. Il 28 febbraio 2017 il canale chiude definitivamente.\nDal 1\u00ba ottobre 2013, Sci-Fi cambia nome in AXN Black in Polonia, Ungheria e Romania, mentre in Russia, Ucraina, Kazakistan e Bulgaria il canale venne rinominato in Sony Sci-Fi. Solo la versione italiana possedeva ancora il nome originale."}
{"id": "3205326", "revid": "305108", "url": "https://it.wikipedia.org/wiki?curid=3205326", "title": "Fonte Cerreto", "text": ""}
{"id": "3205327", "revid": "857138", "url": "https://it.wikipedia.org/wiki?curid=3205327", "title": "Vr\u0161ovice", "text": "Vr\u0161ovice pu\u00f2 riferirsi a diversi toponimi della Repubblica Ceca:"}
{"id": "3205328", "revid": "287204", "url": "https://it.wikipedia.org/wiki?curid=3205328", "title": "Campionato slovacco di pallavolo maschile", "text": "Il campionato slovacco di pallavolo maschile \u00e8 un insieme di tornei pallavolistici per squadre di club slovacche, istituiti dalla Federazione pallavolistica della Slovacchia."}
{"id": "3205333", "revid": "857138", "url": "https://it.wikipedia.org/wiki?curid=3205333", "title": "Vysok\u00e1 Pec", "text": "Vysok\u00e1 Pec pu\u00f2 riferirsi a diversi toponimi della Repubblica Ceca:"}
{"id": "3205334", "revid": "287204", "url": "https://it.wikipedia.org/wiki?curid=3205334", "title": "Francois Chabaud", "text": ""}
{"id": "3205335", "revid": "767487", "url": "https://it.wikipedia.org/wiki?curid=3205335", "title": "Vasil Dragolov", "text": ""}
{"id": "3205336", "revid": "599013", "url": "https://it.wikipedia.org/wiki?curid=3205336", "title": "Vysok\u00fd \u00dajezd", "text": "Vysok\u00fd \u00dajezd pu\u00f2 riferirsi a diversi toponimi della Repubblica Ceca:"}
{"id": "3205337", "revid": "36426", "url": "https://it.wikipedia.org/wiki?curid=3205337", "title": "Pinacoteca Tosio-Martinengo", "text": ""}
{"id": "3205340", "revid": "599013", "url": "https://it.wikipedia.org/wiki?curid=3205340", "title": "V\u00e1\u017eany", "text": "V\u00e1\u017eany pu\u00f2 riferirsi a diversi toponimi della Repubblica Ceca:"}
{"id": "3205343", "revid": "599013", "url": "https://it.wikipedia.org/wiki?curid=3205343", "title": "Boj\u010do Veli\u010dkov", "text": ""}
{"id": "3205344", "revid": "278708", "url": "https://it.wikipedia.org/wiki?curid=3205344", "title": "Boycho Velichkov", "text": ""}
{"id": "3205345", "revid": "22475", "url": "https://it.wikipedia.org/wiki?curid=3205345", "title": "Abydosaurus mcintoshi", "text": "L'abydosauro (Abydosaurus mcintoshi) \u00e8 un dinosauro erbivoro appartenente ai sauropodi. Visse verso la fine del Cretaceo inferiore (Albiano, circa 100 milioni di anni fa) e i suoi resti fossili sono stati ritrovati in Nordamerica (Utah). \u00c8 stato il primo sauropode del Cretaceo nordamericano di cui si \u00e8 conosciuto il cranio.\nDescrizione.\nQuesto dinosauro \u00e8 noto grazie ad alcuni esemplari incompleti, che conservano per\u00f2 i crani fossili, provenienti dalla formazione Cedar Mountain (Mussentuchit Member) nello Utah. L'esemplare tipo \u00e8 un cranio quasi completo con mandibola e le prime quattro vertebre cervicali.\n\"Abydosaurus\" possedeva le caratteristiche tipiche dei dinosauri sauropodi: collo e coda lunghi, zampe colonnari che reggevano un corpo voluminoso e una testa piccola. Il cranio di questo dinosauro assomigliava moltissimo a quello di \"Giraffatitan\", un sauropode vissuto 45 milioni di anni prima, ma se ne differenziava per l'apertura nasale pi\u00f9 piccola e per i denti pi\u00f9 aguzzi e stretti fra loro.\nClassificazione.\nDescritto per la prima volta nel 2010 (Chure et al.), \"Abydosaurus\" \u00e8 stato ascritto al gruppo dei macronari, che comprende dinosauri sauropodi di dimensioni gigantesche come \"Brachiosaurus\" e \"Giraffatitan\". Le somiglianze con la famiglia dei brachiosauridi sono notevoli, ed \u00e8 probabile che questo dinosauro fosse un tardo rappresentante del gruppo.\nSignificato del nome.\nIl nome \"Abydosaurus\" si riferisce alla mitologia egizia: Abydos \u00e8 il nome greco di una citt\u00e0 lungo il Nilo dove vennero seppelliti la testa e il collo di Osiride (l'olotipo di \"Abydosaurus\" consiste proprio in un cranio e parte del collo). L'epiteto specifico, \"mcintoshi\", \u00e8 in onore di John S. McIntosh, paleontologo specializzato nello studio dei dinosauri sauropodi."}
{"id": "3205349", "revid": "765341", "url": "https://it.wikipedia.org/wiki?curid=3205349", "title": "National Football League 1933", "text": "La stagione NFL 1933 fu la 14\u00aa stagione sportiva della National Football League, la massima lega professionistica statunitense di football americano. La stagione inizi\u00f2 il 10 settembre 1933 e si concluse con la finale del campionato che si disput\u00f2 il 17 dicembre al Wrigley Field di Chicago e che vide la vittoria dei Chicago Bears sui New York Giants per 23 a 21.\nLa stagione vide per la prima volta la suddivisione delle squadre in due raggruppamenti denominati \"Eastern Division\" e \"Western Division\", ognuno dei quali con una propria classifica finale ed un vincitore che avrebbe, alla fine della stagione, partecipato ad una partita di finale per l'assegnazione del titolo di campione della lega.\nIn questa stagione si unirono alla lega tre nuove squadre: i Pittsburgh Pirates, i Philadelphia Eagles ed i Cincinnati Reds. Inoltre i Boston Braves cambiarono la propria denominazione in Boston Redskins e gli Staten Island Stapletons si ritirarono dalla lega.\nModifiche alle regole.\nDa questa stagione la NFL decise di distaccarsi dal regolamento del football universitario ed inizi\u00f2 ad elaborare una propria serie di regole.\nStagione regolare.\nLa stagione regolare si svolse in 14 giornate, inizi\u00f2 il 17 settembre e termin\u00f2 il 10 dicembre 1933.\nLa finale.\nLa finale del campionato si disput\u00f2 il 17 dicembre al Wrigley Field di Chicago e che vide la vittoria dei Chicago Bears sui New York Giants per 23 a 21."}
{"id": "3205351", "revid": "1305772", "url": "https://it.wikipedia.org/wiki?curid=3205351", "title": "Boston Braves", "text": ""}
{"id": "3205354", "revid": "22356", "url": "https://it.wikipedia.org/wiki?curid=3205354", "title": "Abydosaurus", "text": ""}
{"id": "3205358", "revid": "22475", "url": "https://it.wikipedia.org/wiki?curid=3205358", "title": "Boston Braves (NFL)", "text": ""}
{"id": "3205359", "revid": "24823", "url": "https://it.wikipedia.org/wiki?curid=3205359", "title": "Boston Braves (MLB)", "text": ""}
{"id": "3205363", "revid": "104458", "url": "https://it.wikipedia.org/wiki?curid=3205363", "title": "Siegmar Klotz", "text": "Biografia.\nStagioni 2007-2015.\nOriginario di Lana, Klotz ha inizialmente gareggiato nello sci alpino. Nel 2007 ha debuttato in Coppa Europa disputando una discesa libera a Sarentino senza riuscire a terminare la prova. Nello stesso anno ai Mondiali juniores di Altenmark in Austria \u00e8 giunto 15\u00ba nel supergigante. Il 16 gennaio 2009 ha partecipato alla sua prima gara di Coppa del Mondo, una supercombinata tenutasi a Wengen in Svizzera, concludendo 29\u00ba.\nNel 2010 ha conquistato il suo primo successo in Coppa Europa nella discesa libera di Les Orres in Francia, oltre a concludere secondo nella classifica di specialit\u00e0 alla fine della stagione. Nel 2013 ha ottenuto i suoi tre piazzamenti nei primi dieci in Coppa del Mondo, concludendo al decimo posto la supercombinata di Wengen e i supergiganti di Kitzb\u00fchel e Lillehammer Kvitfjell, e ha preso parte ai suoi unici ai Campionati mondiali: a Schladming 2013 si \u00e8 classificato 22\u00ba nel supergigante e non ha concluso la supercombinata.\nStagioni 2016-2020.\nSi \u00e8 ritirato dalle competizioni di sci alpino al termine della stagione 2015-2016; la sua ultima gara in Coppa del Mondo \u00e8 stato il supergigante di Lillehammer Kvitfjell del 13 marzo (31\u00ba) e la sua ultima gara in carriera il supergigante dei Campionati italiani 2016, il 25 marzo a Sella Nevea, che non ha completato.\nDalla stagione 2015-2016 Klotz ha iniziato a gareggiare nel freestyle, specialit\u00e0 ski cross: ha esordito in Coppa Europa il 27 febbraio 2016 a Grasgehren (46\u00ba) e in Coppa del Mondo il 9 dicembre dello stesso anno a Val Thorens (29\u00ba). Il 27 novembre successivo ha ottenuto il suo primo podio in Coppa Europa (3\u00ba a Pitztal) e nel prosieguo della stagione ha esordito ai Campionati mondiali: nella rassegna iridata della Sierra Nevada si \u00e8 classificato all'8\u00ba posto. L'anno dopo ai XXIII Giochi olimpici invernali di , suo esordio olimpico, si \u00e8 piazzato al 20\u00ba posto.\nPalmar\u00e8s.\nSci alpino.\nCoppa Europa.\nCoppa Europa - vittorie.\nLegenda:\nDH = discesa libera"}
{"id": "3205366", "revid": "1543377", "url": "https://it.wikipedia.org/wiki?curid=3205366", "title": "Yamaha YMF278", "text": "L'YMF278B, noto anche come OPL4 (OPL sta per \"FM Operator Type-L\"), \u00e8 un chip sonoro prodotto da Yamaha Corporation che incorpora sia un sintetizzatore FM che un sintetizzatore con campioni musicali.\nSpecifiche tecniche.\nIl sintetizzatore con campioni musicali \u00e8 basato su un dispositivo PCM, che converte in forma digitale un segnale analogico. Le sue caratteristiche tecniche principali sono:\nIl sintetizzatore PCM pu\u00f2 gestire fino a 512 tabelle d'onda e fino a 4 MB di memoria esterna per i dati dell'onda, sia di tipo ROM che SRAM: se viene usata quest'ultima, l'OPL4 pu\u00f2 scaricare direttamente i dati dell'onda.\nComponenti.\nIl sintetizzatore FM \u00e8 essenzialmente uno Yamaha YMF262 (OPL3), retrocompatibile sia con lo Yamaha YM3526 (OPL) che con lo Yamaha YM3812 (OPL2). Come l'OPL3, pu\u00f2 operare in 4 modalit\u00e0:\nL'utilizzo delle modalit\u00e0 con 4 oscillatori FM per canale permette dei suoni pi\u00f9 complessi ma riduce le possibilit\u00e0 di polifonia.\nIl sintetizzatore FM offre 8 forme d'onda:\nA differenza dell'OPL3, che ha 4 canali in uscita, l'OPL4 ne presenta 6.\nUtilizzi.\nL'YMF278B fu usato nella scheda audio Moonsound per gli home computer MSX e nella scheda Yamaha SoundEdge per gli IBM compatibili.\nConnettivit\u00e0.\nPer memorizzare i dati delle onde si pu\u00f2 adoperare lo Yamaha YRW801, un chip di ROM capace di contenere 2 MB di dati, che sono circa 330 campioni, principalmente a 12 bit e 22,05\u00a0kHz di frequenza, con alcuni tamburi campionati a 44,1\u00a0kHz. Il chip \u00e8 compatibile con lo standard MIDI (128 melodie, 47 percussioni).\nPer gli effetti sonori l'OPL4 pu\u00f2 essere connesso ad un EP (\"Effects Processor\") come lo Yamaha YSS225, che aggiunge diversi effetti sonori.\nCome molti dei suoi predecessori, l'output dell'OPL4 \u00e8 in formato digitale per cui \u00e8 richiesto l'uso di un convertitore digitale-analogico (DAC, da \"Digital-to-Analog Converter\") esterno: allo scopo \u00e8 stato progettato lo Yamaha YAC513."}
{"id": "3205368", "revid": "599013", "url": "https://it.wikipedia.org/wiki?curid=3205368", "title": "Atanas Pa\u0161ev", "text": ""}
{"id": "3205369", "revid": "36222340", "url": "https://it.wikipedia.org/wiki?curid=3205369", "title": "Chiesa di San Gaudenzio (Novara)", "text": ""}
{"id": "3205370", "revid": "22475", "url": "https://it.wikipedia.org/wiki?curid=3205370", "title": "Achillesaurus manazzonei", "text": "L'achillesauro (Achillesaurus manazzonei) \u00e8 un dinosauro carnivoro, o forse insettivoro, appartenente ai teropodi. Visse nel Cretaceo superiore (Santoniano, circa 90 milioni di anni fa) e i suoi resti fossili sono stati ritrovati in Sudamerica (Argentina).\nDescrizione.\nConosciuto solo per un esemplare incompleto, questo animale \u00e8 noto per fossili di una vertebra sacrale, quattro vertebre caudali, gran parte della zampa posteriore e un ileo sinistro. Questi resti hanno permesso ai paleontologi di ricostruire parzialmente \"Achillesaurus\": esso doveva essere piuttosto simile a un altro dinosauro contemporaneo, \"Alvarezsaurus\", ma le dimensioni erano un po' pi\u00f9 grandi. Il corpo doveva essere snello, sostenuto da due potenti ma sottili zampe posteriori. \u00c8 probabile che le zampe anteriori fossero ridottissime, come in \"Alvarezsaurus\", e constassero di un solo artiglio.\nClassificazione.\nLa descrizione di questo animale, ad opera di Martinelli e Vera, avvenuta nel 2007, ha posto \"Achillesaurus\" nel gruppo degli alvarezsauridi, una famiglia di dinosauri carnivori dalle caratteristiche molto simili a quelle degli uccelli. In particolare, \"Achillesaurus\" sembrerebbe essere stato una forma piuttosto primitiva. Il nome \"Achillesaurus\" \u00e8 un riferimento al tallone d'Achille, poich\u00e9 i caratteri diagnostici che hanno permesso ai paleontologi di classificare questo animale sono stati riconosciuti proprio nelle ossa del tallone."}
{"id": "3205371", "revid": "122871", "url": "https://it.wikipedia.org/wiki?curid=3205371", "title": "Yamaha YMF278B", "text": ""}
{"id": "3205372", "revid": "278708", "url": "https://it.wikipedia.org/wiki?curid=3205372", "title": "Atanas Pashev", "text": ""}
{"id": "3205373", "revid": "22356", "url": "https://it.wikipedia.org/wiki?curid=3205373", "title": "Achillesaurus", "text": ""}
{"id": "3205376", "revid": "1603714", "url": "https://it.wikipedia.org/wiki?curid=3205376", "title": "Giovanni Ermanno Ligozzi", "text": "Artista e ricamatore, discendente da una famiglia di ricamatori di origine milanese, fu attivo a Verona ma anche nel territorio di Trento, dove venne chiamato nel 1557 dal cardinale Cristoforo Madruzzo; l\u00ec lasci\u00f2 una pala nella chiesa di San Silvestro a Vigo Lomaso, \"Madonna col Bambino e i santi Silvestro e Lorenzo\" (1567, in collaborazione col figlio). Le opere ancora esistenti a Verona sono nella chiesa dei Santi Apostoli, \"I Santi Nicol\u00f2, Girolamo e Francesco adorano il nome di Ges\u00f9\" (1573, primo altare a sinistra) e in Sant'Eufemia, \"Santissima Trinit\u00e0 e Santi\" (primo altare a destra)."}
{"id": "3205384", "revid": "599013", "url": "https://it.wikipedia.org/wiki?curid=3205384", "title": "Kostadin Kostadinov", "text": ""}
{"id": "3205389", "revid": "729019", "url": "https://it.wikipedia.org/wiki?curid=3205389", "title": "Tour della Nazionale di rugby a 15 della Russia 2010", "text": "Nel 2010, la nazionale di rugby a 15 della Russia ha conquistato per la prima volta la qualificazione alla fase di finale della Coppa del Mondo e ha ampliato il proprio raggio di azione per confrontarsi con altre nazionali.\nTour in Sudafrica e Namibia.\nPer prepararsi alla fase finale del Campionato europeo, che l'avrebbe portata per la prima volta a partecipare alla Coppa del Mondo, si \u00e8 recata in Sudafrica e Namibia per un breve tour, con un test match.\nChurchill Cup.\nDopo la conquista della qualificazione mondiale, ottenuta nel Campionato europeo per nazioni di rugby 2008-2010, la Russia ha partecipato alla Churchill Cup 2010 concludendo al sesto posto.\nAutumn International.\nA fine ottobre, la Russia disputa a Mosca, perdendoli, due match contro gli Argentina Jaguars.\nQuindi si reca in Giappone dove subisce una pesantissima sconfitta:"}
{"id": "3205390", "revid": "115049339", "url": "https://it.wikipedia.org/wiki?curid=3205390", "title": "Ab\u00fb 'l-Aghl\u00e2b Ibrahim ibn Allah", "text": "Nipote di Ziyadat Allah, emiro aghlabide di Qayraw\u0101n, l'11 di settembre dell'835 part\u00ec dall'Africa per la Sicilia e dopo una battaglia navale contro i bizantini, si insedi\u00f2 al governo di Palermo.\nLa politica.\nAb\u00fb 'l-Aghl\u00e2b Ibrahim ibn Allah condusse una politica volta a modernizzare ed abbellire Palermo. Per la prima volta il governo della Sicilia venne affidato ad una persona che veniva dalle gerarchie militari, piuttosto che ad un politico.\nDurante il suo emirato l'espansione araba continu\u00f2 nella Sicilia orientale. Furono conquistate citt\u00e0 come Messina (842-843), Butera nell'845, Ragusa e Modica (848)."}
{"id": "3205400", "revid": "599013", "url": "https://it.wikipedia.org/wiki?curid=3205400", "title": "V\u00edsky", "text": "V\u00edsky pu\u00f2 riferirsi a diversi toponimi della Repubblica Ceca:"}
{"id": "3205402", "revid": "16758", "url": "https://it.wikipedia.org/wiki?curid=3205402", "title": "Sant'Ywi", "text": ""}
{"id": "3205404", "revid": "74801", "url": "https://it.wikipedia.org/wiki?curid=3205404", "title": "Shoeless Joe Jackson", "text": "Carriera.\nJackson \u00e8 diventato celebre per essere stato uno degli otto giocatori professionisti squalificati a vita per via del cosiddetto \"scandalo dei Black Sox\"; il fatto che le sue statistiche rimanessero comunque alte nel corso delle World Series 1919, nonostante fosse stato provato che i Chicago White Sox avessero venduto le partite, ha influenzato parecchio la cultura popolare. Nel 1999 Jackson fu inserito da \"The Sporting News\u200d\" al 35\u00ba posto nella classifica dei migliori cento giocatori di tutti i tempi. Joe Jackson era analfabeta e riusciva a malapena a scrivere il proprio nome, per questo il suo autografo \u00e8 uno dei pi\u00f9 rari del mondo del baseball.\nSoprannome.\nDeve il suo soprannome \"Shoeless\" (letteralmente \"senza scarpe\") ad un episodio avvenuto durante una partita. Quel giorno Joe Jackson aveva indossato scarpe da gioco nuove, che gli avevano causato delle vesciche ai piedi; toltesi le scarpe e non riuscendo a mettere ai piedi nemmeno quelle vecchie, continu\u00f2 la partita scalzo.\nCultura di massa.\nOltre ai svariati libri realizzati su Shoeless Joe Jackson e sulla storia dello scandalo dei Black Sox, vanno segnalati i seguenti due film:"}
{"id": "3205405", "revid": "287204", "url": "https://it.wikipedia.org/wiki?curid=3205405", "title": "Anna Weiler", "text": "Storia.\nCommerciante di fede valdese, sub\u00ec lunghi mesi di torture da parte dell'inquisizione prima di essere arsa viva a Strasburgo il 6 marzo 1458 insieme al missionario hussita Friedrich Reiser \u2014 del quale era l'anziana assistente \u2014 nonostante l'opposizione iniziale del borgomastro della citt\u00e0.\nUno degli inquisitori fu il domenicano Johannes Wolfhard.\nDopo il rogo nella cosiddetta \"Fossa degli eretici\" posta accanto al patibolo appena fuori citt\u00e0 le loro ceneri furono gettate nel Reno."}
{"id": "3205407", "revid": "1543377", "url": "https://it.wikipedia.org/wiki?curid=3205407", "title": "P-brane", "text": "In fisica teorica, una brana o una membrana, oppure una p-brane \u00e8 un'estensione del concetto matematico di moto di un punto materiale ad un corpo con dimensioni diverse, dove \"p\" sta ad indicare il numero di dimensioni proprie di ciascuna brana ovvero: una zero-brana \u00e8 un punto materiale, una uno-brane \u00e8 una stringa e una due-brane \u00e8 una membrana. Il concetto di p-brane \u00e8 fortemente correlato con la teoria delle stringhe, la M-teoria e il mondo-brana.\nIn una p-brane si hanno un numero statico di dimensioni; cio\u00e8,\nLa M-teoria.\nIn fisica teorica, la M-teoria \u00e8 una \"TOE\" (dall'inglese \"theory of everything\"), cio\u00e8 una teoria del tutto che combina matematicamente le cinque teorie delle superstringhe e la supergravit\u00e0 ad 11 dimensioni, nonch\u00e9 le quattro interazioni fondamentali.\nA seconda del substrato geometrico, la M-teoria \u00e8 associata a differenti teorie di superstringa (in differenti substrati geometrici) e questi limiti sono in correlazione tra loro in base al principio della dualit\u00e0. Due teorie fisiche si definiscono duali se hanno effetti fisici identici dopo che sono state applicate determinate trasformazioni matematiche. Ecco le principali caratteristiche delle teorie di stringa conosciute:\nUn'evoluzione dello spazio-tempo di stringa pu\u00f2 essere descritta matematicamente dalle funzioni come formula_1 che rappresentano il modo in cui le coordinate formula_2 del piano bidimensionale della stringa variano nello spazio-tempo formula_3. Una delle interpretazioni di questo risultato \u00e8 che l'undicesima dimensione \u00e8 sempre presente, ma invisibile, sia perch\u00e9 il suo raggio \u00e8 proporzionale alla costante di accoppiamento della stringa, sia perch\u00e9 la teoria tradizionale perturbativa di stringa presume che sia infinitesimale. Un'altra interpretazione \u00e8 che la dimensione non sia un concetto fondamentale della M-teoria.\nMT-teoria e brane.\nProprio per via dell'aggiunta di un'ulteriore dimensione, la M-teoria comprende molto di pi\u00f9 che le sole stringhe. Questa aggiunta permette l'esistenza di altri oggetti che vanno sotto il nome generico di \"p\"-brane, dove \"p\" sta ad indicare il numero di dimensioni proprie di ciascuna brana: perci\u00f2 un oggetto 1-brana \u00e8 una stringa e uno 2-brane \u00e8 una membrana. Nella teoria delle superstringhe sono presenti oggetti di dimensioni ancora maggiori, sebbene il loro studio sia complicato a causa della loro natura non-perturbativa. L'inclusione di queste nuove entit\u00e0 non rende, per\u00f2, sbagliati i lavori precedentemente svolti, che di loro non tenevano conto: infatti, questi oggetti multidimensionali sono molto pi\u00f9 massicci delle normali stringhe e possono, per questo motivo, essere ignorati, come hanno fatto inconsapevolmente i ricercatori, quando si ha solo a che fare con stringhe.\nLe propriet\u00e0 non perturbative fondamentali delle \"p\"-brane derivano da una loro classe speciale, chiamata \"p\"-brane di Dirichlet (abbreviato \"D\"\"p\"-brane). Questa denominazione deriva dalle condizioni limite di Dirichlet, assegnate ai punti terminali delle stringhe aperte nelle superstringhe di tipo I. L'importanza di questi espedienti matematici si comprese poco dopo i lavori di Witten del 1995: fu Joseph Polchinski a scoprire che, in certe situazioni, particolari tipi di stringa non sarebbero stati in grado di muoversi in tutte le dimensioni a loro disposizione. Esse potevano essere immaginate come incapaci di staccarsi da certe regioni di spazio, sebbene perfettamente libere di muoversi in esse. Per stessa intuizione di Polchinski, queste parti di spazio potevano essere esattamente delle \"D\"\"p\"-brane e i calcoli dimostrarono l'esattezza di quest'ipotesi. Un'ulteriore conferma giunge dal fatto che stringhe aperte di tipo I possono avere il punto terminale che soddisfa anche la condizione limite di Neumann. In tali condizioni il punto terminale delle stringhe \u00e8 libero di muoversi, ma nessun \"momento\" pu\u00f2 fluttuare dentro o fuori la parte terminale della stringa. La T-dualit\u00e0 presuppone l'esistenza di stringhe aperte con posizioni fissate nelle dimensioni, che non sono altro che trasformazioni di tipo T. Generalmente, nelle teorie di tipo II si possono immaginare stringhe aperte con specifiche posizioni del punto terminale in qualcuna delle varie dimensioni: da ci\u00f2 si deduce che esse devono terminare su una superficie preferenziale. Apparentemente questo fatto sembrerebbe rompere l'invarianza relativistica della teoria, introducendo un paradosso. Anche la dissoluzione di questo paradosso \u00e8 affidata al fatto che le stringhe terminano su un oggetto dinamico \"p\"-dimensionale cio\u00e8 la \"D\"\"p\"-brana.\nMa non tutte le stringhe sono confinate su brane: l'esistenza di stringhe chiuse, riesce incredibilmente a spiegare anche la debolezza della gravit\u00e0 rispetto all'elettromagnetismo. Il problema viene risolto ponendo che di fatto esso non esiste: la gravit\u00e0 non \u00e8 pi\u00f9 debole dell'elettromagnetismo, ma semplicemente appare essere tale. Il motivo risiede proprio nelle stringhe chiuse: la particella elementare responsabile della forza gravitazionale, il gravitone, essendo corrispondente ad una stringa a \"loop\", non \u00e8 in alcun modo legato alla brana ed \u00e8 per questo motivo che riesce a sfuggirle, facendo cos\u00ec sembrare meno intensa la forza di cui \u00e8 mediatrice.\nL'importanza delle \"D\"-brane deriva dal fatto che esse permettono di studiarne le eccitazioni utilizzando la rinormalizzazione bidimensionale della teoria quantistica dei campi della stringa aperta all'interno della teoria del volume universale non-rinormalizzabile delle \"D\"-brane stesse. In questo modo diviene possibile calcolare i fenomeni non-perturbativi usando metodi che invece lo sono. Molte delle \"p\"-brane precedentemente identificate sono \"D\"-brane. Altre sono correlate alle \"D\"-brane dalle simmetrie duali, cos\u00ec che anch'esse possono essere ricondotte sotto il controllo matematico. Sono state trovate numerose utili applicazioni delle \"D\"-brane, la pi\u00f9 notevole delle quali \u00e8 lo studio dei buchi neri. Andrew Strominger e Cumrun Vafa hanno dimostrato che la tecnica delle \"D\"-brane pu\u00f2 essere usata per conteggiare i microstati quantici associati alle classiche configurazioni dei buchi neri. Il primo pi\u00f9 semplice caso esplorato sono stati i buchi neri carichi estremi statici in 5 dimensioni. Strominger e Vafa hanno documentato che per grandi valori delle cariche l'entropia formula_4, dove formula_5 equivale al numero degli stati quantici in cui si pu\u00f2 trovare il sistema, in accordo con le previsioni di Bekenstein-Hawking (1/4 dell'area dell'orizzonte degli eventi).\nQuesto risultato \u00e8 stato generalizzato ai buchi neri quadridimensionali cos\u00ec come a quelli vicini all'estremit\u00e0 (e correttamente irradiati) o rotanti, cosa che \u00e8 un notevole successo. Non \u00e8 ancora stato provato alcun fallimento della meccanica quantistica riguardo ai buchi neri.\nRelazioni tra superstringhe e supergravit\u00e0.\nLe cinque teorie di superstringa conosciute sono tutte consistenti; questa consistenza \u00e8 il primo indizio che permette di pensare che esse siano anche in qualche modo legate l'una all'altra. Come i loro stessi nomi suggeriscono, alcune di loro sono chiaramente in relazione. Per esempio, il tipo IIA e il tipo IIB sono connessi da ci\u00f2 che \u00e8 conosciuto come T-dualit\u00e0: questo significa che la descrizione matematica di un cerchio di raggio formula_6 nella teoria IIA corrisponde a quella di un cerchio di raggio formula_7 nella teoria IIB. Questo \u00e8 sicuramente un risultato di grande peso sia perch\u00e9 \u00e8 definito attraverso un approccio quantistico, sia perch\u00e9 si pu\u00f2 costruire ogni tipo di spazio semplicemente accoppiando tra loro dei cerchi in vari modi, con il risultato che ci\u00f2 che \u00e8 descritto in una teoria \u00e8 esattamente equivalente anche nell'altra. Quindi si pu\u00f2 passare con molta facilit\u00e0 da una teoria all'altra.\nLo stesso tipo di ragionamento pu\u00f2 essere applicato alle due teorie eterotiche, anch'esse relazionate dalla T-dualit\u00e0: cos\u00ec, sempre partendo dall'esempio del cerchio, al raggio formula_6 della teoria SO(32) corrisponde come prima il raggio formula_7 della teoria \"E\"8\u00d7\"E\"8. A questo punto, applicate le trasformazioni, \u00e8 come se ci fossero solo tre superstringhe: il tipo I, il tipo II e l'eterotica.\nOra entra in gioco la seconda dualit\u00e0. \u00c8 proprio la S-dualit\u00e0 che unisce la superstringa di tipo I con la teoria eterotica SO(32): infatti, particelle debolmente interagenti nel tipo I eguagliano particelle con interazioni di grande intensit\u00e0 nella teoria SO(32). In questo caso, il legame \u00e8 pi\u00f9 sottile, in quanto cos\u00ec si possono solo identificare i limiti delle rispettive teorie. Ci sono prove molto convincenti per poter sostenere che le due teorie siano di fatto le stesse, tuttavia queste non soddisfano totalmente i rigorosi criteri di coerenza matematici, che del resto sono indispensabili in una teoria come questa. Ma al di l\u00e0 di questo \u00e8 comunque chiaro che le teorie siano legate in qualche modo. Perci\u00f2 ora ci sono solo due superstringhe: quella che viene qui definita per brevit\u00e0 eterotica (ma che in realt\u00e0 comprende anche il tipo I) e il tipo II.\nL'unificazione di queste ultime \u00e8 il passo pi\u00f9 problematico: deve infatti essere compiuto un ragionamento molto particolare.\nQuesti indizi fanno pensare che il corrispettivo della teoria delle superstringhe nelle approssimazioni a bassa energia sia una teoria della supergravit\u00e0. \u00c8 su questo genere di teorie che si sposta il problema. A questo proposito, per quanto riguarda 10 dimensioni esistono solo due teorie di supergravit\u00e0, denominate, non a caso, tipo IIA e tipo IIB. Infatti alla teoria di superstringa IIA corrisponde, come limite energetico inferiore, la supergravit\u00e0 IIA e similarmente la stringa IIB si sviluppa nella supergravit\u00e0 IIB. Il fatto poi che le due teorie eterotiche possano essere ridotte ai due tipi II, proprio nel limite energetico inferiore gi\u00e0 pi\u00f9 volte citato, sembra fornire l'evidenza della possibilit\u00e0 di connessione tra le teorie.\nMa \u00e8 con l'ausilio della topologia che si \u00e8 potuto rinforzare questo, in apparenza debole, legame. Edward Witten, nel 1995, ipotizz\u00f2 che la supergravit\u00e0 di tipo IIA, corrispondente alle superstringhe eterotiche SO(32) e \"E\"8\u00d7\"E\"8 e alla superstringa tipo IIA, avrebbe potuto essere ottenuta attraverso riduzioni dimensionali da un'unica teoria della supergravit\u00e0 in undici dimensioni. Ovvero se si studia la supergravit\u00e0 in uno spazio-tempo 11-dimensionale, si ottiene la supergravit\u00e0 tipo IIA, la quale attraverso la T-dualit\u00e0 pu\u00f2 essere trasformata nella IIB. Ad ogni modo la supergravit\u00e0 11-dimensionale non \u00e8 di per se stessa consistente: ad esempio fornisce risultati paradossali ad alte energie, perci\u00f2 richiede qualche forma di completamento. Sembra accettabile, allora, l'esistenza di qualche teoria quantistica, che lo stesso Witten ha chiamato appunto M-teoria, in 11 dimensioni e che per basse energie d\u00e0 gli stessi risultati della supergravit\u00e0 11-dimensionale; essa deve essere relazionata attraverso riduzioni dimensionali ad una teoria di stringa in 10 dimensioni. Eseguendo queste operazioni su un cerchio si riproduce la superstringa tipo IIA, mentre applicandole ad un segmento si ricade nel caso della superstringa eterotica SO(32).\nBig Bang.\nSebbene non ancora completa e al contrario di molte altre ipotesi formulate sulla formazione dell'universo che sono \"ex nihilo\", la M-teoria presuppone che l'universo osservabile sia formato da solo quattro, delle undici dimensioni esistenti, che si siano espanse a dispetto delle altre; si ipotizza, in particolare, che il Big Bang non sia altro che una collisione di brane che abbia sviluppato sufficiente energia per formare questo universo, che in questo modo si troverebbe su una 3-brana. Cos\u00ec come \u00e8 possibile l'esistenza di universi situati su altre brane vicine a quella dell'universo osservabile, in cui potrebbero anche esistere leggi fisiche diverse da quelle abituali, come diverso potrebbe essere il loro numero di dimensioni. La loro presenza sarebbe evidenziata attraverso la loro attrazione gravitazionale."}
{"id": "3205408", "revid": "114058704", "url": "https://it.wikipedia.org/wiki?curid=3205408", "title": "Mercurago", "text": "Mercurago \u00e8 una frazione del comune di Arona, in provincia di Novara, nella regione Piemonte.\nGeografia fisica.\nQuesta frazione del comune di Arona, dal cui centro dista circa 1 km, si sviluppa a 225 metri sul livello del mare in un territorio caratterizzato dalla presenza del Parco naturale dei Lagoni di Mercurago. \nOrigini del nome.\nIl toponimo pare derivare dall'antroponimo Mercurius, un mercante romano. \nStoria.\nPrime notizie sul paese risalgono al X o, pi\u00f9 probabilmente, all'XI secolo, mentre il castello viene menzionato nel 1223. Nel comune erano comprese anche le frazioni di Dormello e Dormelletto, staccate da Mercurago ed elevate nel comune autonomo di Dormelletto con legge del 1901, in vigore dall'anno successivo . Mercurago fu comune autonomo fino al 1928, anno in cui fu soppresso e divenne frazione di Arona .\nDegna di nota la Chiesa di San Giorgio, menzionata per la prima volta nel 1351, che sorge su un luogo sacro gi\u00e0 ai tempi dell'Antica Roma, fatto testimoniato da due iscrizioni in latino, dedicate a Matrone e a Mercurio, rispettivamente del II e I secolo d.C., e dai resti di un'ara, ora inglobati in un pilastro della chiesa.\nRitrovamenti archeologici.\nNel territorio del paese verso la met\u00e0 dell'Ottocento ci furono numerose scoperte archeologiche. Nel 1860 vennero ritrovate una palafitta, prima in Italia, e una piroga, conservatesi nella torbiera, risalenti all'et\u00e0 del bronzo. Sull'altura detta Motto Lagone \u00e8 stata scoperta una necropoli appartenente alla cultura di Golasecca.\nNella localit\u00e0 Colle del castello sono inoltre stati ritrovati vasi gallici ed una tomba di un guerriero longobardo.\n\u00c8 sede del Parco naturale dei Lagoni di Mercurago."}
{"id": "3205409", "revid": "1315817", "url": "https://it.wikipedia.org/wiki?curid=3205409", "title": "Friedrich Reiser", "text": "Fu bruciato come eretico dall'Inquisizione cattolica.\nBiografia.\nFriedrich Reiser era figlio di un mercante valdese di Daiting. Nel 1418 la famiglia lo mand\u00f2 a Norimberga per lavorare presso un commerciante valdese del luogo, Hans von Plauen, presso il quale conobbe l'inglese Peter Payne, altro valdese amico del padre, che lo convinse a dedicarsi all'attivit\u00e0 della predicazione itinerante. Fu cos\u00ec inviato nel 1420 a Friburgo, in Svizzera, per essere istruito nel Vangelo dal maestro Hugo Marmet.\nInizi\u00f2 la sua missione, insieme con l'attivit\u00e0 di agente di commercio, nel 1423, operando a Basilea e passando poi in Austria, dove incontr\u00f2 l'esercito popolare taborita guidato da Prokop il Grande che era qui giunto, dopo aver sconfitto ripetutamente le armate imperiali in Boemia, in Moravia e nella Slovacchia. Segu\u00ec i taboriti nel loro ripiegamento a T\u00e1bor, dove incontr\u00f2 il Payne, decisamente legato al movimento taborita, che lo convinse a seguirlo a Praga. \nI capi del movimento comprendevano il bisogno di avere alleati per rompere l'isolamento al quale erano costretti in Boemia. L'affinit\u00e0 con le idee valdesi poteva essere utilizzata a questo scopo e Reiser poteva essere un idoneo mediatore con i gruppi valdesi della Germania e della Svizzera, dove essi, come dimostr\u00f2 il processo che fu tenuto contro di loro nel 1430 a Friburgo, mostravano chiare simpatie nei confronti del movimento taborita e hussita in generale. Nello stesso tempo cercavano, ma inutilmente, un dialogo con la Chiesa romana che questa respinse, rifiutando di partecipare nel 1430 a un convegno da tenersi a Norimberga, sia alla fine dell'incontro, avvenuto nel marzo del 1431 a Cracovia, al quale prese parte anche il Reiser.\nIn aprile i taboriti approvarono a Praga una confessione di fede redatta da Mikul\u00e1\u0161 di Pelh\u0159imov, che fu sottoscritta anche dal Reiser, che non vi ravvis\u00f2 elementi che contrastassero con la sua fede valdese e fu pertanto ordinato ministro taborita nel settembre del 1431. Era l'anno di apertura del concilio di Basilea, al quale parteciparono i maggiori esponenti del movimento hussita e vi assistette anche Reiser. Nell'agenda del concilio era stata prevista la possibilit\u00e0 di riconoscere i \u00abquattro articoli\u00bb che gli hussiti avevano stabilito a Praga nel 1420: libert\u00e0 per tutti, preti e laici, di predicare nella lingua nazionale, assoluta povert\u00e0 ecclesiastica, rigorosa disciplina e moralit\u00e0 del clero, e comunione \u00abutraquista\u00bb nelle forme del pane e del vino. \nSolo quest'ultimo articolo, il meno impegnativo, fu accolto dal concilio che condann\u00f2 come eretici gli altri tre, provocando abilmente una scissione nel movimento hussita, una parte del quale si ritenne soddisfatta, isolando cos\u00ec la frazione radicale dei taboriti, contro i quali si scaten\u00f2 la reazione armata della nobilt\u00e0 boema utraquista che port\u00f2 nel maggio del 1434 alla battaglia di Lipany, alla sconfitta dei taboriti e alla morte di Prokop. \nLa chiesa utraquista moderata fu cos\u00ec riconosciuta sotto la guida dell'arcivescovo di Praga Jan Rokycana che toller\u00f2 la sopravvivenza della chiesa radicale dei taboriti: questi si organizzarono sotto il nome di \"Fratelli fedeli\" soprattutto nella citt\u00e0 di \u017datec, dove operarono Mikul\u00e1\u0161 di Pelh\u0159imov, Peter Payne e Reiser, che continu\u00f2 nell'opera di mantenere contatti clandestini con i valdesi boemi e tedeschi. Egli potrebbe essere l'autore di due omelie sulla lettera di Paolo ai Galati, nelle quali polemizza contro il potere papale. Mentre Paolo fu apostolo riconosciuto unicamente dallo Spirito santo, il vescovo di Roma si arroga diritti di autorit\u00e0 universale solo grazie all'appoggio del potere civile e perseguita chi tale sua autorit\u00e0 non \u00e8 disposto a riconoscere. \nIl ministero dei Fratelli fedeli si formava dal basso: ogni ministro ne formava di nuovi - \u00abimponeva le mani\u00bb - e questi venivano accettati dalle singole comunit\u00e0 solo se esse avevano conosciuto personalmente il loro predecessore: in tal modo si cercava di mantenere la fiducia nei propri pastori e la continuit\u00e0 della dottrina. Reiser impose le mani a diversi valdesi nelle sue missioni a Norimberga, a Sciaffusa, a Lubecca, a Strasburgo, dove giunse nel 1457 con la sua assistente, la predicatrice valdese Anna Weiler, omonima o parente di due ministri formati da Reiser, Michael e Iohannes Weiler. \nQui furono arrestati dall'inquisizione diretta da Johannes Wolfhard e da Heinrich Kramer, il futuro autore del manuale dell'inquisitore \"Malleus Maleficarum\". Torturato per mesi, fu costretto a rinnegare la sua fede e a fornire informazioni sul movimento dei \"Fratelli fedeli\", ma poi ritratt\u00f2 e scelse di salire sul rogo con Anna Weiler il 6 marzo 1458. I loro resti furono gettati nel Reno."}
{"id": "3205411", "revid": "599013", "url": "https://it.wikipedia.org/wiki?curid=3205411", "title": "V\u00edtonice", "text": "V\u00edtonice pu\u00f2 riferirsi a diversi toponimi della Repubblica Ceca:"}
{"id": "3205413", "revid": "1524454", "url": "https://it.wikipedia.org/wiki?curid=3205413", "title": "Dorothea Mackellar", "text": "Biografia.\nNacque a Sydney nel 1885, figlia del noto medico e parlamentare Charles Mackellar.\nSebbene sia cresciuta in una famiglia di citt\u00e0, la poesia della Mackellar \u00e8 considerata generalmente di tipo rurale, ispirata dalla sua esperienza nella fattoria dei fratelli presso Gunnedah, nel Nuovo Galles del Sud nordoccidentale.\nOltre a scrivere poesie, Mackellar scrisse anche romanzi, uno da sola e altri due in collaborazione con Ruth Bedford.\nNel 1968, nel \"New Year's Day Honours\" Dorothea Mackellar fu proclamata \"officier\" dell'\"Ordine dell'Impero Britannico\" per il suo contributo alla letteratura australiana. Due settimane dopo mor\u00ec; riposa con il padre e la famiglia nel Waverley Cemetery, affacciato sull'oceano.\nNel 1983, per l'Australia Day, il 26 gennaio, \u00e8 stata inaugurata una statua commemorativa di Dorothea Mackellar.\nNel 1984 un abitante di Gunnedah ha creato il premio \"Dorothea Mackellar Poetry Awards\", diventato una competizione nazionale per gli studenti australiani."}
{"id": "3205418", "revid": "729019", "url": "https://it.wikipedia.org/wiki?curid=3205418", "title": "Houston (Mississippi)", "text": "Houston \u00e8 una citt\u00e0 (\"city\") degli Stati Uniti d'America, capoluogo, insieme a Okolona, della contea di Chickasaw, nello Stato del Mississippi."}
{"id": "3205419", "revid": "857138", "url": "https://it.wikipedia.org/wiki?curid=3205419", "title": "V\u011b\u017eky", "text": "V\u011b\u017eky pu\u00f2 riferirsi a diversi toponimi della Repubblica Ceca:"}
{"id": "3205427", "revid": "1543377", "url": "https://it.wikipedia.org/wiki?curid=3205427", "title": "Hurley (Mississippi)", "text": "Hurley \u00e8 un centro abitato e un census-designated place (CDP) degli Stati Uniti d'America, situato nella contea di Jackson, nello stato del Mississippi."}
{"id": "3205428", "revid": "801704", "url": "https://it.wikipedia.org/wiki?curid=3205428", "title": "V\u011b\u017enice", "text": "V\u011b\u017enice pu\u00f2 riferirsi a diversi toponimi della Repubblica Ceca:"}
{"id": "3205432", "revid": "1745361", "url": "https://it.wikipedia.org/wiki?curid=3205432", "title": "Homework", "text": ""}
{"id": "3205434", "revid": "767487", "url": "https://it.wikipedia.org/wiki?curid=3205434", "title": "National Football League 1932", "text": "La stagione NFL 1932 fu la 13\u00aa stagione sportiva della National Football League, la massima lega professionistica statunitense di football americano. La stagione inizi\u00f2 il 18 settembre e si concluse il 18 dicembre 1932 al Chicago Stadium con lo spareggio tra le due prime classificate a pari merito per determinare il vincitore del campionato. Lo spareggio venne vinto dai Bears al Chicago Stadium per 9 a 0.\nPrima dell'inizio della stagione, si un\u00ec alla lega la squadra dei Boston Braves, mentre la abbandonarono i Providence Steam Rollers, i Cleveland Indians ed i Frankford Yellow Jackets,\nLa stagione.\nLa prima partita della stagione fu giocata il 18 settembre 1932, mentre l'ultima venne disputata l'11 dicembre.\nLo spareggio finale.\nAl termine della stagione regolare le prime due squadre classificate, i Bears e gli Spartans disputarono una partita di spareggio il 18 dicembre 1932 al Chicago Stadium per determinare il vincitore del campionato. Lo spareggio venne vinto dai Bears per 9 a 0."}
{"id": "3205436", "revid": "857138", "url": "https://it.wikipedia.org/wiki?curid=3205436", "title": "V\u011b\u017en\u00e1", "text": "V\u011b\u017en\u00e1 pu\u00f2 riferirsi a diversi toponimi della Repubblica Ceca:"}
{"id": "3205437", "revid": "22356", "url": "https://it.wikipedia.org/wiki?curid=3205437", "title": "Adeopapposaurus mognai", "text": "L'adeopapposauro (Adeopapposaurus mognai) \u00e8 un dinosauro erbivoro appartenente ai sauropodomorfi. Visse nel Giurassico inferiore (circa 195 milioni di anni fa) e i suoi resti fossili sono stati ritrovati in Argentina. \u00c8 noto per il suo collo estremamente lungo.\nDescrizione.\nQuesto dinosauro \u00e8 conosciuto per due crani parziali e quattro scheletri incompleti, che hanno permesso di ricostruire un sauropodomorfo relativamente primitivo, con un corpo piuttosto robusto e zampe artigliate. Il collo era notevolmente lungo rispetto a quello di molti altri suoi parenti, e il cranio, piccolo, possedeva probabilmente un becco cheratinoso nella parte anteriore di mascella e mandibola. In totale, la lunghezza dell'animale doveva essere di circa 5 metri.\nClassificazione.\nI resti fossili di \"Adeopapposaurus\" furono rinvenuti nella formazione Ca\u00f1\u00f3n del Colorado nella provincia di San Juan, in Argentina. Inizialmente vennero ascritti al genere \"Massospondylus\", un altro sauropodomorfo vissuto nel Giurassico inferiore in Sudafrica, ma nel 2009 vennero ridescritti in un genere a s\u00e9 stante da Ricardo N. Mart\u00ednez. \"Adeopapposaurus\" \u00e8 considerato un sauropodomorfo primitivo appartenente ai massospondilidi, una famiglia dalle caratteristiche specializzate vissuta tra il Triassico superiore e il Giurassico inferiore. Sempre in Argentina, in terreni un poco pi\u00f9 antichi, sono stati ritrovati i resti di un altro massospondilide, \"Coloradisaurus\". \nSignificato del nome.\nIl nome \"Adeopapposaurus\" deriva dal greco e significa \"lucertola che mangia lontano\", in riferimento al suo collo notevolmente lungo. L'epiteto specifico, \"mognai\", \u00e8 riferito alla localit\u00e0 di Mogna, nei pressi della quale sono stati rinvenuti i fossili."}
{"id": "3205439", "revid": "263434", "url": "https://it.wikipedia.org/wiki?curid=3205439", "title": "Membrana (Teoria-M)", "text": ""}
{"id": "3205441", "revid": "22356", "url": "https://it.wikipedia.org/wiki?curid=3205441", "title": "Adeopapposaurus", "text": ""}
{"id": "3205442", "revid": "729019", "url": "https://it.wikipedia.org/wiki?curid=3205442", "title": "Indianola (Mississippi)", "text": "Indianola \u00e8 una citt\u00e0 (\"city\") degli Stati Uniti d'America, capoluogo della contea di Sunflower, nello Stato del Mississippi."}
{"id": "3205444", "revid": "1543377", "url": "https://it.wikipedia.org/wiki?curid=3205444", "title": "Barefoot College", "text": "Il Barefoot College (\"Universit\u00e0 dei piedi scalzi\"), conosciuta anche come Social Work and Research Centre \u00e8 un'organizzazione non governativa indiana, senza scopo di lucro, fondata nel 1972 da Bunker Roy.\nL'attivit\u00e0 educativa della scuola si rivolge a donne analfabete o illetterate dei villaggi rurali e impoveriti dell'India, fornendo loro l'istruzione necessaria a diventare dottori, ingegneri solari, architetti, e altre professioni, adottando un approccio anti-accademico.\nLa scuola, alimentata a energia solare, \u00e8 ubicata nel villaggio indiano di Tilonia, nel Rajasthan, e serve una popolazione di oltre 125.000 abitanti.\nIl suo fondatore, Bunker Roy, nato il 2 agosto 1945 \u00e8 un educatore e attivista indiano. Nel 2010, \u00e8 stato incluso dal settimanale \"TIME\" nella classifica del \"Time 100\", le cento personalit\u00e0 pi\u00f9 influenti del pianeta"}
{"id": "3205445", "revid": "857138", "url": "https://it.wikipedia.org/wiki?curid=3205445", "title": "V\u0159esina", "text": "V\u0159esina pu\u00f2 riferirsi a diversi toponimi della Repubblica Ceca:"}
{"id": "3205446", "revid": "729019", "url": "https://it.wikipedia.org/wiki?curid=3205446", "title": "Inverness (Mississippi)", "text": "Inverness \u00e8 una citt\u00e0 (\"town\") degli Stati Uniti d'America, situata nella contea di Sunflower, nello Stato del Mississippi."}
{"id": "3205447", "revid": "263434", "url": "https://it.wikipedia.org/wiki?curid=3205447", "title": "P-brana", "text": ""}
{"id": "3205448", "revid": "729019", "url": "https://it.wikipedia.org/wiki?curid=3205448", "title": "Isola (Mississippi)", "text": "Isola \u00e8 una citt\u00e0 (\"town\") degli Stati Uniti d'America, situata nella contea di Humphreys, nello Stato del Mississippi."}
{"id": "3205450", "revid": "599013", "url": "https://it.wikipedia.org/wiki?curid=3205450", "title": "V\u0159esovice", "text": "V\u0159esovice pu\u00f2 riferirsi a diversi toponimi della Repubblica Ceca:"}
{"id": "3205451", "revid": "74801", "url": "https://it.wikipedia.org/wiki?curid=3205451", "title": "Itta Bena", "text": "Itta Bena \u00e8 una citt\u00e0 (\"city\") degli Stati Uniti d'America, situata nella contea di Leflore, nello Stato del Mississippi.\nLa citt\u00e0 \u00e8 famosa per avere dato i natali al chitarrista BB King"}
{"id": "3205452", "revid": "55935", "url": "https://it.wikipedia.org/wiki?curid=3205452", "title": "PCd'I", "text": ""}
{"id": "3205453", "revid": "599013", "url": "https://it.wikipedia.org/wiki?curid=3205453", "title": "V\u0161echlapy", "text": "V\u0161echlapy pu\u00f2 riferirsi a diversi toponimi della Repubblica Ceca:"}
{"id": "3205455", "revid": "599013", "url": "https://it.wikipedia.org/wiki?curid=3205455", "title": "V\u0161echovice", "text": "V\u0161echovice pu\u00f2 riferirsi a diversi toponimi della Repubblica Ceca:"}
{"id": "3205456", "revid": "729019", "url": "https://it.wikipedia.org/wiki?curid=3205456", "title": "Iuka (Mississippi)", "text": "Iuka \u00e8 una citt\u00e0 (\"city\") degli Stati Uniti d'America, capoluogo della contea di Tishomingo, nello Stato del Mississippi."}
{"id": "3205457", "revid": "37401", "url": "https://it.wikipedia.org/wiki?curid=3205457", "title": "Rami intrecciati", "text": ""}
{"id": "3205458", "revid": "1305772", "url": "https://it.wikipedia.org/wiki?curid=3205458", "title": "V legione", "text": "V legione"}
{"id": "3205459", "revid": "599013", "url": "https://it.wikipedia.org/wiki?curid=3205459", "title": "Ant\u00f3nio Manuel Ribeiro", "text": ""}
{"id": "3205460", "revid": "36223356", "url": "https://it.wikipedia.org/wiki?curid=3205460", "title": "Sacro Monte di San Carlo", "text": ""}
{"id": "3205461", "revid": "1543377", "url": "https://it.wikipedia.org/wiki?curid=3205461", "title": "Arnold Gartmann", "text": "Era il padre di Albert, bobbista attivo negli anni 50 e di Arnold, slittinista negli anni 60.\nBiografia.\nAi IV Giochi olimpici invernali (edizione disputatasi nel 1936 a Garmisch-Partenkirchen, Germania) vinse la medaglia d'oro nel Bob a 4 con i connazionali Pierre Musy, Charles Bouvier e Joseph Beerli partecipando per la Svizzera II superando la nazionale svizzera I (medaglia d'argento) e britannica (bronzo).\nIl tempo totalizzato fu di 5:19,85, circa tre secondi in meno dei connazionali con 5:22,73, e poco pi\u00f9 rispetto ai britannici con 5:23,41.\nVinse la medaglia d'argento ai campionati mondiali del 1935 nel bob a quattro con Pierre Musy, Charles Bouvier e Josef Beerli."}
{"id": "3205464", "revid": "204012", "url": "https://it.wikipedia.org/wiki?curid=3205464", "title": "Noldi Gartmann", "text": ""}
{"id": "3205474", "revid": "436472", "url": "https://it.wikipedia.org/wiki?curid=3205474", "title": "Charles Bouvier", "text": "Carriera.\nNel bob.\nAi IV Giochi olimpici invernali (edizione disputatasi nel 1936 a Garmisch-Partenkirchen, Germania) vinse la medaglia d'oro nel Bob a 4 con i connazionali Arnold Gartmann, Pierre Musy e Joseph Beerli partecipando per la Svizzera II superando la nazionale svizzera I (medaglia d'argento) e britannica (bronzo).\nIl tempo totalizzato fu di 5:19,85, circa tre secondi in meno dei connazionali con 5:22,73, e poco pi\u00f9 rispetto ai britannici con 5:23,41.\nVinse la medaglia d'argento ai campionati mondiali del 1935 nel bob a quattro con Arnold Gartmann, Pierre Musy e, Josef Beerli, gli stessi compagni dell'oro alle olimpiadi."}
{"id": "3205476", "revid": "47767", "url": "https://it.wikipedia.org/wiki?curid=3205476", "title": "Prima Guerra (Warcraft)", "text": ""}
{"id": "3205477", "revid": "47767", "url": "https://it.wikipedia.org/wiki?curid=3205477", "title": "Seconda Guerra (Warcraft)", "text": ""}
{"id": "3205479", "revid": "75775", "url": "https://it.wikipedia.org/wiki?curid=3205479", "title": "Terza Guerra (Warcraft)", "text": ""}
{"id": "3205482", "revid": "300067", "url": "https://it.wikipedia.org/wiki?curid=3205482", "title": "Stefano Gallea", "text": "Giocava nel ruolo di guardia ed \u00e8 alto 195\u00a0cm.\nCarriera.\nDopo le giovanili nell'Olimpia Milano, una serie di esperienze in B2 e A Dilettanti per poi approdare in serie A con l'Enel Brindisi dove gioca poche partite."}
{"id": "3205484", "revid": "287204", "url": "https://it.wikipedia.org/wiki?curid=3205484", "title": "Khaf\u0101ja ibn Sufy\u0101n ibn Saw\u0101da", "text": "Khaf\u0101ja ibn Sufy\u0101n ibn Saw\u0101da (), morto sul campo del fiume Dittaino, il 15 giugno 869, fu emiro di Sicilia per conto della dinastia aghlabide. Insediato a Palermo, nell'862 invi\u00f2 a combattere contro i siracusani suo figlio Ma\u1e25m\u016bd, che per\u00f2 fu battuto.\nNell'864, sotto il regno di Khaf\u0101ja, le citt\u00e0 di Noto e di Scicli furono occupate, mentre la colonia di \"Qa\u1e63r Yanna\" (il Castello di Enna), fondata sull'antica Henna (il cui nome fu tuttavia abbandonato, riadattando per il toponimo arabo quello precedente latino), oggi Enna, conquistata qualche anno prima, fu abbandonata dai musulmani e i cristiani se la ripresero. \nNell'865, in un altro attacco contro Siracusa, capitanato dall'altro suo figlio Mu\u1e25ammad ibn Khaf\u0101ja, i musulmani uccisero mille cavalieri siracusani in un agguato fuori Siracusa. I musulmani presero anche quattro navi ai siracusani. \nNell'869 fallirono un tentativo musulmano di conquistare la citt\u00e0 di Taormina e un assedio musulmano alla citt\u00e0 di Siracusa (giugno). \nSulla via del ritorno verso Palermo, il 15 di giugno, Khaf\u0101ja fu ucciso da un traditore berbero."}
{"id": "3205486", "revid": "767487", "url": "https://it.wikipedia.org/wiki?curid=3205486", "title": "The Lucky Transfer", "text": "The Lucky Transfer \u00e8 un cortometraggio muto del 1915 diretto da Tod Browning, qui alla sua prima regia.\nPer Tom Wilson, un attore che girer\u00e0 nella sua carriera 272 pellicole, questo \u00e8 il quarto film. Aveva debuttato nello stesso anno in \"La nascita di una nazione\" dove era stato anche aiuto regista di Griffith.\nProduzione.\nIl film fu prodotto dalla Reliance Film Company.\nDistribuzione.\nDistribuito dalla Mutual Film, il film - un cortometraggio di circa dieci minuti - usc\u00ec nelle sale cinematografiche USA il 10 marzo 1915."}
{"id": "3205489", "revid": "1305772", "url": "https://it.wikipedia.org/wiki?curid=3205489", "title": "Hackett", "text": ""}
{"id": "3205490", "revid": "1766026", "url": "https://it.wikipedia.org/wiki?curid=3205490", "title": "Filagato da Cerami", "text": "Battezzato col nome di Filippo, ricevette la prima educazione nei monasteri di \"San Andrea\", poi nel monastero di \"Nuova Odigitria\", vicino a Rossano, dove predic\u00f2 e acquist\u00f2 fama.\nOpere.\nHa scritto un ricco \"Omiliario\" e un saggio (in forma di dialogo platonico) sul romanzo di Eliodoro di Emesa, conservato nel manoscritto di Venezia, Biblioteca Marciana, greco 410.\nFu attivo sotto il regno di Ruggero II e Guglielmo I di Sicilia."}
{"id": "3205493", "revid": "1305772", "url": "https://it.wikipedia.org/wiki?curid=3205493", "title": "Hardin", "text": ""}
{"id": "3205494", "revid": "767487", "url": "https://it.wikipedia.org/wiki?curid=3205494", "title": "The Slave Girl", "text": "The Slave Girl \u00e8 un cortometraggio del 1915 diretto da Tod Browning, qui alla sua seconda regia.\nProduzione.\nIl film fu prodotto dalla Reliance Film Company e venne girato all'Iverson Ranch di Chatsworth a Los Angeles.\nDistribuzione.\nDistribuito dalla Mutual Film, usc\u00ec nelle sale il 20 marzo 1915.\nData di uscita.\nAlias"}
{"id": "3205495", "revid": "834", "url": "https://it.wikipedia.org/wiki?curid=3205495", "title": "Harlem (film 1943)", "text": ""}
{"id": "3205497", "revid": "287204", "url": "https://it.wikipedia.org/wiki?curid=3205497", "title": "Harlem (disambigua)", "text": ""}
{"id": "3205498", "revid": "55544", "url": "https://it.wikipedia.org/wiki?curid=3205498", "title": "Museum Van Speelklok tot Pierement", "text": ""}
{"id": "3205499", "revid": "287204", "url": "https://it.wikipedia.org/wiki?curid=3205499", "title": "Mu\u1e25ammad ibn Khaf\u0101ja", "text": "Figlio di Khaf\u0101ja b. Sufy\u0101n b. Saw\u0101da, si distinse prima della morte del padre in diversi combattimenti contro i Bizantini nella parte orientale della Sicilia, soprattutto contro Siracusa.&lt;br&gt;\nGiunse al potere nell'869; nell'870 una spedizione musulmana in aiuto al presidio islamico di Malta batt\u00e9 una flotta bizantina che tentava di riprendere l'isola.\nIl 27 di maggio dell'871 cadde vittima di un complotto eseguito da alcuni eunuchi del suo palazzo."}
{"id": "3205500", "revid": "767487", "url": "https://it.wikipedia.org/wiki?curid=3205500", "title": "Pedro R\u00edos", "text": "Caratteristiche tecniche.\n\u00c8 un'ala."}
{"id": "3205501", "revid": "671029", "url": "https://it.wikipedia.org/wiki?curid=3205501", "title": "Be\u015fikta\u015f Jimnastik Kul\u00fcb\u00fc 2004-2005", "text": "Questa pagina raccoglie i dati riguardanti il Be\u015fikta\u015f Jimnastik Kul\u00fcb\u00fc nelle competizioni ufficiali della stagione 2004-2005.\nStagione.\nPrima dell'inizio della stagione, Vicente del Bosque fu nominato responsabile tecnico della squadra. Il mercato estivo vide l'arrivo, tra gli altri, del norvegese John Carew, oltre ai turchi Okan Buruk, Tayfun Korkut, Ali G\u00fcnes, \u0130brahim Toraman, \u00c7a\u011fda\u015f Atan e \u0130brahim Ak\u0131n. Il Be\u015fikta\u015f si classific\u00f2 quarto in campionato, a undici punti dal Fenerbah\u00e7e capolista. L'avventura in Coppa di Turchia 2004-2005 si concluse al secondo turno, con la sconfitta per tre a uno contro il Konyaspor. Nella Coppa UEFA 2004-2005, la squadra turca fu eliminata alla fase a gironi della competizione."}
{"id": "3205502", "revid": "767487", "url": "https://it.wikipedia.org/wiki?curid=3205502", "title": "An Image of the Past", "text": "An Image of the Past \u00e8 un cortometraggio muto del 1915 diretto da Tod Browning.\nProduzione.\nIl film fu prodotto dalla Majestic Motion Picture Company\nDistribuzione.\nDistribuito dalla Mutual Film, il film - un cortometraggio di una bobina - usc\u00ec nelle sale cinematografiche USA il 30 marzo 1915."}
{"id": "3205503", "revid": "1020549", "url": "https://it.wikipedia.org/wiki?curid=3205503", "title": "Digicast", "text": "Digicast SpA \u00e8 stata una societ\u00e0 del Gruppo RCS dedicata allo sviluppo ed alla gestione di canali televisivi tematici.\nStoria.\nNata a Roma nel 1997 con il nome di Multithematiques Italia, come succursale della societ\u00e0 francese Canal+, sotto la direzione editoriale di Giusto Toni ha contribuito in maniera determinante a fondare il mercato della televisione digitale italiana nel periodo dal 1997 al 2003 lanciando i primi canali tematici Italiani: Cineclassics, Cinecinema, Canal Jimmy, Planet, Seasons.\nNel 2004, Multithematiques Italia, a seguito dell'entrata sul mercato italiano di Sky attraverso l'acquisto delle piattaforme Stream TV e TELE+ e della conseguente cancellazione o incorporazione delle reti prodotte da Canal+ in Italia, viene acquistata da Gianluca Paladini attraverso la Societ\u00e0 Digifin partecipata da Intermedia Invest SpA e gli viene cambiato nome in Digicast. Gi\u00e0 dal primo anno la nuova propriet\u00e0 la porta in utile perdendo per\u00f2 quattro dei canali storici prodotti in passato e riducendone sensibilmente il volume d'affari.\nNel marzo 2006, Iniziativa Piemonte acquista il 60% di Digifin, la societ\u00e0 che controlla Digicast, conferendo il canale \"Sailing Channel\", rinominato \"Yacht &amp; Sail\" (dopo l'acquisizione di RCS), che si aggiunge ai gi\u00e0 presenti in Digicast. Fino al dicembre 2011, Gianluca Paladini rimane presidente e AD di Digicast,\nNel 2007 nasce il canale Moto TV.\nNel 2008 RCS acquista il 51%, un anno dopo il rimanente 49%\nIl 25 gennaio 2009 parte il nuovo canale Lei, diretto da Anna Maria Aloe, che nel febbraio 2010 lascia il posto ad Alberto Rossini. La rete tv \u00e8 parte del \"Sistema Donna RCS\", che comprende il sito Leiweb.it (diretto da Simona Tedesco) e le riviste A, Amica e IoDonna.\nDal 18 febbraio 2010 con l'avvio della Borsa Internazionale del Turismo di Milano, in collaborazione con l'omonima rivista, parte il canale Dove TV di cui Marcello Molfino \u00e8 channel manager.\nNel giugno 2012 Francesca Carravieri diventa il nuovo Direttore Editoriale dei canali del Gruppo RCS, dopo sette anni in Discovery Italia come Executive Producer Southern Europe, prendendo il posto di Alberto Rossini, appena nominato \nVice President Head of Entertainment per Fox Channels Italy."}
{"id": "3205505", "revid": "1305772", "url": "https://it.wikipedia.org/wiki?curid=3205505", "title": "Locomotiva FS D.255", "text": "Le locomotive del gruppo D.255 sono locomotive diesel da manovra, a trasmissione idrodinamica, di rodiggio \"C\" a scartamento normale.\nStoria.\nIl gruppo di locomotive da manovra D.255 nasce come evoluzione dei precedenti progetti di rotabili da manovra della Badoni a met\u00e0 degli anni ottanta. \nUn primo prototipo, derivato dalle locomotive Henschel DHG 700 C, venne prodotto da Greco nel 1987; tale locomotiva riporta il numero identificativo 255.2101 e differisce notevolmente dai successivi modelli di serie.\nIn seguito a partire dal 1988 venne iniziata la produzione di serie che consta di 30 unit\u00e0, dalla Badoni di Lecco e dalla Greco, anch'essa affermata azienda produttrice di locomotive da manovra.\nCaratteristiche.\nLa locomotiva D.255 \u00e8 un moderno rotabile da manovra, di rodiggio \"C\", della potenza meccanica di 450\u00a0kW, adatto a un lavoro continuativo e in grado di essere manovrato in radiocomando.\nIl convertitore di coppia \u00e8 idrodinamico automatico e presenta la caratteristica di essere invertibile anche in marcia realizzando la frenatura dinamica della colonna in manovra.\nLa locomotiva \u00e8 dotata di impianto frenante a ceppi ad aria compressa con freno Westinghouse. Anche le sabbiere sono azionate ad aria compressa. \nLa cabina di guida, posta in posizione paracentrale, \u00e8 sospesa elasticamente al telaio e realizza un miglior confort per il guidatore. La velocit\u00e0 massima autorizzata \u00e8 di 50\u00a0km/h\nUnit\u00e0 assegnate a Mercitalia Rail.\nDal 2017 le locomotive D.255 assegnate a Mercitalia Rail (ex Trenitalia Cargo) sono in totale 23."}
{"id": "3205507", "revid": "287204", "url": "https://it.wikipedia.org/wiki?curid=3205507", "title": "Copenaghen Open 1996 - Singolare", "text": "Il singolare del Copenaghen Open 1996 \u00e8 stato un torneo di tennis facente parte dell'ATP Tour.\nMartin Sinner era il detentore del titolo, ma ha perso nei quarti di finale contro Tim Henman.\nC\u00e9dric Pioline ha battuto in finale 6\u20132, 7\u20136 (9\u20137) Kenneth Carlsen."}
{"id": "3205508", "revid": "110157", "url": "https://it.wikipedia.org/wiki?curid=3205508", "title": "PROP-1", "text": "PROP1 \u00e8 un gene umano codificante per la proteina Homeobox protein prophet of Pit-1.\nPROP1 ha sia un'attivit\u00e0 legante il DNA, che attivante la trascrizione. La sua espressione porta a genesi delle cellule gonadotrope dell'ipofisi cos\u00ec come le somatotrope, lattotrope e tireotrope. Mutazioni inattivanti PROP-1 causano deficit di ormone luteinizzante (LH; MIM 152780, ormone follicolo-stimolante (FSH; MIM 136530), ormone della crescita (GH; MIM 139250), prolattina (PRL; MIM 176760) e ormone tireostimolante (TSH; MIM 188540). (CPHD; MIM 262600).[supplied by OMIM]"}
{"id": "3205516", "revid": "838137", "url": "https://it.wikipedia.org/wiki?curid=3205516", "title": "Copenaghen Open 1996 - Doppio", "text": "Il doppio del Copenaghen Open 1996 \u00e8 stato un torneo di tennis facente parte dell'ATP Tour.\nMark Keil e Peter Nyborg erano i detentori del titolo, ma hanno partecipato con partner differenti, Keil con Jeff Tarango e Nyborg con Menno Oosting.\nKeil e Tarango hanno perso nel 1\u00ba turno contro Lorenzo Manta e Pavel V\u00edzner.\nNyborg e Oosting hanno perso nei quarti di finale contro Wayne Arthurs e Andrew Kratzmann.\nLibor Pimek e Byron Talbot hanno battuto in finale 7\u20136, 3\u20136, 6\u20133 Arthurs e Kratzmann."}
{"id": "3205520", "revid": "767487", "url": "https://it.wikipedia.org/wiki?curid=3205520", "title": "The Highbinders", "text": "The Highbinders \u00e8 un cortometraggio muto del 1915 diretto da Tod Browning.\nProduzione.\nIl film fu prodotto dalla Majestic Motion Picture Company.\nDistribuzione.\nDistribuito dalla Mutual Film, il film - un cortometraggio in due bobine della durata di una ventina di minuti - usc\u00ec nelle sale cinematografiche USA il 18 aprile 1915.\nNon si conoscono copie ancora esistenti della pellicola che viene considerata presumibilmente perduta."}
{"id": "3205521", "revid": "339392", "url": "https://it.wikipedia.org/wiki?curid=3205521", "title": "Metal-oxide-semiconductor", "text": ""}
{"id": "3205522", "revid": "838137", "url": "https://it.wikipedia.org/wiki?curid=3205522", "title": "Newsweek Champions Cup and the State Farm Evert Cup 1996 - Doppio maschile", "text": "Il doppio maschile del Newsweek Champions Cup and the State Farm Evert Cup 1996 \u00e8 stato un torneo di tennis facente parte dell'ATP Tour.\nTommy Ho e Brett Steven erano i detentori del titolo, ma solo Steven ha partecipato in coppia con Sandon Stolle.\nSteven e Stolle hanno perso nel 1\u00ba turno contro Jonas Bj\u00f6rkman e Stefan Edberg.\nTodd Woodbridge e Mark Woodforde hanno battuto in finale 1\u20136, 6\u20132, 6\u20132 Brian MacPhie e Michael Tebbutt.\nTeste di serie.\nLe prime 4 teste di serie hanno ricevuto un bye per il 2\u00ba turno"}
{"id": "3205523", "revid": "110157", "url": "https://it.wikipedia.org/wiki?curid=3205523", "title": "Cioara", "text": "Cioara \u00e8 un comune della Moldavia situato nel distretto di H\u00eence\u0219ti di 2.362 abitanti al censimento del 2004"}
{"id": "3205524", "revid": "1442080", "url": "https://it.wikipedia.org/wiki?curid=3205524", "title": "St. Petersburg Open 1996 - Singolare", "text": "Il singolare del St. Petersburg Open 1996 \u00e8 stato un torneo di tennis facente parte dell'ATP Tour.\nEvgenij Kafel'nikov era il detentore del titolo, ma ha perso in finale 6\u20132, 7\u20136 (7\u20134) contro Magnus Gustafsson."}
{"id": "3205525", "revid": "838137", "url": "https://it.wikipedia.org/wiki?curid=3205525", "title": "St. Petersburg Open 1996 - Doppio", "text": "Il doppio del St. Petersburg Open 1996 \u00e8 stato un torneo di tennis facente parte dell'ATP Tour.\nMartin Damm e Anders J\u00e4rryd erano i detentori del titolo, ma solo J\u00e4rryd ha partecipato in coppia con Jan Apell.\nApell e J\u00e4rryd hanno perso nel 1\u00ba turno contro Wayne Arthurs e Jeff Tarango.\nEvgenij Kafel'nikov e Andrej Ol'chovskij hanno battuto in finale 6\u20133, 6\u20134 Nicklas Kulti e Peter Nyborg."}
{"id": "3205527", "revid": "1234826", "url": "https://it.wikipedia.org/wiki?curid=3205527", "title": "Ciuciuleni", "text": "Ciuciuleni \u00e8 un comune della Moldavia situato nel distretto di H\u00eence\u0219ti di 5.111 abitanti al censimento del 2004"}
{"id": "3205528", "revid": "287204", "url": "https://it.wikipedia.org/wiki?curid=3205528", "title": "Campanini", "text": ""}
{"id": "3205529", "revid": "113081966", "url": "https://it.wikipedia.org/wiki?curid=3205529", "title": "Francesco Albertini", "text": "Biografia.\nNon si sa molto di Francesco Albertini. Avrebbe studiato pittura col Ghirlandaio. Canonico della Basilica di San Lorenzo a Firenze si sarebbe recato a Roma come cappellano del cardinale Fazio Santoro.\nScritti.\nNel 1510 furono pubblicate tre sue opere: \nScrisse altre opere di cui ci sono pervenuti i soli titoli:"}
{"id": "3205530", "revid": "599013", "url": "https://it.wikipedia.org/wiki?curid=3205530", "title": "Edwin Zoetebier", "text": "Carriera.\nDifende per nove anni la porta del Volendam fino a quando nel 1997 viene ingaggiato dagli inglesi del Sunderland che non lo schiereranno mai in partite di campionato.\nNel 1998 fa ritorno nei Paesi Bassi, per due anni al dove \u00e8 riserva e fa una sola apparizione nella formazione che vince il Campionato nel 1999. Nel 2000 viene ceduto al Vitesse dove si afferma come titolare, mentre nel 2001 fa ritorno al dove vince la Coppa UEFA 2001-2002 e pochi mesi pi\u00f9 tardi viene nominato Portiere olandese dell'anno.\nNel 2004 si trasferisce al dove fa la riserva per due stagioni (vince una KNVB beker), prima di accasarsi al NAC Breda dove chiuder\u00e0 la carriera nel 2008."}
{"id": "3205531", "revid": "110157", "url": "https://it.wikipedia.org/wiki?curid=3205531", "title": "Dancu", "text": "Dancu \u00e8 un comune della Moldavia situato nel distretto di H\u00eence\u0219ti di 1.605 abitanti al censimento del 2004"}
{"id": "3205532", "revid": "838137", "url": "https://it.wikipedia.org/wiki?curid=3205532", "title": "Lipton Championships 1996 - Doppio maschile", "text": "Il doppio maschile del Lipton Championships 1996 \u00e8 stato un torneo di tennis facente parte dell'ATP Tour.\nTodd Woodbridge e Mark Woodforde erano i detentori del titolo e hanno battuto in finale 6\u20131, 6\u20133 Ellis Ferreira e Patrick Galbraith.\nTeste di serie.\nTutte le teste di serie hanno ricevuto un bye per il 2\u00ba turno"}
{"id": "3205533", "revid": "339392", "url": "https://it.wikipedia.org/wiki?curid=3205533", "title": "Metallo-ossido-semiconduttore", "text": ""}
{"id": "3205535", "revid": "767487", "url": "https://it.wikipedia.org/wiki?curid=3205535", "title": "F\u00eerl\u0103deni (H\u00eence\u0219ti)", "text": "F\u00eerl\u0103deni \u00e8 un comune della Moldavia situato nel distretto di H\u00eence\u0219ti di 1.010 abitanti al censimento del 2004"}
{"id": "3205536", "revid": "838137", "url": "https://it.wikipedia.org/wiki?curid=3205536", "title": "Grand Prix Hassan II 1996 - Doppio", "text": "Il doppio del Grand Prix Hassan II 1996 \u00e8 stato un torneo di tennis facente parte dell'ATP Tour.\nTom\u00e1s Carbonell e Francisco Roig erano i detentori del titolo, ma hanno perso in finale 7\u20136, 6\u20133 Ji\u0159\u00ed Nov\u00e1k e David Rikl."}
{"id": "3205541", "revid": "757396", "url": "https://it.wikipedia.org/wiki?curid=3205541", "title": "Mens Sana Basket 2010-2011", "text": "Questa voce raccoglie le informazioni riguardanti la Mens Sana Basket nelle competizioni ufficiali della stagione 2010-2011.\nStagione.\nLa Mens Sana Basket 2010-2011, sponsorizzata Montepaschi, prende parte per la 25\u00aa volta al campionato professionistico italiano di pallacanestro di Serie A.\nAll'inizio della nuova stagione la Lega Basket decise di modificare il regolamento riguardo al numero di giocatori stranieri da schierare contemporaneamente in campo. Si decise cos\u00ec di optare per la scelta della formula con 6 giocatori stranieri di cui massimo 2 non appartenenti a Paesi appartenenti alla FIBA Europe.\nRoster.\n\"Legabasket: Dettaglio statistico\""}
{"id": "3205542", "revid": "110157", "url": "https://it.wikipedia.org/wiki?curid=3205542", "title": "Fundul Galbenei", "text": "Fundul Galbenei \u00e8 un comune della Moldavia situato nel distretto di H\u00eence\u0219ti di 2.507 abitanti al censimento del 2004"}
{"id": "3205547", "revid": "767487", "url": "https://it.wikipedia.org/wiki?curid=3205547", "title": "Log\u0103ne\u0219ti", "text": "Log\u0103ne\u0219ti \u00e8 un comune della Moldavia situato nel distretto di H\u00eence\u0219ti di 4.119 abitanti al censimento del 2004"}
{"id": "3205551", "revid": "767487", "url": "https://it.wikipedia.org/wiki?curid=3205551", "title": "Nem\u021beni", "text": "Nem\u021beni \u00e8 un comune della Moldavia situato nel distretto di H\u00eence\u0219ti di 1.877 abitanti al censimento del 2004"}
{"id": "3205566", "revid": "1494169", "url": "https://it.wikipedia.org/wiki?curid=3205566", "title": "Lancellotto", "text": ""}
{"id": "3205567", "revid": "117970540", "url": "https://it.wikipedia.org/wiki?curid=3205567", "title": "Montrigiasco", "text": "Montrigiasco \u00e8 una frazione di Arona. Sorge a 424 metri sul livello del mare. Fino al 1928 fu un comune autonomo, quando fu integrato al comune di Paruzzaro fino al 1960, anno in cui divenne frazione di Arona, in provincia di Novara.\nNel paese si trovano la Chiesa di San Giusto di epoca romanica, ripetutamente rimaneggiata, con un portico risalente al 1770 e l'oratorio di San Rocco, affrescato con dipinti del Cinquecento.\nIl 16 marzo 1945 fu teatro della cosiddetta Strage di Montrigiasco.\nToponimo e storia.\nIn passato si chiamava Monte Olegiasco o Monte Oleggiasco. Oleggiasco \u00e8 un toponimo di origine longobarda, mentre la parola \"Monte\" si riferisce al fatto che \u00e8 situato sopra un monte sovrastante Oleggio Castello, del cui territorio faceva parte durante la dominazione dei Visconti.\nIl piccolo centro abitato si trova all\u2019altitudine di 424m s.l.m. a 4,20 km dal nucleo abitato di Arona, a 0,98 km dalla frazione di Mercurago e a 2,30 km dalla frazione di Dagnente. \nNella parte pi\u00f9 esterna a nord ovest della frazione sorge una piccola chiesetta costruita nel 1650 e ristrutturata negli anni 1950 a causa dei danneggiamenti riportati dalla seconda guerra mondiale. \nGli edifici storici di Montrigiasco sono:\nLa frazione \u00e8 servita dalla strada provinciale che la collega con Dagnente e Arona, e da un servizio autobus gestito da Autoguidovie."}
{"id": "3205568", "revid": "287204", "url": "https://it.wikipedia.org/wiki?curid=3205568", "title": "Lancillotto (disambigua)", "text": ""}
{"id": "3205569", "revid": "1836770", "url": "https://it.wikipedia.org/wiki?curid=3205569", "title": "Monica Bonvicini", "text": "Biografia.\nMonica Bonvicini ha studiato Arte a Berlino e alla Cal Arts di Valencia, in California. Dal 2003 \u00e8 professore ordinario di Arti Performative e Scultura all'Accademia di Belle Arti di Vienna. A partire da ottobre 2017 ha assunto la cattedra di Scultura all'Universit\u00e4t der K\u00fcnste, Berlino. Vive e lavora a Berlino.\nMonica Bonvicini ha iniziato a esporre a livello internazionale a met\u00e0 degli anni '90. La sua pratica - che si esprime attraverso differenti media e che indaga il rapporto tra architettura, potere, genere, spazio e controllo - \u00e8 tradotta in opere che mettono in discussione il significato del fare arte, l'ambiguit\u00e0 del linguaggio, i limiti e le possibilit\u00e0 legati all'ideale di libert\u00e0. La ricerca di Bonvicini - che ha sempre forti riferimenti storici, politici e sociali - non si astiene mai dallo stabilire una connessione critica con i luoghi in cui \u00e8 esposta, i materiali che la compongono e il ruolo di spettatore e creatore. Questo approccio, che \u00e8 stato al centro della sua produzione sin dalla prima mostra personale al California Institute of the Arts nel 1991, si \u00e8 evoluto formalmente nel corso degli anni senza tradire la sua forza analitica e la sua inclinazione a sfidare la prospettiva dello spettatore mentre affronta grandi riflessioni socio-culturali.\nBonvicini ha ottenuto numerosi riconoscimenti, tra cui il Leone d'oro alla Biennale di Venezia (1999); la Preis der Nationalgalerie f\u00fcr junge Kunst, dello Staatliche Museen zu Berlin (2005); il Rolandpreis f\u00fcr Kunst per l'arte in pubblico della Fondazione Brema, Germania (2013), il premio Hans Platschek per l'arte e la scrittura, Germania (2019), il premio Oskar Kokoschka, Austria (2020). Il suo lavoro \u00e8 stato esposto in molte biennali, tra cui Berlino (1998, 2004, 2014), La TriennaIe Paris (2012), Istanbul (2003, 2017), Gwangju (2006), New Orleans (2008) e Venezia (1999, 2001, 2005, 2011, 2015). Ha tenuto mostre personali al Palais de Tokyo di Parigi (2002), Modern Art Oxford, Inghilterra (2003), Secession, Vienna (2003), Staedtisches Museum Abteiberg (2005, 2012), Sculpture Center (2007), Art Institute di Chicago (2009), Kunstmuseum Basel (2009), Frac des Pays de la Loire (2009), Kunsthalle Fridericianum a Kassel (2011), Centro de Arte Contemporaneo de Mal\u00e1ga, Spagna (2011), Deichtorhallen Hamburg (2012), Kunsthalle Mainz (2013), BALTIC Center for Contemporary Art (2016), Berlinische Galerie (2017) e Belvedere 21 (2019).\nIn Italia \u00e8 rappresentata dalla Galleria Raffaella Cortese, Milano. Inoltre, \u00e8 rappresentata da Galerie Peter Kilchmann, Zurigo, K\u00f6nig Galerie, Berlino e Mitchell-Innes &amp; Nash, New York\nPremi e Riconoscimenti.\n2020\nOskar Kokoschka Prize, Vienna (Austria) -\n2019\nPremio ACACIA alla Carriera, Milan (Italy) -\nHans Platschek Prize (Germany) -\n2012\nRoland Prize for Art in Public Space, Stiftung Bremer Bildhauerpreis, Bremen (Germany) -\n2010\nWinning Artist of the Light Art competition for the London Olympic Park, London (GB) -\n2007\nAssigned the public commission for HUN LIGGER (SHE LIES), a site-specific sculpture floating on the\nwater in front of the New Opera House in Oslo (Norway) -\n2005\nPreis der Nationalgalerie fur Junge Kunst, Berlin (Germany) -\n2002\nOverbeck-Preis, Lubeck (Germany) -\n2000 \u2013 2001\nKunstfond, Bonn (Germany) -\n1999\nGolden Lion for best Pavillon, Biennale di Venezia, Venice (Italy) -\n1998 \u2013 99\nAuslandsstipendium from the Berlin Senate for Cultural Affairs and the Art Center of Design in Pasadena,\nCA (USA) -\n1998\nPaul Cassierer Prize, Berlin (Germany) -\n1996 \u2013 1997\nStudio program at Kunst-Werke, Berlin (Germany) -\n1995 \u2013 1996\nArtist in Residence from the Berlin Senate for Cultural Affairs and the Whitechapel Art Gallery, London (GB) -\n1994 \u2013 1995\nStudio program at Kunst-Werke, Berlin (Germany) -\n1994\nPhotography grant from the Berlin Senate for Cultural Affairs, Berlin (Germany)\nCollezioni Pubbliche.\nMAXXI, Rome (Italy) -\nMuseum of Modern Art, New York (USA) -\nNeue Nationalgalerie Berlin (Germany) -\nMuseion, Bozen (Italy) -\nMAMbo, Museo d\u00b4Arte Moderna di Bologna (Italy) -\nArco Foundation, Madrid (Spain) -\nCastello di Rivoli, Turin (Italy) -\nGalleria d\u2019Arte Moderna, Turin (Italy) -\nSt\u00e4dtisches Museum Abteiberg, M\u00f6nchengladbach (Germany) -\nStaatliche Museen zu Berlin, Kupferstichkabinett, Berlin (Germany) -\nWalker Art Center, Minneapolis (USA) -\nColeccion Jumex, Mexico City (Mexico) -\nFonds Regional d\u2019Art Contemporain (Frac) des Pays de la Loire, Carquefou (France) -\nIstanbul Museum of Modern Art, Istanbul (Turkey) -\nWroclaw Contemporary Museum, Wroclaw (Poland) -\nMuseum Sztuki, Lodz (Poland) -\nLenbachhaus, Munich (Germany) -\nMigros Museum f\u00fcr Gegenwartskunst, Z\u00fcrich (Switzerland) -\nNeue Galerie, Graz (Austria) -\nSammlung Hoffmann, Berlin (Germany) -\nSammlung Institut f\u00fcr Auslandsbeziehungen (IFA), Berlin (Germany) -\nSharjah Art Foundation, Sharjah -\nThyssen-Bornemisza Art Contemporary, Vienna (Austria)"}
{"id": "3205571", "revid": "125679932", "url": "https://it.wikipedia.org/wiki?curid=3205571", "title": "Anna Favella", "text": "Biografia.\nNata a Roma e cresciuta tra i comuni romani di Nettuno ed Anzio ed i territori della Sicilia orientale, mostra fin da giovanissima un forte interesse per il mondo della recitazione, tanto che durante il liceo fonda insieme ai suoi compagni di scuola una compagnia teatrale.\nSi laurea in Filosofia del Linguaggio nel 2005 presso l'Universit\u00e0 degli Studi di Roma \"La Sapienza\" e due anni dopo fonda la Compagnia del Teatro dell'Orologio dello storico teatro di Roma, con la quale mette in scena opere di nuova drammaturgia in diversi teatri tra cui il Teatro India di Roma, il Teatro Romano di Ostia Antica e il Piccolo Teatro di Milano. Partecipa a numerosi festival, anche europei, tra cui il Varchi Festival \u2013 La Storia (in)contemporanea nel 2007 con \"Amianto \u2013 Paura di avere paura\", il Festival Internazionale di Regia Fantasio Piccoli a Lipsia, con Being Hamlet e nel 2009 presenzia al Volterra Teatro Festival e al Santarcangelo Festival. Nel 2013 prende parte al Premio Diego Fabbri, al festival Europeo Be \u2013 SpectACTive! e negli anni successivi, anche a festival dedicati al cinema come Terra di Siena Film Festival, Napoli Cultural Classic e Mindfield Film Festival di Los Angeles.\nTra il 2006 e il 2007 partecipa come attrice a progetti di riabilitazione e rieducazione per i detenuti delle Case Circondariali di Roma e Velletri e presenzia alla Notte Bianca per il Comune di Roma.\nA seguito di un periodo formativo teatrale e del successo di \"Amianto - Paura di avere paura\", nel 2008, viene notata e contattata per partecipare a una serie tv. Inizia cos\u00ec il suo percorso nel mondo della televisione e debutta nel 2008 con la miniserie \"Enrico Mattei - L'uomo che guardava al futuro\", dove interpreta il ruolo di Priscilla Leoni, una spia statunitense.\nSuccessivamente nello stesso anno e sempre su Rai Uno, ottiene il ruolo di Gaia in \"Don Matteo 7\". Nel 2010 interpreta la protagonista Elena Giardini nella fiction \"Terra Ribelle\" e nel 2012, ritorna in prima serata con la seconda stagione di \"Terra ribelle - Il nuovo mondo\".\nNel 2013, \u00e8 il personaggio principale dello spettacolo teatrale \"Love - L'amore ai tempi della ragione permanente\" interpretando Virginia. Sempre nel 2013 emerge sul grande schermo partecipando al thriller \"Mr. America\" diretto da Leonardo Ferrari Carissimi, dove ricopre il ruolo della gallerista Penelope Morningstar. Ormai conosciuta anche dal grande pubblico, negli anni successivi \u00e8 su Canale 5 con \"Centovetrine\" e \"Non \u00e8 stato mio figlio\", mentre per la Rai ottiene una parte nella nota serie \"Un medico in famiglia 10\".\nTorna su Canale 5 nel 2016 con \"Il bello delle donne...alcuni anni dopo\" e \"Le tre rose di Eva 4\" nel 2017 interpretando una crudele dark lady.\nNel 2018 viene scelta come attrice italiana all\u2019interno del cast internazionale di \"Luis Miguel - La serie\", una serie televisiva biografica statunitense prodotta da Gato Grande Productions insieme a Metro-Goldwyn-Mayer per Netflix e Telemundo e sar\u00e0 presente come personaggio centrale per il protagonista fino alla terza e ultima stagione, uscita nel 2021.\nContemporaneamente continua a recitare per progetti internazionali, oltre che in lingua spagnola, anche per Sky Germania prendendo parte alla serie televisiva tedesca \"Funeral for a dog\". \nNel 2022 interpreta il ruolo di Ester al fianco del duo comico Ficarra e Picone nella serie originale Netflix \"Incastrati\".\nNel corso degli anni ha sperimentato diversi generi di recitazione, dalla commedia brillante ai classici, che le hanno permesso di cambiare frequentemente tipologie di personaggi e affinare le sue doti interpretative.\nDa diverso tempo presta il suo volto a sostegno di cause legate alla sostenibilit\u00e0, interessandosi molto al problema del cambiamento climatico e a come ridurre l'impatto ambientale. Comunicando messaggi positivi alla propria community, invita i suoi follower a compiere un miglioramento concreto e collettivo con la consapevolezza di avere un ruolo importante per la tutela dell'ambiente. Inoltre, supporta campagne sociali che hanno lo scopo di sensibilizzare su temi connessi alla figura della donna. Collabora anche con associazioni benefiche tra cui Save the Children e Survival International e ONLUS che sviluppano progetti di conservazione e valorizzazione dell'ambiente marino attraverso un percorso incentrato sulla sensibilizzazione, la creativit\u00e0 e l'educazione."}
{"id": "3205577", "revid": "114538475", "url": "https://it.wikipedia.org/wiki?curid=3205577", "title": "Pharaones Milano", "text": "I Pharaones Nord Milano sono stati una squadra di football americano di Garbagnate Milanese e Milano, attiva dal 1985 al 1993. Campioni d'Italia vincendo il Superbowl a Bolzano contro i Lions Bergamo nel 1992, nel 1994 si fusero con i Pythons Milano dando vita alla ricostituzione dei gloriosi Rhinos Milano arrivando a disputare il Superbowl perso contro i Frogs Legnano nel 1994.\nCampioni d\u2019Italia di Flag football nel 1991/1992 e secondi nel campionato 1990/1991 dopo il passaggio ai Pharaones di tutto il settore giovanile dei Mosquitos Novara gi\u00e0 vincitore del campionato italiano 1989/1990."}
{"id": "3205578", "revid": "110157", "url": "https://it.wikipedia.org/wiki?curid=3205578", "title": "Eparchia di Gazireh dei Caldei", "text": "L'eparchia di Gazireh dei Caldei (in latino: \"Eparchia Jazirensis Chaldaeorum\") \u00e8 una diocesi soppressa della Chiesa cattolica caldea, esistita tra il 1553 e il 1957.\nStoria.\nL'eparchia di Gazireh fu una delle prime sedi della neonata Chiesa cattolica caldea che ader\u00ec al nuovo patriarca cattolico caldeo Shimun VIII Sulaqa, ed ebbe una serie ininterrotta di vescovi fino alla prima guerra mondiale. Essa aveva giurisdizione sui fedeli caldei della zona turca del Jaz\u012bra, della Siria e del Libano.\nNel 1850 cedette porzioni di territorio a vantaggio dell'erezione dell'eparchia di Z\u0101kh\u014d.\nL'ultimo vescovo, Philip Ya\u02bfqob Abraham, fu fucilato dai turchi nell'agosto 1915 con altri sei sacerdoti.\nCon le persecuzioni perpetrate contro i cristiani in Anatolia, essa vide scomparire la maggior parte dei suoi fedeli nel territorio turco. Sopravvisse come amministrazione apostolica di Gezira Superiore dei Caldei, con competenza territoriale sulla Siria e sul Libano, fino al 1957, quando papa Pio XII, con due bolle soppresse l'amministrazione apostolica istituendo le eparchie di Aleppo e Beirut. L'ultimo amministratore apostolico fu Gabriel Naamo, in seguito nominato eparca di Beirut.\nNel 1896 l'eparchia aveva 5.200 battezzati, con 14 preti distribuiti in 16 parrocchie. Nel 1913 i fedeli erano 6.400, con 17 preti ed 11 chiese."}
{"id": "3205580", "revid": "92723", "url": "https://it.wikipedia.org/wiki?curid=3205580", "title": "Il guardiano degli innocenti", "text": "Il guardiano degli innocenti (\"Ostatnie \u017cyczenie\", lett. \"L'ultimo desiderio\") \u00e8 una raccolta di racconti dello scrittore polacco Andrzej Sapkowski.\nLa prima edizione polacca \u00e8 stata pubblicata nel 1993, quella inglese nel 2007 e quella italiana nel 2010.\nIl libro \u00e8 stato tradotto in diverse altre lingue con una particolarit\u00e0: l'autore ha sempre preteso che la traduzione venisse fatta direttamente dal polacco alla lingua di destinazione, senza l'intermediazione dell'inglese, per non perdere le particolarit\u00e0 e le sfumature della sua scrittura.\nL'opera \u00e8 un'antologia di sette racconti di cui uno, \"La voce della ragione\", funge da cornice narrativa. \u00c8 inoltre il primo libro in termini di cronologia (ma il secondo in termini di pubblicazione) della \"Saga di Geralt di Rivia\" (\"Saga o wied\u017aminie\"). Tuttavia, 4 dei racconti ivi contenuti erano gi\u00e0 stati pubblicati nella prima raccolta di Sapkowski, \"Wied\u017amin\", pubblicata in tiratura limitata nel 1990 solo in Polonia e in Repubblica Ceca.\nTrama.\n\"La voce della ragione\".\nGeralt, il protagonista, \u00e8 uno strigo, un mutante sterile e votato alla distruzione dei mostri che infestano il mondo. Egli si trova al Tempio di Melitele, in Ellander, dove si \u00e8 recato per curarsi dalle ferite procurate dal combattimento con una strige a Wyzima (evento narrato nel primo racconto, \"Lo strigo\"). Grazie ai medicamenti offertigli da Nenneke, il guerriero riesce a rimettersi in piedi, e nel mattino successivo discute con l'anziana sacerdotessa sull'opportunit\u00e0 di lasciarsi coinvolgere in una trance, per indagare sulle forze maligne che lo circonderebbero. Nonostante lo scetticismo di Geralt, la vecchia donna riuscir\u00e0 a convincerlo di sottoporsi al rituale (viene introdotto il racconto \"Un briciolo di verit\u00e0\"). Pi\u00f9 tardi Geralt incontra, suo malgrado, Lord Falwick, conte di Mo\u00e9n e Sir Tailles di Dorndal, cavalieri dell'Ordine della Rosa Bianca, in missione per conto del Principe Hereward. Sir Tailles intima allo strigo di abbandonare il tempio immediatamente poich\u00e9 non \u00e8 gradito; Nenneke interviene ribadendo pi\u00f9 volte che il tempio non \u00e8 n\u00e9 sotto la giurisdizione di Hereward n\u00e9, tanto meno, sotto quella dell'Ordine della Rosa Bianca, e che Geralt, essendo suo ospite, pu\u00f2 venire e partire dal santuario come pi\u00f9 gli aggrada. Per evitare di creare problemi, lo strigo promette ai due cavalieri che lascer\u00e0 il tempio nel giro di tre giorni, ma tale risposta d\u00e0 il via a un animato battibecco. La faccenda si risolve con la partenza dei due provocatori, che giurano di tornare non prima di aver apostrofato lo strigo con il suo celebre soprannome \"Carnefice di Blaviken\" (che introduce la terza storia \"Il male minore\").\nSuccessivamente Geralt intraprende un lungo monologo con Iola, una sacerdotessa muta con la quale era stato precedentemente in rapporti intimi, durante il quale le rivela sia molti dettagli della sua vita passata che di come il suo destino sia legato a una vicenda accaduta nel Regno di Cintra (viene cos\u00ec introdotto il quarto racconto \"Una questione di prezzo\").\nQualche tempo dopo Geralt, impegnato a leggere un libro nella biblioteca del tempio, ha modo di rincontrare Ranuncolo, un bardo amico di vecchia data, che passando per Wyzima ha sentito la storia del suo scontro con la strige e del suo ferimento. Insieme, i due parlando del cambiamento che il mondo sta subendo e ricordano i vecchi tempi, in particolare la loro prima avventura (ovvero la quinta storia, \"Il confine del mondo\").\nPi\u00f9 tardi, Geralt raggiunge Nenneke nella serra del tempio e i due cominciano a parlare di Yennefer. Lo strigo confessa alla vecchia sacerdotessa di voler consegnare la ricompensa della missione della strige alla maga. Nenneke rifiuta di fare l'intermediaria e chiede piuttosto a Geralt di narrarle di come incontr\u00f2 Yennefer la prima volta (viene introdotto l'ultimo racconto, \"L'ultimo desiderio\"). Quando Geralt e Ranuncolo lasciano il tempio, vengono subito intercettati da Falwick e Tailles, scortati da una nutrita compagnia di guardie di Ellander capitanate dal nano Dennis Cranmer. Tailles lancia una sfida allo strigo e Falwick spiega le opzioni che si parano dinanzi a Geralt: se rifiuter\u00e0 di battersi, il capitano Cranmer dovr\u00e0 impiccarlo; se invece accetter\u00e0 di duellare non potr\u00e0 ferire in alcun modo Tailles, pena una tremenda punizione, perch\u00e9 favorito del principe Hereward. Suo malgrado, lo strigo accetta la sfida e anche con le severe limitazioni imposte da Falwick riesce a vincere lo scontro: infatti Geralt fa s\u00ec che Tailles si ferisca da solo con la propria lama. Falwick, non appena vede il viso insanguinato del suo compagno, ordina ai soldati di attaccare lo strigo, ma il capitano Cranmer li ferma dicendo che le regole del duello sono state rispettate alla lettera. Geralt \u00e8 quindi libero di andare, con grande ira di Falwick e malcelata soddisfazione di Cranmer.\n\"Lo strigo\".\nLa storia ha inizio con l'arrivo di Geralt a Wyzima, la capitale di Temeria. Lo strigo, entrato in una locanda, viene subito avvicinato da tre avventori che, dopo una breve discussione, lo aggrediscono. I tre vengono uccisi e Geralt viene scortato al cospetto di Velerad, il borgomastro della citt\u00e0. Egli, dopo aver accertato l'identit\u00e0 del suo interlocutore, fornisce i dettagli del lavoro proposto da Re Foltest; circa quattordici anni prima, il sovrano ebbe una relazione con sua sorella Adda, e dalla coppia nacque una bambina. Madre e figlia per\u00f2 morirono durante il lungo e travagliato parto e vennero cos\u00ec seppellite nella cripta del castello di Wyzima. Sette anni dopo la sua morte, la bambina torn\u00f2 in vita come strige, un mostro assetato di sangue che gett\u00f2 la citt\u00e0 nel panico. I suoi attacchi erano talmente violenti che lo stesso Re Foltest fu costretto a cambiare la propria residenza. A sette anni dal suo risveglio nessuno, n\u00e9 mago n\u00e9 guerriero n\u00e9 strigo, \u00e8 stato capace di fermare la creatura. Geralt incontra quindi il Re, che lo sollecita a fare tutto il possibile per non uccidere la strige, rivelandogli che alcuni saggi avevano ipotizzato che sarebbe stato possibile spezzare la maledizione, se alla creatura fosse stato impedito di rientrare nel suo sepolcro fino al terzo canto del gallo. Anche con questa difficile limitazione, lo strigo accetta l'incarico e decide di fare un tentativo.\nIl giorno dopo Geralt giunge al vecchio castello del re e attende l'arrivo del tramonto e il risveglio del mostro. Non appena giunge la notte per\u00f2, al vecchio maniero, si presenta Lord Ostrit, uno dei vassalli di Re Foltest, che \u00e8 venuto l\u00ec per corrompere lo strigo con un'ingente somma e convincerlo cos\u00ec ad abbandonare la missione. Geralt intuendo le cattive intenzioni del nobile e, sfidato a duello dopo il suo rifiuto, lo mette facilmente fuori gioco e lo lega. A mezzanotte, finalmente, il mostro si risveglia, e Ostrit viene inconsapevolmente utilizzato come esca per distrarlo. Dopo un estenuante scontro, lo strigo mette in fuga la creature e riesce a introdursi nel sarcofago del mostro. Si sdraia vicino al corpo mummificato della sorella del re e beve una pozione narcotizzante, per aspettare il sorgere dell'alba. Al mattino Geralt esce dalla bara, e al posto della famelica strige trova una piccola fanciulla nuda e tremante; quando le si avvicina per controllare se la metamorfosi sia stata definitiva, la bambina lo ferisce al collo con le sue lunghe unghie. La perdita di sangue lo fa svenire, ma fortunatamente i soldati di Foltest accorrono immediatamente sul posto e riescono a salvarlo. Geralt si risveglia nel castello del sovrano: egli si congratula con il guerriero e gli comunica che la bambina \u00e8 salva, sebbene al momento dimostri la loquacit\u00e0 di una bimba di tre anni. Con la sua ricca ricompensa al sicuro, Geralt si riaddormenta.\n\"Un briciolo di verit\u00e0\".\nMentre \u00e8 intento ad attraversare una foresta, Geralt s'imbatte nei corpi di un mercante e di una fanciulla; nonostante esamini con cura i cadaveri e l'ambiente circostante, l'uomo non riesce ad identificare il mostro responsabile di quelle morti.\nCos\u00ec lo strigo decide di venire a capo del mistero e, seguendo a ritroso il cammino compiuto dalle due vittime, giunge a un castello apparentemente abbandonato e in rovina. Ben presto Geralt incontra il padrone del palazzo, una bestia umanoide chiamata Nivellen, che senza tante cerimonie lo intima ad andarsene dalla sua propriet\u00e0: solo quando capisce che lo strigo non \u00e8 il solito visitatore indesiderato, gli offre la sua ospitalit\u00e0 invitandolo ad entrare. Durante il pranzo il mostro racconta a Geralt la sua storia: una volta era un uomo, ed era il figlio viziato e svogliato di un temibile brigante. Quando suo padre mor\u00ec, l'attivit\u00e0 di famiglia pass\u00f2 nelle sue mani ed egli fu cos\u00ec sciocco da tentare di saccheggiare un tempio dedicato al culto del Ragno Leonino, e di violentare la sua vestale: infatti la sacerdotessa, prima di morire, gli scagli\u00f2 contro una maledizione che lo trasform\u00f2 nella bestia che ora Geralt poteva vedere. Inizialmente Nivellen non accett\u00f2 la sua condizione e tent\u00f2 di spezzare il maleficio seguendo il \"briciolo di verit\u00e0\" contenuto nelle fiabe che aveva udito quando era un bambino e parte della maledizione che era riuscito a comprendere dalla sacerdotessa, che aveva a che fare sia con l'amore che con il sangue.\nCos\u00ec cominci\u00f2, anno dopo anno, a convivere con giovani ragazze affinch\u00e9 compissero la magia. Sebbene le tratt\u00f2 tutte con il massimo riguardo, e senza maltrattamenti o costrizioni di alcun tipo, nessuna di loro riusc\u00ec ad aiutarlo. Alla fine Nivellen si era rassegnato e aveva cominciato ad accettare e perfino ad apprezzare le doti del suo nuovo corpo.\nPrima di partire, Geralt mette in guardia il signore del castello dalla sua nuova compagna, che aveva intravisto all'arrivo: secondo lo strigo ella \u00e8 un'ondina ma Nivellen non vuole sentire ragioni e dice di amarla e di essere contraccambiato dalla ninfa.\nIl giorno dopo, Geralt \u00e8 costretto a tornare al castello, spinto dall'innaturale agitazione del suo destriero; la sua decisione risulta essere saggia, perch\u00e9 nel cortile del palazzo, lo strigo trova la compagna di Nivellen e scopre con sua costernazione che in realt\u00e0 \u00e8 una bruxa, una pericolosa sottospecie di vampiro. Lo scontro si rivela arduo e per fortuna di Geralt, a tirarlo fuori dai guai ci pensa lo stesso Nivellen che impala con una lancia la sua amata. Nei suoi ultimi istanti di vita, la bruxa confessa il suo amore per Nivellen, che come per magia ritorna alla sua forma umana.\n\"Il male minore\".\nIl racconto si apre con Geralt che arriva nella cittadina di Blaviken, suscitando lo stupore dei suoi abitanti: dietro il suo destriero \u00e8 infatti legato un mulo su cui \u00e8 stata caricata la carcassa di una kikimora, un mostro met\u00e0 ragno e met\u00e0 coccodrillo che infesta le paludi. Lo strigo spera che sulla testa della creatura fosse stata posta una qualche ricompensa ma Caldemeyn, il capovillaggio, \u00e8 costretto ad disilluderlo. Anzich\u00e9 disfarsi del cadavere, viene suggerito a Geralt di vendere il corpo a Mastro Iron, il mago della citt\u00e0. Lo strigo sebbene sia scettico su quest'ultima possibilit\u00e0, decide di andare a far visita alla torre dello stregone, incuriosito dalla sua presenza in questo villaggio.\nGeralt riconosce il mago come Stregobor, un fattucchiere che una volta serviva presso la corte del Re di Kovir. Lo stregone gli spiega che non \u00e8 interessato alla kikimora, ma che sarebbe invece pronto a pagarlo per il suo aiuto contro un mostro che lo perseguita da anni e che vuole ucciderlo. La creatura non \u00e8 effettivamente una bestia ma una ragazza colpita dalla Maledizione del Sole Nero: la profezia recita che 60 fanciulle di sangue reale, nate durante o dopo l'eclisse erano state destinate a servire Lilith e a distruggere la civilt\u00e0 umana. La corporazione dei maghi, ritenendo veritiera questa storia, cominci\u00f2 a dare la caccia, ad imprigionare o ad uccidere le bambine maledette: Stregobor servendo per la Regina di Creyden s'imbatt\u00e9 proprio in una di queste ragazze, la principessa Renfri, e fece di tutto per renderle la vita impossibile. Dopo qualche anno fu la preda a diventare predatore, e Stregobor fu costretto a nascondersi di paese in paese per sfuggire alla vendetta di Renfri. Sentendo questa storia lo strigo rifiuta l'incarico, asserendo che la Maledizione del Sole Nero \u00e8 una fandonia e aggiungendo che Stegobor si \u00e8 meritato la furia della ex-principessa. A questo punto il mago lo supplica di aiutarlo, dicendo che la morte di Renfri sarebbe stato \"il male minore\"; Geralt rimane sulle sue posizioni, replicando allo stregone che non esistono diversi tipi di mali: ne esiste solo uno.\nQualche ora dopo, Caldemeyn e Geralt si recano ad una locanda, e il proprietario conferma che una banda di stranieri \u00e8 appena giunta al villaggio: si tratta di sette uomini ed una donna. Geralt li affronta immediatamente e propone a Renfri e ai suoi tirapiedi di lasciare la citt\u00e0 in modo pacifico; la donna immediatamente gli mostra un lasciapassare, firmato da re Aoden, che le permette di girare libera e impunita nei suoi domini. Durante la notte Renfri si introduce nelle stanze dello strigo e lo pone dinanzi ad un bivio: uccidere Stregobor in cambio di un ricco premio, oppure assistere alla carneficina che lei e la sua banda compiranno per stanare il mago. Geralt si rifiuta di scegliere \"il male minore\", e le suggerisce di nuovo di andarsene pacificamente: se metter\u00e0 fine alla sua sete di vendetta, dimostrer\u00e0 a Stregobor di essersi sbagliato e che la storia della maledizione \u00e8 davvero una menzogna. Renfri passa la notte con lui e sembra aver accettato la sua idea.\nIl mattino dopo, parlando con Caldemeyn, Geralt sente di nuovo parlare di Tridam, lo stesso nome citato da Renfri durante la loro chiacchierata. Incuriosito dalla questione, lo strigo chiede al sindaco di dirgli di pi\u00f9: l'uomo gli racconta che una banda di briganti, per costringere il barone di Tridam a liberare alcuni loro compagni, prese in ostaggio un traghetto di pellegrini e cominci\u00f2 ad ucciderli uno ad uno finch\u00e9 il lord non avesse ceduto alle loro richieste. A quel punto, Geralt comprende che gli abitanti di Blaviken sono in grave pericolo: la piazza del mercato \u00e8 infatti circondata da una cinta muraria dotata di un solo ingresso; Renfri vuole prendere in ostaggio la gente che andr\u00e0 alla fiera e ucciderli uno ad uno finch\u00e9 Stregobor non si fosse arreso e consegnato a lei ed ai suoi sgherri.\nGeralt si precipita al mercato e affronta la banda, facendo strage. Non appena Renfri muore, appare Stregobor che vorrebbe prendere il suo cadavere per dimostrare con un'autopsia che appartenesse davvero alla schiera delle bambine maledette; Geralt non glielo permette e lo intima ad allontanarsi. Il mago obbedisce ma gli suggerisce di fare altrettanto: i cittadini che hanno assistito allo scontro non sanno nulla della vicenda e del fatto che lo strigo abbia scelto il male minore; crederanno invece che egli abbia compiuto un massacro ingiustificato e crudele. Da quel giorno, Geralt diventer\u00e0 per le genti dei Regni Settentrionali il Macellaio di Blaviken.\n\"Una questione di prezzo\".\nIl castello di Cintra \u00e8 in fermento: la principessa Pavetta, figlia della Regina Calanthe, festeggia il suo quindicesimo compleanno. Inaspettatamente, la sovrana ha invitato anche Geralt al banchetto ma sotto le mentite spoglie di Lord Ravix, ambasciatore di Tetracorno: questa falsa identit\u00e0 gli consentir\u00e0 di sedere, non a caso, vicino alla regina. Tra gli ospiti sfilano nobili, cavalieri e principi dei paesi confinanti, tutti intenzionati a cercare di strappare a Pavetta una promessa di matrimonio con cui forgiare un'alleanza con Cintra.\nMentre gli invitati sono distratti dalle chiacchiere e dalle numerose portate di cibo, Calanthe chiede allo strigo se ha capito il motivo della sua presenza al banchetto. Geralt risponde che \u00e8 stato convocato per assicurarsi che, la principessa Pavetta si unisca al principe del Regno di Skellige, il pi\u00f9 potente dei vicini di Cintra, ed evitare eventuali interferenze da parte degli altri pretendenti. Geralt \u00e8 titubante se accettare l'incarico, sia perch\u00e9 non rientrerebbe negli affari degli strighi, sia perch\u00e9 non \u00e8 sicuro che sia questo il vero motivo per cui si trova la fianco della regina di Cintra; la regina per\u00f2 insiste, asserendo che per i suoi servigi ci sar\u00e0 una giusta ricompensa, perch\u00e9 in realt\u00e0 tutto si risolve con \"una questione di prezzo\".\nPi\u00f9 tardi, Pavetta scende nella sala del banchetto, chiamata dalla regina su richiesta dei suoi ospiti, e subito fa meravigliare gli invitati per la sua grazia e bellezza.\nAd un certo punto, all'interno della sala, entra un cavaliere con indosso una pesante armatura nera, e un elmo ricoperto di spuntoni. Il guerriero si presenta alla corte come Istrice di Erlenwald, ma alla richiesta della regina di mostrare il suo volto, oppone un rifiuto sostenendo di aver fatto un voto e che non potr\u00e0 togliere l'elmo fino allo scoccare della mezzanotte. La regina non insiste ulteriormente e lo invita a parlare. Si scopre cos\u00ec che Istrice \u00e8 giunto a Cintra per riscuotere la ricompensa promessagli dal defunto marito di Calanthe, Re Roegner, quindici anni prima, come premio per avergli salvato la vita: egli ottenne la mano della principessa Pavetta. La ragazza \u00e8 infatti una cosiddetta \"figlia della sorpresa\"; quando il sovrano aveva chiesto ad Istrice cosa volesse come ricompensa per il suo aiuto, questi aveva reclamato: \"ci\u00f2 che aveva lasciato a casa, di cui era all'oscuro e che non si aspettava\". Il re accett\u00f2 e quando torn\u00f2 a casa scopr\u00ec che Calanthe era incinta!\nA questa dichiarazione, i nobili che presenziavano al banchetto protestano veemente, minacciano Istrice e qualcuno arriva addirittura ad accusare la regina. Geralt capisce finalmente il vero significato della sua presenza al banchetto: la sovrana, sapendo della promessa, si aspettava il ritorno di Istrice e aveva convocato lo strigo nella speranza di sbarazzarsi dello scomodo creditore. Con il crescere della tensione, Geralt \u00e8 costretto ad intervenire: spiega ai presenti che i bambini- sorpresa nascono sotto l'egida del destino e che, perch\u00e9 la ricompensa possa essere ricevuta, la principessa stessa deve acconsentire. Proprio in quel momento rintocca la mezzanotte e Calanthe chiede che il cavaliere mostri il suo vero volto. Istrice si toglie l'elmo e tutti trattengono il fiato quando al posto di un volto umano, compare il muso di un mostro, simile ad un riccio. A questo punto la regina si rivolge alla figlia e le chiede se voglia davvero lasciarsi prendere da un tale mostro. Con grande sorpresa della regina e degli invitati, Pavetta acconsente.\nI nobili e la regina ignorano al volont\u00e0 della ragazza e si scagliano contro Istrice; vedendo il cavaliere, nonch\u00e9 suo amante, in pericolo, la principessa si alza in piedi e scatena un caotico potere magico che solleva in aria mobili, oggetti e persone. Solo l'intervento combinato di Geralt, del Druido Saccoditopo e del barone Eylembert di Tigg evita il peggio e permette di fermare lo scoppio inarrestabile di potere.\nQuando la situazione si quieta, i tre vedono che il volto di Istrice \u00e8 tornato ad essere quello di un uomo. Pi\u00f9 tardi, Pavetta, tornata in s\u00e9, confermer\u00e0 che lei ed Istrice si erano gi\u00e0 conosciuti un anno fa e che si sono innamorati. Calanthe acconsente quindi sia alle loro nozze che alla richiesta di matrimonio di Eist Tuirseach di Skellige: l'alleanza tra i due paesi \u00e8 cosa fatta. Infine, Istrice chiede a Geralt come possa ricompensarlo per il suo aiuto; lo strigo gli risponde che torner\u00e0 tra sei anni, per avere \"ci\u00f2 che gi\u00e0 possedete e di cui non sapete ancora\".\n\"Il confine del mondo\".\nLa storia ha inizio con Geralt e Ranuncolo che sono in cerca di un lavoro nei villaggi della fertile valle di Dol Blathanna. A parte surreali storie di campagna, gli abitanti del luogo non hanno nessun incarico da offrire, ma l'incontro con Ortica, un contadino di Posada Inferiore cambia la situazione. L'uomo li conduce da Dhum, il capovillaggio, che parla loro di un \"diavolo\" che da tempo sta infastidendo la sua comunit\u00e0; Geralt e Ranuncolo vanno a fare una ricognizione in un campo di canapa ed entrano in contatto con il presunto demonio: lo strigo nota che contrariamente da quanto riferito da Dhum, gli abitanti del villaggio hanno gi\u00e0 tentato di contrastare la creatura. Tornato dal vecchio e da Ortica, Geralt chiede spiegazioni ai suoi datori di lavoro e questi senza tante cerimonie gli presentano l'anziana saggia della comunit\u00e0, accompagnata da una ragazzina di nome Lille; \u00e8 stata la donna a suggerire alla gente di Posada Inferiore un metodo, trascritto su un antico tomo, con cui allontanare il diavolo. Capito che la creatura \u00e8 in realt\u00e0 un Silvano, Geralt e Ranuncolo, il giorno seguente attaccano nuovamente la bestia: nello scontro che segue gli aggressori hanno la peggio e rimangono tramortiti. Al loro risveglio, trovano il silvano intento a parlare con un gruppo di elfi. Ben presto la situazione precipita in quanto la banda ha intenzione di sbarazzarsi dello strigo e del suo compagno, rei di aver scoperto il loro segreto: il silvano, chiamato Torque, \u00e8 in realt\u00e0 un agente degli elfi esiliati che ha il compito di rubare agli umani le sementi e le tecniche agricole con cui sfamare la loro gente sulle montagne. Proprio quando gli elfi, guidati da Filavandrel, stanno per giustiziarli, appare una creatura splendente che ferma i boia: gli elfi la chiamano \"Vergine dei Campi\" ma Geralt la riconosce come Lille, la ragazzina che aiutava la vecchia del villaggio. Ella ordina a Filavandrel ed agli altri di liberare i prigionieri e di far ritorno sulle montagne. Nel finale, Geralt ottenuto da Dhum il libro della vecchia saggia, come forma di compenso, legge un brano sulla Vergine dei Campi mentre Ranuncolo afferma di voler scrivere una bella ballata in proposito usando il liuto regalatogli dagli elfi.\n\"L'ultimo desiderio\".\nL'ultimo racconto comincia con Geralt e Ranuncolo alle prese con una battuta di pesca. La loro impresa questa volta \u00e8 infruttuosa, e l'unica cosa che riescono a recuperare \u00e8 un bel mucchio di alghe e un'antica anfora sigillata. Ranuncolo apre il contenitore, nonostante gli inviti alla prudenza del suo amico, e libera cos\u00ec uno spirito fatto di fumo. Il bardo pensa che sia un genio e cos\u00ec esprime i tre desideri che gli spetterebbero: purtroppo non fa a tempo a pronunciare l'ultimo che l'essere si \u00e8 avventato su di lui, strangolandolo. Geralt riesce a scacciare lo spirito con un esorcismo insegnatogli da una sacerdotessa anni prima, e subito capisce quanto gravi siano la condizioni di salute del poeta. Si dirige cos\u00ec, in cerca di aiuto, nella vicina citt\u00e0 di Rinde, dove fa la conoscenza di un gruppo di elfi: Vratimir, Chireadan ed Errdil. I tre studiano Ranuncolo e stabiliscono che solo magia potr\u00e0 aiutare il bardo a guarire; informano allora lo strigo che in citt\u00e0, c'\u00e8 un solo mago, tale Yennefer di Vengerberg, e per giunta opera in clandestinit\u00e0 per via di un contenzioso tra il Regno di Redania e la corporazione dei maghi. Geralt incontra la maga in circostanze inusuali e le spiega il suo problema; la donna accetta di aiutarlo e una volta raggiunta la stanza di Ranuncolo, nella locanda di Errdil, si barrica all'interno cominciando ad utilizzare i suoi sortilegi. Pi\u00f9 tardi, Yennefer convoca nella stanza lo strigo: \u00e8 il momento di discutere del pagamento dei suoi servigi. Ella vuole il sigillo dell'anfora che conteneva lo spirito; secondo lei, esso altro non era che un Djinn, un genio dell'aria, e desidera ardentemente impadronirsi del suo potere per diventare pi\u00f9 potente. La donna, pur di realizzare i suoi scopi non esita ad intrappolare Geralt con un incantesimo. Dopo aver tentato di dissuaderla dai suoi propositi, lo strigo cade in una sorta di catalessi e si risveglia in una cella insieme con dei briganti e Chireadan. Visto che lo strigo non serba ricordo delle sue azioni, l'elfo gli racconta i fatti: Geralt \u00e8 stato stregato da Yennefer, ed \u00e8 stato costretto a punire i principali detrattori della maga presenti in citt\u00e0, tra cui spiccano illustri membri del Consiglio di Rinde. Poco dopo fanno il loro ingresso alcuni carcerieri che cominciano a tormentare lo strigo su ordine di uno dei consiglieri umiliati; durante il pestaggio, Geralt augura a uno dei suoi aguzzini di morire e questi, come per incanto, si dissolve in una poltiglia informe facendo immediatamente fuggire a gambe levate i complici. Pi\u00f9 tardi lo strigo e l'elfo vengono condotti al cospetto del borgomastro Neville, che gli chiede la loro versione dei fatti; poco prima che il sindaco emettesse la sentenza, da un portale magico appare Ranuncolo che dichiara che Geralt \u00e8 innocente, augurandosi di essere creduto, come gli \u00e8 stato ordinato di fare da Yennefer, prima che questa lo scagliasse nel varco.\nA quelle parole, Krepp, il sacerdote che assisteva all'interrogatorio, capisce infine il piano della maga: ella aveva supposto che il bardo fosse il padrone del genio, e cos\u00ec aveva architettato quella comparsata per sprecare l'ultimo desiderio dell'uomo. Ora che il genio era libero, Yennefer avrebbe potuto soggiogarlo: come a conferma di questa ipotesi poco dopo la maga comincia il rituale per domare il genio. Lo scontro \u00e8 durissimo e nonostante i suoi sforzi la donna non riesce a piegare lo spirito. Solo l'intervento di Geralt salva la situazione; egli capisce infatti di essere il vero detentore dei tre desideri, perch\u00e9 era stato lui a possedere fino a quel momento il sigillo dell'anfora.\nLo strigo esprime il suo ultimo desiderio, e il genio, finalmente libero, fugge dal piano materiale mentre Yennefer e Geralt si dichiarano amore tra le macerie della locanda di Errdil."}
{"id": "3205582", "revid": "36426", "url": "https://it.wikipedia.org/wiki?curid=3205582", "title": "Gerardo Velez", "text": "La sua notoriet\u00e0 \u00e8 soprattutto correlata all'esibizione che tenne insieme a Jimi Hendrix al Festival di Woodstock il 18 agosto 1969. Velez \u00e8 un percussionista di vecchia data che si \u00e8 esibito con numerosi artisti coprendo un vasto genere di stili musicali differenti. Inoltre ha militato per parecchi anni nelle file del gruppo fusion Spyro Gyra.\nBiografia e carriera.\nNato a Porto Rico il 15 agosto del 1947, Velez inizi\u00f2 la sua carriera musicale nel quartiere del Bronx a New York. nel luglio 1969 si aggreg\u00f2 all'estemporanea band di Jimi Hendrix denominata \"Gypsy Sun and Rainbows\", che si esib\u00ec in concerto durante il festival di Woodstock e rimase insieme solo per poche sessioni di registrazione in studio, prima che Hendrix decidesse di sciogliere il gruppo per tornare ad una formazione a tre come era nella The Jimi Hendrix Experience. La performance della band a Woodstock \u00e8 reperibile sul disco live \"Woodstock\" del 1994, e in versione quasi integrale sull'album e video \"Live at Woodstock\" pubblicato nel 1999, dove Velez pu\u00f2 essere chiaramente visto suonare i tamburi alle spalle di Hendrix per tutta l'esibizione.\nDa quando si esib\u00ec con Jimi Hendrix, Velez ha continuato a registrare e a fare concerti insieme ad artisti importanti, inclusi David Bowie, Jessica Simpson, Slash, Stevie Wonder, Elton John e i Duran Duran. Secondo il suo sito web ufficiale, Gerardo Velez \u00e8 stato nominato per sette premi Grammy ed \u00e8 stato introdotto nella Rock and Roll Hall of Fame. Ha anche partecipato allo sfortunato Tour degli Chic in Giappone del 1996, che vide la morte per polmonite del bassista Bernard Edwards."}
{"id": "3205589", "revid": "287204", "url": "https://it.wikipedia.org/wiki?curid=3205589", "title": "Hong Kong Open 1996 - Singolare", "text": "Il singolare del Hong Kong Open 1996 \u00e8 stato un torneo di tennis facente parte dell'ATP Tour.\nMichael Chang era il detentore del titolo, ma ha perso in finale 6\u20134, 3\u20136, 6\u20134 contro Pete Sampras."}
{"id": "3205590", "revid": "1543377", "url": "https://it.wikipedia.org/wiki?curid=3205590", "title": "Some Kind of Trouble", "text": "Some Kind of Trouble \u00e8 il terzo album in studio del cantautore britannico James Blunt, pubblicato l'8 novembre 2010.\nDescrizione.\nLa presentazione del lavoro discografico \u00e8 avvenuta mediante uno show dal vivo, tenuto dal cantante l'8 novembre 2010 al Bloomsbury Ballroom di Londra e trasmesso in diretta streaming tramite YouTube.\nPer la promozione dell'album, James Blunt dar\u00e0 inoltre il via nel 2011 ad un nuovo tour.\nIl primo singolo dell'album, \"Stay the Night\", \u00e8 stato scritto in collaborazione con Steve Robson e Ryan Tedder, leader del gruppo OneRepublic. Il brano \u00e8 stato pubblicato il 25 ottobre 2010 ed ha ottenuto in Italia un ottimo riscontro radiofonico, restando per diverse settimane tra le primissime posizioni della classifica dell'airplay. Il disco \u00e8 stato registrato quasi interamente a Londra. L'album \u00e8 disponibile in due edizioni: una versione standard e un'edizione deluxe, che prevede un cofanetto con la copertina autografata dal cantautore.\nIn un'intervista a \"Contact Music\", Blunt ha parlato del disco, dicendo: \u00abDopo l'ultimo tour, ho provato a scrivere al pianoforte, ma mi sono accorto che mi stavo ripetendo, scrivendo canzoni tristi. Avevo bisogno di andare lontano dalla musica per un po'. Le mie nuove canzoni sono pi\u00f9 ottimiste. Una cosa che ho imparato \u00e8 che dopo una grande canzone la credibilit\u00e0 artistica di un cantante viene gettata dalla finestra. \"You're Beautiful\" significa qualcosa per me, ma la maggior parte della gente la vede come una canzone da cantare quando si \u00e8 ubriachi\u00bb. In seguito Blunt ha anche affermato che il disco \u00abracchiude un po' dell'atmosfera dei primi anni ottanta. In Occidente c'era questa percezione diffusa di poter fare qualsiasi cosa, il tipo di ottimismo che sentiamo da ragazzi. \"Some Kind of Trouble\" cattura questi sentimenti, la sensazione di libert\u00e0, l'eccitazione e la semplicit\u00e0\u00bb.\nIl cantautore ha inoltre definito il suo disco \u00abpi\u00f9 pop\u00bb dei precedenti, ma anche pi\u00f9 \u00aballegro, frizzante e divertente\u00bb, sostenendo che, nonostante la presenza di alcuni brani introspettivi, l'album \u00e8 stato realizzato con l'intento di suscitare gioia in coloro che lo ascoltano.\nAnche il titolo fa riferimento alla positivit\u00e0 che caratterizza il disco: secondo Blunt, il titolo \u00e8 stato scelto per mettere in evidenza il momento di vita personale del cantautore ed i principali contenuti del disco. Blunt si dichiara infatti cambiato e pi\u00f9 felice rispetto al passato, e afferma che anche la parola \"trouble\" \u00e8 da intersi con un'accezione positiva, come una sorta di \u00abinvito ad uscire per divertirsi un po' in giro\u00bb.\nJames Blunt ha dichiarato in diverse occasioni che il brano al quale si sente pi\u00f9 legato tra quelli contenuti nel disco \u00e8 \"No Tears\", una canzone che parla \u00abdegli errori fatti, dei rimpianti della vita e del momento in cui ti accorgi che piangere sul latte versato non serve a nulla, devi solo andare avanti e cercare di non sbagliare pi\u00f9\u00bb. Dal carattere fortemente autobiografico, il pezzo fa riferimento all'atteggiamento adottato dal cantautore nei momenti difficili, durante i quali si \u00e8 assunto la responsabilit\u00e0 degli sbagli commessi.\nLa copertina.\nL'immagine di copertina mostra una bambina sollevata in aria dalle braccia del padre. Il cantautore ha affermato che si tratta di una sua idea, nata da una foto simile, che ritraeva la figlia di un suo amico. Per evitare di utilizzare la foto stessa, \u00e8 stato indetto un concorso per scegliere lo scatto che fa da copertina al disco.\nTracce.\nL'edizione standard del disco contiene 12 tracce:"}
{"id": "3205591", "revid": "838137", "url": "https://it.wikipedia.org/wiki?curid=3205591", "title": "Hong Kong Open 1996 - Doppio", "text": "Il doppio del Hong Kong Open 1996 \u00e8 stato un torneo di tennis facente parte dell'ATP Tour.\nTommy Ho e Mark Philippoussis erano i detentori del titolo, ma quest'anno non hanno partecipato.\nPatrick Galbraith e Andrej Ol'chovskij hanno battuto in finale 6\u20133, 6\u20137, 7\u20136 Kent Kinnear e Dave Randall."}
{"id": "3205592", "revid": "1573940", "url": "https://it.wikipedia.org/wiki?curid=3205592", "title": "Chalcolestes viridis", "text": "Chalcolestes viridis () \u00e8 una libellula della famiglia Lestidae (sottordine Zygoptera), diffusa in Europa.\nDescrizione.\nAdulto.\n\u00c8 una libellula che raggiunge 42\u201347\u00a0mm di lunghezza nel maschio, 39\u201344\u00a0mm nella femmina.\nHa un torace di colore verde iridescente, con sottili strie gialle lateralmente, e un addome allungato, anch'esso di colore verde metallico.\nLe ali a riposo sono tenute distanti dal corpo. Gli pterostigmi sono di colore beige, bordati di nero.\n\u00c8 molto simile alla congenere \"C. parvidens\", da cui si differenzia per il colore dei cerci dell'ultimo segmento addominale del maschio, che hanno solo l'apice di colore nero in \"C. parvidens\", mentre in \"C. viridis\" il nero risale anche lungo la parte esterna dei cerci.\nBiologia.\nRiproduzione.\nI maschi maturi sono territoriali e difendono le postazioni dei cespugli e degli alberi vicino all'acqua, ove avviene l'accoppiamento. Questo avviene nella classica posizione \"a ruota\" degli odonati: il maschio dopo aver trasferito il proprio sperma dall'orifizio genitale, posto sul nono segmento addominale, ai genitali secondari, posti nei segmenti due e tre, afferra la femmina per la nuca, tramite le appendici terminali dell'ultimo segmento addominale, fino a che la femmina non curva la propria estremit\u00e0 addominale raggiungendo gli organi riproduttori del maschio, ricevendo cos\u00ec lo sperma. A fecondazione ultimata, il maschio si alza in volo continuando a trattenere la femmina per la nuca, stimolandola a depositare le uova (deposizione \"in tandem\"). A differenza della maggior parte degli Zigotteri, che depositano le uova nei tessuti di piante acquatiche vive o morte, la femmina di \"C. viridis\" depone le uova in incisioni della corteccia degli alberi che sovrastano gli specchi d'acqua (\"Salix\" spp, \"Alnus\" spp., \"Betula\" spp.). L'ovodeposizione pu\u00f2 talora causare la formazione di galle nella corteccia.\nLe uova si sviluppano rapidamente per alcune settimane, poi entrano in uno stadio di diapausa, superando in questo stadio l'inverno. In primavera le uova si schiudono e le larve cadono in acqua ove completano il loro sviluppo postembrionale. Gli adulti emergono dall'acqua dopo circa due mesi e necessitano ancora di qualche mese per il completamento dello sviluppo degli organi riproduttivi.\nDistribuzione e habitat.\n\"L. viridis\" \u00e8 diffusa in Europa meridionale e centrale, Nella parte orientale del bacino del Mediterraneo \u00e8 vicariata da \"C. parvidens\" con aree di sovrapposizione tra gli areali delle due specie in Italia e nei Balcani.\nPredilige le acque stagnanti di fossi, stagni, laghi e canali, nelle vicinanze di salici, ontani e betulle, che sono utilizzati per la riproduzione."}
{"id": "3205594", "revid": "1442080", "url": "https://it.wikipedia.org/wiki?curid=3205594", "title": "Estoril Open 1996 - Singolare", "text": "Il singolare dell'Estoril Open 1996 \u00e8 stato un torneo di tennis facente parte dell'ATP Tour.\nThomas Muster era il detentore del titolo e ha battuto in finale 7\u20136 (7\u20134), 6\u20134 Andrea Gaudenzi."}
{"id": "3205595", "revid": "184755", "url": "https://it.wikipedia.org/wiki?curid=3205595", "title": "Serie A1 1988-1989 (pallamano maschile)", "text": "La Serie A1 1988-1989 \u00e8 stata la 20\u00aa edizione del torneo di primo livello del campionato italiano di pallamano maschile.\nEsso venne organizzato dalla Federazione Italiana Giuoco Handball.\nIl torneo fu vinto dall'Ortigia Siracusa per la 3\u00aa volta nella sua storia.\nA retrocedere in serie A2 furono l'Handball Club Fondi e il S\u00fcdtiroler Sportverein Bozen.\nFormula del torneo.\nStagione regolare.\nIl campionato si svolse tra 12 squadre che si affrontarono in una fase iniziale con la formula del girone unico all'italiana con partite di andata e ritorno.\nPer ogni incontro i punti assegnati in classifica sono cos\u00ec determinati:\nAl termine della stagione regolare si qualificarono per i play off scudetto le squadre classificate dal 1\u00ba al 7\u00ba posto; le squadre classificata dall'8\u00ba al 12\u00ba posto furono relegati ai play-out.\nPlay off scudetto.\nLe squadre classificate dal 1\u00ba al 7\u00ba posto in serie A1 e la 1\u00aa classificata di serie A2 alla fine della stagione regolare parteciparono ai play off scudetto, che si disputarono con la formula ad eliminazione diretta dei quarti di finale, semifinali e finali, al meglio di due gare su tre.\nLa squadra 1\u00aa classificata al termine dei play off fu proclamata campione d'Italia.\nPlay-out.\nLe squadre classificate dall'8\u00ba al 12\u00ba posto in serie A1 e le squadre classificate dal 2\u00ba al 4\u00ba in serie A2 alla fine della stagione regolare parteciparono ai play-out, che si disputarono con la formula ad eliminazione diretta in turno unico."}
{"id": "3205596", "revid": "838137", "url": "https://it.wikipedia.org/wiki?curid=3205596", "title": "Estoril Open 1996 - Doppio", "text": "Il doppio dell'Estoril Open 1996 \u00e8 stato un torneo di tennis facente parte dell'ATP Tour.\nEvgenij Kafel'nikov e Andrej Ol'chovskij erano i detentori del titolo, ma solo Kafel'nikov ha partecipato in coppia con Paul Haarhuis.\nHaarhuis e Kafel'nikov hanno perso nel 1\u00ba turno contro Javier S\u00e1nchez e Sjeng Schalken.\nTom\u00e1s Carbonell e Francisco Roig hanno battuto in finale 6\u20133, 6\u20132 Tom Nijssen e Greg Van Emburgh."}
{"id": "3205599", "revid": "267975", "url": "https://it.wikipedia.org/wiki?curid=3205599", "title": "Diocesi di Segna", "text": "La diocesi di Segna (in latino: \"Dioecesis Seniensis\") \u00e8 una sede della Chiesa cattolica, attualmente parte della diocesi di Gospi\u0107-Segna.\nStoria.\nAntiche sono le origini della diocesi di Segna. La prima menzione di un episcopato seniense risale agli inizi del V secolo, quando papa Innocenzo I (401-417) scrive al vescovo Lorenzo circa l'eresia di Fotino di Sirmio. Potrebbe appartenere a questa sede anche Massimino che, secondo un codice carolingio dell'VIII secolo, avrebbe partecipato al concilio di Calcedonia del 451.\nDella diocesi poi non si conosce pi\u00f9 nulla fino al 1169; il 3 gennaio di quell'anno papa Alessandro III scriveva al vescovo Mireo per sollecitarlo a sottomettersi, come i suoi predecessori (\"quemadmodum praedecessores tui\"), al metropolita di Spalato. Questa lettera \u00e8 chiaro indizio che la diocesi esisteva da tempo e che era suffraganea dell'arcidiocesi di Spalato; questa condizione fu nuovamente sancita dal sinodo di Spalato del 1185, che determin\u00f2 anche i confini della diocesi.\nNel 1460 cedette una porzione del suo territorio a vantaggio dell'erezione della diocesi di Oto\u010dac, che gi\u00e0 il 13 settembre 1513 fu unita alla diocesi di Segna. Tuttavia l'unione non ebbe effetto, finch\u00e9 nel 1534 la diocesi non fu soppressa e il territorio incorporato nella diocesi di Segna.\nNel 1630 papa Urbano VIII un\u00ec la diocesi di Modru\u0161 \"per aequalitatem jurium\" con quella di Segna.\nNel XVII secolo le diocesi entrarono a far parte della provincia ecclesiastica dell'arcidiocesi di Strigonio.\nNella prima met\u00e0 del XVIII secolo divennero suffraganee dell'arcidiocesi di Kalocsa e dall'8 marzo 1788 suffraganee dell'arcidiocesi di Lubiana. Il 19 agosto 1807 tornarono alla metropolia di Kalocsa, fino all'11 dicembre 1852 quando entrarono a far parte della provincia ecclesiastica dell'arcidiocesi di Zagabria.\nIl 27 luglio 1969 in forza della bolla \"Coetu instante\" di papa Paolo VI la diocesi di Segna fu unita \"aeque principaliter\" all'arcidiocesi di Fiume, mentre per la diocesi di Modru\u0161 l'unione alle stesse sedi fu estintiva; agli arcivescovi fu concesso il privilegio di aggiungere al proprio titolo quello di vescovi di Modru\u0161.\nIl 25 maggio 2000 fu separata da Fiume per formare la diocesi di Gospi\u0107-Segna; contestualmente Modru\u0161 divenne sede titolare."}
{"id": "3205600", "revid": "1442080", "url": "https://it.wikipedia.org/wiki?curid=3205600", "title": "Chennai Open 1996 - Doppio", "text": "Il doppio del torneo di tennis Chennai Open 1996, facente parte dell'ATP Tour, ha avuto come vincitori Jonas Bj\u00f6rkman e Nicklas Kulti che hanno battuto in finale 4\u20136, 6\u20134, 6\u20134 Byron Black e Sandon Stolle."}
{"id": "3205613", "revid": "767487", "url": "https://it.wikipedia.org/wiki?curid=3205613", "title": "Joseph Beerli", "text": "Biografia.\nAi IV Giochi olimpici invernali (edizione disputatasi nel 1936 a Garmisch-Partenkirchen, Germania) vinse la medaglia d'oro nel Bob a 4 con i connazionali Arnold Gartmann, Pierre Musy e Charles Bouvier partecipando per la Svizzera II superando la nazionale svizzera I (medaglia d'argento) e britannica (bronzo).\nIl tempo totalizzato fu di 5:19,85, circa tre secondi in meno dei connazionali con 5:22,73, e poco pi\u00f9 rispetto ai britannici con 5:23,41. La medaglia d'argento la conquist\u00f2 nella stessa edizione delle olimpiadi nel bob a due con Fritz Feierabend.\nCon gli stessi compagni vinse anche una medaglia d'argento ai campionati mondiali del 1935 nel bob a quattro con Arnold Gartmann, Pierre Musy e Charles Bouvier.\nOltre all'argento e un ulteriore bronzo vinto nel bob a due nel 1938, ai campionati mondiali vinse una medaglia d'oro:"}
{"id": "3205615", "revid": "93431142", "url": "https://it.wikipedia.org/wiki?curid=3205615", "title": "Hot carriers injection", "text": "In elettronica, hot carriers injection, spesso abbreviato con l'acronimo HCI, \u00e8 il fenomeno tramite il quale nei dispositivi elettronici a semiconduttore o a stato solido gli elettroni e le lacune acquistano sufficiente energia cinetica per oltrepassare la barriera di potenziale che si instaura nell'interfaccia tra due materiali. \nHCI nei dispositivi a semiconduttore.\nLa tecnica HCI \u00e8 solitamente riferita ai transistor MOSFET, dove i portatori di carica sono iniettati dal canale del MOS in silicio al terminale di \"gate\", attraversando il biossido di silicio SiO2.\nPer entrare nella banda di conduzione del biossido di silicio l'elettrone deve avere un'energia cinetica pari a 3.3\u00a0eV, una lacuna 4.6\u00a0eV.\nDurante l'attraversamento del canale l'energia posseduta dai portatori di carica \u00e8 persa attraverso la collisione con gli atomi, generando portatori \"freddi\" e coppie elettrone-lacuna. Pu\u00f2 succedere anche che il portatore di carica rompa il legame Si-H, rilasciando un atomo di idrogeno nel substrato. Questi eventi modificano la tensione di soglia del dispositivo, producendo una corrente minore e un degrado del circuito integrato.\nHCI nelle memorie flash.\nLa tecnica HCI \u00e8 utilizzata nella fase di programmazione delle memorie \"NOR flash\", costituite da transistor MOSFET detti Floating Gate MOSFET, caratterizzati dall'avere due terminali di \"gate\" anzich\u00e9 uno soltanto. Uno \u00e8 il solito CG (\"Control Gate\") mentre l'altro viene chiamato \"Floating Gate\" (FG), che risulta essere completamente isolato da uno strato di ossido. Il floating gate si trova tra il CG e il substrato. Le \"NOR flash\" vengono programmate attraverso l'hot-electron injection: viene applicata una tensione sul CG, la quale avvia un flusso di elettroni che, percorrendo il canale creatosi dall'accensione del transistor, passano dal \"source\" al \"drain\". Gli elettroni con energia pi\u00f9 elevata attraversano lo strato di ossido che separa il canale dal FG e venendone intrappolati all'interno."}
{"id": "3205623", "revid": "71155", "url": "https://it.wikipedia.org/wiki?curid=3205623", "title": "Ruggero Ravenna", "text": "Biografia.\nA 14 anni nel 1939 inizi\u00f2 a lavorare come tipografo compositore, prosegu\u00ec tale attivit\u00e0 presso la societ\u00e0 editrice UESISA di Roma. Nel 1950 si diplom\u00f2, lavorando, con maturit\u00e0 tecnico commerciale. Con la fine della seconda guerra mondiale si interess\u00f2 alla vita politica e sindacale inserendosi nel movimento sindacale. Entr\u00f2 dapprima nella CGIL unitaria, per poi essere uno dei fondatori della UIL di cui fu anche segretario generale. Uscito dal sindacato divenne presidente dell'INPS.\nAttivit\u00e0 sindacale.\nGiovanissimo - a guerra appena finita - \u00e8 un tipografo gi\u00e0 impegnato a sinistra nelle file del PSI. Milita nella CGIL unitaria. Dopo le scissioni (uno dei fondatori della UIL), sceglie di entrare nella UIL, nella quale emerge rapidamente. Per quasi dieci anni dal 1950 al 1959 fu segretario nazionale di categoria della Federazione Italiana Lavoratori Grafici e Cartai (FILAGC). Il 27 ottobre 1969, nel corso del V congresso della UIL \u00e8 eletto segretario generale insieme a Raffaele Vanni e Lino Ravecca, sotto la presidenza di Italo Viglianesi. Ruggero Ravenna firm\u00f2 l'accordo per il superamento delle zone salariali, grazie al fortissimo legame di amicizia con Giacomo Brodolini (all'epoca Ministro del lavoro e della previdenza sociale) segu\u00ec per conto della UIL l'iter per l'approvazione dello Statuto dei lavoratori. Socialista, nella Uil resta fino alla fine al 1980 attraversa cos\u00ec prima la stagione della divisione e poi quella faticosa della ricostruzione dell'unit\u00e0 sindacale. Sono anni difficili per la Uil: Ravenna si schiera per l'unit\u00e0, assume posizioni di sinistra, e facilita l'ascesa di Giorgio Benvenuto alla segreteria. Nel 1980 lascia il sindacato.\nINPS ed altri incarichi.\nRavenna \u00e8 stato membro del CNEL dal 1969 al 1983. Nel 1980, dopo aver lasciato la UIL venne in breve nominato presidente dell'INPS: un incarico che all'epoca, comportava di diritto la presenza nel consiglio di amministrazione della BNL. Rimase nel consiglio direttivo ed esecutivo della BNL fino al 1990. Fu presidente dell'INPS dal 1980 al 1985. Venne quasi contemporaneamente nominato nel consiglio di amministrazione dell'INAIL e dell'INA. In seguito divenne vicepresidente del Banco Ambrosiano rimanendo in carica per tre anni. Il suo quadriennio all'Inps \u00e8 contrassegnato dalla sistematica denuncia dello sfascio del sistema pensionistico. Nel 1985, scaduto il suo mandato presso l'INPS entr\u00f2 nel consiglio d'amministrazione delle Ferrovie dello Stato.\nVicende giudiziarie.\nMentre era consigliere d'amministrazione delle Ferrovie dello Stato venne coinvolto nello scandalo delle lenzuola d'oro, venendo arrestato, insieme agli altri consiglieri, il 25 novembre 1988 e condotto a Rebibbia. Cinque anni dopo, il 17 aprile 1993 con sentenza in primo grado, Ruggero Ravenna fu assolto dalle accuse mossegli per mancanza di prove."}
{"id": "3205625", "revid": "36225743", "url": "https://it.wikipedia.org/wiki?curid=3205625", "title": "Gigi Magni", "text": ""}
{"id": "3205633", "revid": "1543377", "url": "https://it.wikipedia.org/wiki?curid=3205633", "title": "Jonestown (Mississippi)", "text": "Jonestown \u00e8 una citt\u00e0 (\"town\") degli Stati Uniti d'America, situata nella contea di Coahoma, nello Stato del Mississippi."}
{"id": "3205634", "revid": "729019", "url": "https://it.wikipedia.org/wiki?curid=3205634", "title": "Jumpertown", "text": "Jumpertown \u00e8 una citt\u00e0 (\"town\") degli Stati Uniti d'America, situata nella contea di Prentiss, nello Stato del Mississippi."}
{"id": "3205635", "revid": "729019", "url": "https://it.wikipedia.org/wiki?curid=3205635", "title": "Kilmichael", "text": "Kilmichael \u00e8 una citt\u00e0 (\"town\") degli Stati Uniti d'America, situata nella contea di Montgomery, nello Stato del Mississippi."}
{"id": "3205641", "revid": "1543377", "url": "https://it.wikipedia.org/wiki?curid=3205641", "title": "Kiln", "text": "Kiln \u00e8 un centro abitato e un census-designated place (CDP) degli Stati Uniti d'America, situata nella contea di Hancock, nello stato del Mississippi."}
{"id": "3205647", "revid": "31886", "url": "https://it.wikipedia.org/wiki?curid=3205647", "title": "National Football League 1931", "text": "La stagione NFL 1931 fu la 12\u00aa stagione sportiva della National Football League, la massima lega professionistica statunitense di football americano. La stagione inizi\u00f2 il 13 settembre e si concluse il 13 dicembre 1931 con la vittoria dei Green Bay Packers.\nPrima della stagione i Minneapolis Red Jackets e i Newark Tornadoes subirono, a causa della Grande depressione, delle avversit\u00e0 finanziarie che li costrinsero allo scioglimento. I Frankford Yellow Jackets dovettero ritirarsi a stagione gi\u00e0 iniziata. Viceversa si un\u00ec alla lega la squadra dei Cleveland Indians.\nLa stagione.\nLa prima partita della stagione fu giocata il 13 settembre 1931, mentre l'ultima venne disputata il 13 dicembre."}
{"id": "3205649", "revid": "793215", "url": "https://it.wikipedia.org/wiki?curid=3205649", "title": "Accardo II", "text": "Biografia.\nAppartenente alla nobilt\u00e0 normanna, Accardo era legato alla casa di Altavilla.\nVerso l'anno 1120, divenne quarto conte di Lecce, succedendo a Goffredo II di Lecce, suo padre. \nAccardo e sua moglie, Gunnora o Fenicia (ma forse si tratta di due donne distinte), furono molto generosi con la Chiesa di Lecce: alla loro liberalit\u00e0 si ascrive la costruzione di numerosi edifici religiosi nella citt\u00e0, tra cui il monastero di suore benedettine di San Giovanni Evangelista (1133). Nel 1137 Accardo, assieme alla moglie, avrebbe donato ai cavalieri Templari di Puglia un ospedale da lui costruito nelle terre di sua propriet\u00e0 a Spinazzola: si tratterebbe della prima menzione dei Templari in Puglia, ma il documento purtroppo \u00e8 perduto e non \u00e8 possibile verificarne l'autenticit\u00e0. \nSua figlia Emma ebbe dal principe di Sicilia, Ruggero di Puglia, figlio del re Ruggero II di Sicilia, un figlio naturale, Tancredi, che fu poi re di Sicilia.\nSecondo un documento, dagli studiosi ritenuto scarsamente attendibile, Accardo sarebbe stato esiliato dopo la rivolta dei baroni del 1136 e quindi deceduto a Costantinopoli."}
{"id": "3205650", "revid": "36226447", "url": "https://it.wikipedia.org/wiki?curid=3205650", "title": "Capodifiume", "text": ""}
{"id": "3205651", "revid": "287204", "url": "https://it.wikipedia.org/wiki?curid=3205651", "title": "Camusso", "text": ""}
{"id": "3205652", "revid": "757469", "url": "https://it.wikipedia.org/wiki?curid=3205652", "title": "Lago di Hallstatt", "text": "Il lago di Hallstatt (in tedesco Hallst\u00e4tter See) \u00e8 un lago situato in Austria nella regione dell'Alta Austria, che prende nome dalla principale cittadina che vi si affaccia, nella regione del Salzkammergut. Il lago, ai piedi dei monti del Dachstein \u00e8 formato dal fiume Traun, affluente del Danubio."}
{"id": "3205659", "revid": "235890", "url": "https://it.wikipedia.org/wiki?curid=3205659", "title": "Hot electron injection", "text": ""}
{"id": "3205660", "revid": "235890", "url": "https://it.wikipedia.org/wiki?curid=3205660", "title": "Hot-electron injection", "text": ""}
{"id": "3205661", "revid": "36426", "url": "https://it.wikipedia.org/wiki?curid=3205661", "title": "Disputa del Santissimo Sacramento", "text": ""}
{"id": "3205663", "revid": "767487", "url": "https://it.wikipedia.org/wiki?curid=3205663", "title": "Saulius Kuzminskas", "text": "Suo fratello Mindaugas Kuzminskas \u00e8 anch'egli un cestista."}
{"id": "3205664", "revid": "1543377", "url": "https://it.wikipedia.org/wiki?curid=3205664", "title": "Fritz Feierabend", "text": "Biografia.\nAi IV Giochi olimpici invernali (edizione disputatasi nel 1936 a Garmisch-Partenkirchen, Germania) vinse la medaglia d'argento nel Bob a 2 con il connazionale Joseph Beerli, il tempo totalizzato fu di 5:30,64. Nella stessa edizione vinse anche l'argento nel bob a quattro, con Reto Capadrutt, Hans Aichele e Hans B\u00fctikofer con un tempo di 5:22.73, poco inferiore a quello dei terzi classificati, i britannici con 5:23.41. Alcune edizioni dopo, ai V Giochi olimpici invernali vinse la sua terza medaglia d'argento nel Bob a due con Paul Eberhard con un tempo di 5:30,4. Nella seguente VI edizione vinse due medaglie di bronzo, nel bob a due e a quattro insieme a Albert Mad\u00f6rin, Andr\u00e9 Filippini e Stephan Waser.\nOltre alle medaglie olimpiche conquist\u00f2 diverse medaglie ai campionati mondiali:"}
{"id": "3205670", "revid": "110157", "url": "https://it.wikipedia.org/wiki?curid=3205670", "title": "Bramstedtlund", "text": "Bramstedtlund \u00e8 un comune di 222 abitanti dello Schleswig-Holstein, in Germania.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di S\u00fcdtondern."}
{"id": "3205672", "revid": "1347902", "url": "https://it.wikipedia.org/wiki?curid=3205672", "title": "Maestro del popolo dell'Unione Sovietica", "text": "Il titolo di maestro del popolo dell'Unione Sovietica (in russo: \u041d\u0430\u0440\u043e\u0434\u043d\u044b\u0439 \u0443\u0447\u0438\u0442\u0435\u043b\u044c \u0421\u0421\u0421\u0420 - Narodni Utxitelv SSSR) \u00e8 stato un titolo onorifico sovietico che fu concesso a partire dal 30 dicembre 1977. Con la Dissoluzione dell'Unione Sovietica esso fu modificato e prese il nome, in Russia, di maestro nazionale della Federazione Russa.\nIl riconoscimento veniva conferito a professori della scuola secondaria sovietica e delle scuole professionali nonch\u00e9 a impiegati di istituzioni educative che avessero conseguito risultati particolarmente brillanti nel campo dell'istruzione e, in particolare, dell'educazione al comunismo dei bambini e dei giovani.\nLa concessione del titolo avveniva su proposta del Ministero dell'Educazione dell'URSS e del Comitato statale per l'educazione.\nCongiuntamente alla medaglia veniva conferito agli interessati un diploma del Soviet Supremo.\nCaratteristiche delle medaglie.\nDi forma circolare la medaglia ha un diametro di 30\u00a0mm. Nella parte centrale del recto appaiono un libro aperto e una torcia circondati dall'iscrizione \"\u041d\u0430\u0440\u043e\u0434\u043d\u044b\u0439 \u0443\u0447\u0438\u0442\u0435\u043b\u044c \u0421\u0421\u0421\u0420\" (\"Mastro nazionale dell'URSS\") oltre che, nella parte superiore, il simbolo della falce e martello e due ramoscelli d'alloro.\nSul verso della medaglia appare la scritta \"\u041d\u0430\u0440\u043e\u0434\u043d\u044b\u0439 \u0443\u0447\u0438\u0442\u0435\u043b\u044c \u0421\u0421\u0421\u0420 \u2014 \u0433\u043e\u0440\u0434\u043e\u0441\u0442\u044c \u0441\u043e\u0432\u0435\u0442\u0441\u043a\u043e\u0433\u043e \u043e\u0431\u0449\u0435\u0441\u0442\u0432\u0430\" (\"Maestro nazionale dell'URSS - Orgoglio della societ\u00e0 sovietica\").\nTutti i caratteri e le immagini rappresentate sono in rilievo.\nLa medaglia pende da un nastro rettangolare di seta rossa della dimensione di 18 per 21\u00a0mm il quale veniva sospeso all'abito tramite un ago."}
{"id": "3205675", "revid": "110157", "url": "https://it.wikipedia.org/wiki?curid=3205675", "title": "Dageb\u00fcll", "text": "Dageb\u00fcll \u00e8 un comune di 894 abitanti dello Schleswig-Holstein, in Germania.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di S\u00fcdtondern."}
{"id": "3205676", "revid": "1305772", "url": "https://it.wikipedia.org/wiki?curid=3205676", "title": "Traun (fiume)", "text": "La Traun \u00e8 un fiume dell'Austria tributario di destra del Danubio. Il corso del fiume tocca le regioni del Salzkammergut, del Traunviertel ed il lago di Hallstatt cos\u00ec come il Traunsee, un altro lago che si trova accanto alla citt\u00e0 di Gmunden. Lungo il percorso del fiume si trovano tra l'altro le citt\u00e0 di Bad Aussee, Hallstatt, Bad Ischl, Gmunden, Wels, Traun e Linz.\nIl fiume d\u00e0 il proprio nome alla regione del Traunviertel.\nPercorso.\nLa Traun nasce nella Stiria sui Monti Totes, con il nome di \"Grundlseer Traun\" da una sorgente, la \"Traunursprung\", dietro il Kammersee, attraversa il lago Toplitz e infine il lago Grundlsee. Tra i laghi Toplitz e Grundlsee il fiume prende il nome di \"Toplitz\" o \"Toplitzbach\".\nA Bad Aussee la \"Grundlseer Traun\" si unisce alla \"Altausseer Traun\" (dall'omonimo lago) e diventa anche \"Badausseer Traun\", ufficialmente chiamata \"Vereinigte Traun\" (Traun unita)\nPoco dopo, presso Unterkainisch, scorre il \"Kainischtraun\" (come \"\u00d6densee Traun\" dall'\u00d6densee e \"Riedlbach-Traun\" da Hochm\u00fchleck) e di qui si chiama \"Koppentraun\". Questo bacino superiore (senza l'\u00d6densee) \u00e8 la Ausseerland, parte settentrionale della Salzkammergut della Stiria. La \"Koppentraun\" scorre verso ovest attraverso una gola con il passo di Koppen e un collegamento ferroviario, fino a che presso il massiccio Dachstein gira verso nord e alimenta il lago di Hallstatt.\nSolo come emissario del lago di Hallstatt, prende finalmente il nome di Traun. Essa attraversa a met\u00e0 del suo corso, all'inizio chiamato \"Traun di Goisern\", l'interno dello Salzkammergut e Bad Ischl, dove riceve la acque della Ischler, uscenti dal Wolfgangsee, prendendo il nome di \"Ebenseer Traun\", e mantiene la direzione nordest. Scorre quindi lungo alla H\u00f6llengebirge e presso Ebensee entra nel Traunsee, sul monte Traunstein. Dopo l'uscita dal lago, nel territorio di Gmunden, prende anche il nome di \"Gmundner Traun\", e lascia i monti del Salzkammergut per entrare nelle prealpi.\nPresso Stadl-Paura riceve le acque della Ager dallo Attersee, il suo maggior affluente, scorre lungo Wels e passa tangente alla citt\u00e0 di Traun. Ai confini fra Ansfelden e Linz vi \u00e8 un grosso bacino di raccolta d'acqua che attraverso un canale alimenta la centrale idroelettrica di Kleinm\u00fcnchen. \nLa Traun sfocia nel Danubio nel territorio di un quartiere di Linz, Ebelsberg.\nAffluenti.\nSinistra orografica: \nDestra orografica:"}
{"id": "3205677", "revid": "228587", "url": "https://it.wikipedia.org/wiki?curid=3205677", "title": "Harrisburg (disambigua)", "text": ""}
{"id": "3205678", "revid": "1573940", "url": "https://it.wikipedia.org/wiki?curid=3205678", "title": "Ellh\u00f6ft", "text": "Ellh\u00f6ft \u00e8 un comune di 107 abitanti dello Schleswig-Holstein, in Germania.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di S\u00fcdtondern."}
{"id": "3205679", "revid": "1305772", "url": "https://it.wikipedia.org/wiki?curid=3205679", "title": "Hartford City", "text": ""}
{"id": "3205682", "revid": "88740", "url": "https://it.wikipedia.org/wiki?curid=3205682", "title": "Hartsburg", "text": ""}
{"id": "3205688", "revid": "287204", "url": "https://it.wikipedia.org/wiki?curid=3205688", "title": "Emmelsb\u00fcll-Horsb\u00fcll", "text": "Emmelsb\u00fcll-Horsb\u00fcll \u00e8 un comune di 962 abitanti dello Schleswig-Holstein, in Germania.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di S\u00fcdtondern."}
{"id": "3205691", "revid": "1305772", "url": "https://it.wikipedia.org/wiki?curid=3205691", "title": "Hartsville", "text": ""}
{"id": "3205692", "revid": "110157", "url": "https://it.wikipedia.org/wiki?curid=3205692", "title": "Enge-Sande", "text": "Enge-Sande \u00e8 un comune di 1.126 abitanti dello Schleswig-Holstein, in Germania.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di S\u00fcdtondern."}
{"id": "3205693", "revid": "1305772", "url": "https://it.wikipedia.org/wiki?curid=3205693", "title": "Haskell", "text": ""}
{"id": "3205694", "revid": "88740", "url": "https://it.wikipedia.org/wiki?curid=3205694", "title": "Hayesville", "text": ""}
{"id": "3205699", "revid": "287204", "url": "https://it.wikipedia.org/wiki?curid=3205699", "title": "Traunsee", "text": "Il Traunsee \u00e8 un lago situato in Austria nella regione dell'Alta Austria, che prende nome dal fiume che lo forma, nella zona del Salzkammergut. \u00c8 il secondo pi\u00f9 grande lago del paese. Il lago \u00e8 circondato da monti tra cui il Traunstein. Tra le citt\u00e0 che vi si affacciano ci sono: Gmunden, Ebensee, Altm\u00fcnster e Traunkirchen."}
{"id": "3205700", "revid": "1305772", "url": "https://it.wikipedia.org/wiki?curid=3205700", "title": "Hayti", "text": ""}
{"id": "3205702", "revid": "1305772", "url": "https://it.wikipedia.org/wiki?curid=3205702", "title": "Hazlehurst", "text": ""}
{"id": "3205703", "revid": "110157", "url": "https://it.wikipedia.org/wiki?curid=3205703", "title": "Galmsb\u00fcll", "text": "Galmsb\u00fcll \u00e8 un comune di 654 abitanti dello Schleswig-Holstein, in Germania.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di S\u00fcdtondern."}
{"id": "3205705", "revid": "1305772", "url": "https://it.wikipedia.org/wiki?curid=3205705", "title": "Hazleton", "text": ""}
{"id": "3205706", "revid": "287204", "url": "https://it.wikipedia.org/wiki?curid=3205706", "title": "Humptrup", "text": "Humptrup \u00e8 un comune di 760 abitanti dello Schleswig-Holstein, in Germania.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di S\u00fcdtondern."}
{"id": "3205712", "revid": "767487", "url": "https://it.wikipedia.org/wiki?curid=3205712", "title": "Teen Beef/Tiger Meat", "text": "Teen Beef/Tiger Meat \u00e8 un EP split tra i due gruppi ska punk statunitensi Goldfinger e Reel Big Fish, pubblicato nel 1996 da Mojo Records.\nNe sono state pubblicate due versioni, in vinile blu nel 1996 e in vinile rosso nel 2007."}
{"id": "3205713", "revid": "729019", "url": "https://it.wikipedia.org/wiki?curid=3205713", "title": "Castello di Lincoln", "text": "Il castello di Lincoln (\"Lincoln Castle\") \u00e8 stato costruito nell'omonima localit\u00e0, Inghilterra, nell'XI secolo da Guglielmo il Conquistatore sul sito di una preesistente fortezza romana.\nIl castello, che \u00e8 uno dei meglio conservati d'Inghilterra, \u00e8 stato usato come prigione e sede di corte di giustizia.\nIl castello di Lincoln \u00e8 stato al centro di importanti eventi storici, fra i quali si distinguono la prima battaglia di Lincoln del 1141 e la seconda battaglia di Lincoln del 1217."}
{"id": "3205716", "revid": "181699", "url": "https://it.wikipedia.org/wiki?curid=3205716", "title": "Centro direzionale della Cassa di Risparmio di Firenze", "text": "Il Centro direzionale della Cassa di Risparmio di Firenze si trova a Firenze tra via di Novoli e via della Torre degli Agli. Si tratta di un ampio progetto architettonico sorto nell'area ex-Fiat.\nStoria e descrizione.\nNel 2003 la direzione della Cassa di Risparmio di Firenze, desiderosa di ottenere una sede direzionale pi\u00f9 ampia e confacente, nonch\u00e9 per assecondare un progetto di decongestionamento del centro storico di Firenze promosso dall'amministrazione comunale, decise di abbandonare la sede di via Bufalini per realizzare un nuovo complesso nell'area resasi disponibile a Novoli, accanto al palazzo di Giustizia in costruzione. \nIn quell'anno venne bandito un concorso internazionale, al cui appello risposero sette progetti di altrettanti studi italiani e stranieri, tra cui venne scelto quello di Giorgio Grassi, per la purezza di concezione che, pi\u00f9 degli altri, potesse ricordare le geometrie tipiche dell'architettura rinascimentale fiorentina, in particolare quelle legate agli scritti di Leon Battista Alberti. Venne cos\u00ec ad essere creato uno spazio composto da pi\u00f9 edifici satellite organizzati attorno a un giardino quadrangolare e collegati da ponti di collegamento che richiamano la filosofia del Corridoio vasariano. Lo spazio verde venne progettato da Mariachiara Pozzana con il contributo di Grassi. Nel complesso \u00e8 stato ricavato anche un auditorium, intitolato allo storico fondatore della banca, Cosimo Ridolfi, con 490 posti a sedere per attivit\u00e0 congressuali e culturali."}
{"id": "3205717", "revid": "25152", "url": "https://it.wikipedia.org/wiki?curid=3205717", "title": "Seconda battaglia di Lincoln", "text": ""}
{"id": "3205721", "revid": "110157", "url": "https://it.wikipedia.org/wiki?curid=3205721", "title": "Karlum", "text": "Karlum \u00e8 un comune di 220 abitanti dello Schleswig-Holstein, in Germania.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di S\u00fcdtondern."}
{"id": "3205722", "revid": "287204", "url": "https://it.wikipedia.org/wiki?curid=3205722", "title": "Traunstein (montagna)", "text": "Il Traunstein (1.691 ) \u00e8 una montagna delle Prealpi dell'Alta Austria nelle Alpi del Salzkammergut e dell'Alta Austria. Si trova in Alta Austria nella vicinanze del lago Traunsee, nella regione del Salzkammergut."}
{"id": "3205729", "revid": "371529", "url": "https://it.wikipedia.org/wiki?curid=3205729", "title": "Jerry Velez", "text": ""}
{"id": "3205736", "revid": "322321", "url": "https://it.wikipedia.org/wiki?curid=3205736", "title": "Eberardo (Patriarca di Aquileia)", "text": ""}
{"id": "3205739", "revid": "2031068", "url": "https://it.wikipedia.org/wiki?curid=3205739", "title": "Pallanuoto Bergamo", "text": "La Pallanuoto Bergamo \u00e8 una societ\u00e0 pallanuotistica di Bergamo. Attualmente milita in Serie B.\nNella stagione 2012/2013, a livello giovanile, la Pallanuoto Bergamo ha ottenuto il titolo regionale classificandosi prima nelle categorie U11, U15 e U17; inoltre questi ultimi si sono classificati 2^ alle Finali Nazionali \"B\" tenutesi a Bari.\nNella stagione 2015/2016 retrocede in serie B."}
{"id": "3205742", "revid": "256896", "url": "https://it.wikipedia.org/wiki?curid=3205742", "title": "Puntigrus tetrazona", "text": "Puntigrus tetrazona (gi\u00e0 Barbus tetrazona) conosciuto in Italia come barbo tigre \u00e8 un pesce d'acqua dolce appartenente alla famiglia Cyprinidae.\nDistribuzione e habitat.\nQuesta specie \u00e8 diffusa nel Borneo e a Sumatra. Nel corso del XX secolo, per favorire la vendita per l'acquariofilia, \u00e8 stato introdotto anche a Porto Rico, in Colombia, nelle Filippine e in Australia.\nDescrizione.\nIl corpo \u00e8 alto, compresso ai lati, con coda forcuta e pinne corte e appuntite. \nLa caratteristica pi\u00f9 evidente del Barbo tigre \u00e8 la livrea, con 4 bande nere verticali che attraversano il corpo del pesce: una passa sull'occhio, una dopo l'opercolo branchiale e due sul peduncolo caudale. Le pinne sono rossastre: la dorsale e l'anale hanno la base nera. \nLa femmina differisce dal maschio per le fattezze arrotondate, mentre il maschio ha una corporatura pi\u00f9 minuta e slanciata. \nPu\u00f2 arrivare fino ai 6\u00a0cm di lunghezza.\nVariet\u00e0.\nEsistono alcune variet\u00e0 di colore, create artificialmente dall'uomo: in una di esse le bande nere sono allargate fino a formare un'unica zona nero-verde con riflessi metallici lungo i fianchi del pesce. Questa variet\u00e0 \u00e8 conosciuta anche come \"Barbo verde\". \nUn'altra invece presenta caratteristiche tipiche dell'albinismo, ed ha livrea rosa-gialla.\nRiproduzione.\nIl rituale d'accoppiamento prevede fecondazione esterna. Le uova sono deposte sul substrato e la schiusa avviene entro 24 ore.\nAllevamento in acquario.\nVisto il particolare aspetto e la facilit\u00e0 d'allevamento, il Barbo tigre \u00e8 diventato ben presto un ospite fisso in molti acquari occidentali. \n\u00c8 un pesce generalmente tranquillo, vive in branchi, predilige la caccia notturna, anche se \u00e8 sconsigliata la convivenza con i Poeciliidae e con tutti i pesci dalle pinne allungate, vista la voracit\u00e0 nell'attaccare queste parti del corpo di altri pesci.\nI tetrazona richiedono: una introduzione graduale in vasche capienti, con uno strato di ghiaia molto fine (o preferibilmente sabbia), una temperatura dell'acqua tra i 20 ed i 25\u00a0\u00b0C, un Ph Acido-Neutro, ambienti ben ossigenati e non troppo affollati. Possono riprodursi con facilit\u00e0, specialmente in acquari privi di predatori."}
{"id": "3205744", "revid": "107069657", "url": "https://it.wikipedia.org/wiki?curid=3205744", "title": "Fortunato Fedele", "text": "Biografia.\nLe notizie biografiche su Fortunato Fedele sono molto scarse. Non sono conosciute n\u00e9 notizie riguardanti la sua famiglia n\u00e9 quelle relative ai suoi studi e alla sua formazione culturale. Si laure\u00f2 in medicina all'Universit\u00e0 di Palermo dove ebbe come maestro Giovanni Filippo Ingrassia. Esercit\u00f2 la professione di medico in Sicilia, probabilmente soprattutto a Palermo, e acquist\u00f2 grande fama. Lo si ricorda soprattutto per la sua opera \"De relationibus medicorum libri quatuor. In quibus ea omnia, quae in forensibus, ac publicis causis medici referre solent, plenissime traduntur\", pubblicata a Palermo nel 1602, di notevole importanza nella storia della medicina legale.\nNon vi sono certezze neanche sul luogo e sulle modalit\u00e0. Seconda la biografia nel \"Biographisches Lexikon der hervorragenden \u00c4rzte\", Fortunato Fedele sarebbe morto svolgendo l'attivit\u00e0 di professore a Palermo. Secondo Pirro, Fortunato Fedele mor\u00ec a San Filippo d'Argir\u00f2 (l'odierna Agira) il 25 novembre 1630 e venne sepolto nella chiesa dei frati del Terzo Ordine di San Francesco, cui apparteneva il figlio Benedetto (1588-1648) che sarebbe diventato un noto predicatore."}
{"id": "3205747", "revid": "63025513", "url": "https://it.wikipedia.org/wiki?curid=3205747", "title": "Puntius conchonius", "text": ""}
{"id": "3205760", "revid": "1573940", "url": "https://it.wikipedia.org/wiki?curid=3205760", "title": "Desmopuntius pentazona", "text": "Desmopuntius pentazona () \u00e8 un pesce d'acqua dolce appartenente alla famiglia Cyprinidae.\nDistribuzione e habitat.\n\u00c8 diffuso nella penisola di Sumatra, in Indonesia. &lt;br&gt;\nAbita le acque calme, con fondali sabbiosi o fangosi, riccamente vegetati.\nDescrizione.\nIl corpo \u00e8 allungato, con dorso convesso. &lt;br&gt;\nLa livrea \u00e8 giallo-rosata, con riflessi verdi metallici su testa e dorso. Cinque strisce nero-verdi verticali si allungano verso il ventre: la prima passa attraverso l'occhio, l'ultima, spesso meno visibile, attraversa la parte terminale del peduncolo caudale. &lt;br&gt;\nIl maschio, soprattutto nel periodo riproduttivo, \u00e8 pi\u00f9 colorato della femmina. &lt;br&gt;\nRaggiunge una lunghezza di 8 cm.\nRiproduzione.\nLa riproduzione \u00e8 stimolata dall'aumento della temperatura delle acque. La fecondazione \u00e8 esterna: le uova vengono poi deposte sul fondo.\nBiologia.\n\"D. pentazona\" ha carattere gregario: forma banchi anche numerosi.\nAlimentazione.\nHa dieta onnivora ed \u00e8 molto vorace.\nAcquariofilia.\nLa taglia minuta e la splendida livrea hanno fatto s\u00ec che questo pesce divenisse un ambito ospite degli acquari occidentali."}
{"id": "3205764", "revid": "1684799", "url": "https://it.wikipedia.org/wiki?curid=3205764", "title": "Floating Gate MOSFET", "text": "In elettronica, il Floating Gate MOSFET, spesso abbreviato con l'acronimo FGMOS, \u00e8 un transistor ad effetto di campo la cui struttura \u00e8 simile a quella di un MOSFET. Si tratta di un convenzionale transistore MOS con l'aggiunta di un ulteriore terminale di \"gate\", detto \"Floating Gate\", situato tra il substrato ed il \"Control Gate\" e separato da essi dal biossido di silicio SiO2. Questa struttura \u00e8 un condensatore, ed \u00e8 capace di contenere carica elettrica per periodi molto lunghi, il che ne ha permesso l'utilizzo come cella memoria in numerose applicazioni elettroniche. Alcune tra le numerose applicazioni del FGMOS sono le memorie EPROM, EEPROM e flash.\nNei FGMOS a canale \"n\" l'iniezione di carica pu\u00f2 avvenire in due modi, per hot carriers injection, come nel caso delle memoria Flash, o per effetto tunnel, come per le EEPROM; mentre nei dispositivi a canale \"p\" si usa il fenomeno di breakdown a valanga, utilizzato nella programmazione delle EPROM.\nStoria.\nIl primo progetto di un Floating Gate MOSFET fu presentato da Kahng e Sze, nel 1967. La prima applicazione di un FGMOS fu l'utilizzo come memoria in dispositivi EPROM, seguiti dalle EEPROM e molti anni dopo dalle flash.\nNel 1989 la Intel svilupp\u00f2 il primo FGMOS come elemento di memoria analogica non volatile nel chip ETANN, dimostrandone il potenziale anche al di fuori dell'ambito delle memorie digitali.\nI risultati di tre ricerche in particolare fondarono le basi per il successivo sviluppo del FGMOS:\nStruttura.\nUn FGMOS consiste in uno standard MOS al quale \u00e8 stato aggiunto il \"Floating Gate\", isolato elettricamente da due strati di SiO2, tra il substrato ed il \"Control Gate\". Lo strato isolante di SiO2 che separa il FG dal substrato deve essere sufficientemente sottile da permettere l'iniezione di cariche, mentre lo strato che lo separa dal \"Control Gate\" deve essere spesso a sufficienza da non consentire la fuoriuscita di carica dal dispositivo.\nVi sono numerose varianti di questo schema, tra le quali alcune presentano l'aggiunta di pi\u00f9 terminali di \"gate\" per transistor al fine di poter memorizzare pi\u00f9 di un bit di informazione. Il processo di iniezione delle cariche, in particolare, modifica la struttura del dispositivo."}
{"id": "3205765", "revid": "256896", "url": "https://it.wikipedia.org/wiki?curid=3205765", "title": "Puntius titteya", "text": "Puntius titteya, conosciuto comunemente come barbo ciliegia, \u00e8 un pesce d'acqua dolce appartenente alla famiglia Cyprinidae, un tempo classificato nel genere \"Barbus\".\nDistribuzione e habitat.\nQuesta specie \u00e8 originaria di fiumi, torrenti e ruscelli dell'Asia meridionale, specialmente dello Sri Lanka.\nDescrizione.\nIl corpo \u00e8 allungato, con ventre pronunciato e profilo dorsale accentuato. Le pinne sono arrotondate, la coda bilobata. La livrea \u00e8 grigio rosata, con dorso pi\u00f9 scuro e dai riflessi verdastri, mentre dalla bocca corre una linea verticale bruna che attraversa orizzontalmente i fianchi e termina alla radice della pinna caudale. Le pinne sono rosse. La femmina appare pi\u00f9 pallida, con pinne a volte trasparenti, mentre il maschio durante il periodo dell'accoppiamento diventa ancora pi\u00f9 rosso vivo (da qui il nome comune di Barbo ciliegia).Raggiunge una lunghezza di 5\u00a0cm.\nComportamento.\nIl Puntius titteya pur appartenendo alla stessa famiglia del pi\u00f9 comune Puntigrus tetrazona (barbo tigre) non ha la stessa \"tipica\" caratteristica di essere un pesce mordace (quindi di mordere e pizzicare le pinne dei pesci con forme pi\u00f9 voluminose e/o a velo).\nIn generale \u00e8 un pesce tranquillo va comunque prestata attenzione ai pesci con cui si abbina.\nDetto ci\u00f2 si pu\u00f2 dire che il Puntius titteya(barbo ciliegia) \u00e8 un ottimo pesce di comunit\u00e0 abbinabile a una grande variet\u00e0 di pesci.\nRiproduzione.\nIl maschio nel periodo degli amori accentua la sua colorazione e cerca di impressionare le femmine eseguendo danze e allargando le pinne. Una volta scelta la compagna, questa depone circa 200 uova.\nAlimentazione.\n\"Puntius titteya\" ha dieta onnivora: si nutre prevalentemente di vegetali (alghe, diatomee) ma non disdegna i ditteri e detriti animali.\nAcquariofilia.\nConosciuto nell'acquariofilia da molti anni, \u00e8 un pesce tranquillo e di piccole dimensioni, che vive in gruppi."}
{"id": "3205769", "revid": "1573940", "url": "https://it.wikipedia.org/wiki?curid=3205769", "title": "Labeo rohita", "text": "Labeo rohita \u00e8 un pesce d'acqua dolce appartenente alla famiglia \"Cyprinidae\". &lt;br&gt;\n\u00c8 anche noto con il nome di \"rawas\" in Hindi, \"rui\" in Bengali, \"rou\" in Assamese ed \u00e8 popolare in Thailandia, Pakistan, Bangladesh, Orissa, Bengala Occidentale, Assam, e la regione indiana di Konkan.\nDistribuzione e habitat.\nQuesto pesce \u00e8 diffuso in fiumi e laghi d'acqua dolce nell'Asia meridionale e nel Sud-Est Asiatico (dal Pakistan al Myanmar). Attualmente \u00e8 anche allevato in altre zone dell'Asia in acquacoltura.\nDescrizione.\nPresenta un corpo robusto, poco compresso ai fianchi. La forma \u00e8 quella tipica del ciprinide di fiume. La bocca \u00e8 grossa, l'occhio piuttosto piccolo. Le pinne sono robuste, la coda \u00e8 bilobata. La livrea \u00e8 bruno-rossastra, con riflessi argentei, pi\u00f9 chiara sul dorso. Le scaglie sono orlate di bruno, e formano un reticolo ben visibile. Le pinne sono rossastre. &lt;br&gt;\nRaggiunge una lunghezza di 2 metri, per 45 kg di peso massimo.\nRiproduzione.\nLa femmina gravida pu\u00f2 deporre da 226.000 a 2.790.000 uova, secondo le dimensioni e il peso delle femmine. La deposizione e la fecondazione avvengono nelle pianure inondate dalla stagione monsonica.\nPesca.\n\u00c8 ampiamente pescato nei paesi d'origine sia per l'alimentazione commerciale che per la pesca sportiva. Le uova del rohu sono anche considerate una prelibatezza dai bengalesi."}
{"id": "3205771", "revid": "610351", "url": "https://it.wikipedia.org/wiki?curid=3205771", "title": "Acmaeops septentrionis", "text": "Acmaeops septentrionis \u00e8 un coleottero cerambicide della sottofamiglia Lepturinae.\nDescrizione.\nQuesta specie, come tutti i cerambicidi, \u00e8 caratterizzata da lunghe antenne.\nBiologia.\nDa adulto, questo coleottero si nutre della corteccia di abete rosso.\nDistribuzione e habitat.\nQuesto coleottero \u00e8 distribuito in Austria, Bielorussia, Bulgaria, Repubblica Ceca, Estonia, Finlandia, Francia, Germania, Cina, Italia, Giappone, Lettonia, Lituania, Mongolia, Corea del Nord, Norvegia, Polonia, Corea del Sud, Romania, Russia, Slovacchia, Slovenia, Svezia, Svizzera ed Ucraina. "}
{"id": "3205776", "revid": "122800439", "url": "https://it.wikipedia.org/wiki?curid=3205776", "title": "James Surowiecki", "text": "Fa parte dello staff del The New Yorker, in particolare cura una rubrica di affari e finanza chiamata \"The Financial Page\"."}
{"id": "3205783", "revid": "344503", "url": "https://it.wikipedia.org/wiki?curid=3205783", "title": "Bruce Malmuth", "text": "\u00c8 un regista noto per aver diretto i film \"I falchi della notte\" e \"Duro da uccidere\".\nHa collaborato in alcuni film dell'amico John G. Avildsen, dove si nota spesso in qualche piccolo cameo."}
{"id": "3205791", "revid": "2058875", "url": "https://it.wikipedia.org/wiki?curid=3205791", "title": "Ritsu Tainaka", "text": " \u00e8 una delle protagoniste, componenti del gruppo Ho-kago Tea Time, della serie manga e anime \"K-On!\". Il cognome del personaggio \u00e8 ispirato a quello del musicista Sadatoshi Tainaka.\nIl personaggio.\nRitsu (o Ricchan, come soprannominata da Yui) \u00e8 la autoproclamata presidente del club di musica leggera, ed il suo strumento \u00e8 una batteria Yamaha Hipgig Drumset di colore giallo, autografata da Rick Marotta, con un Tom-tom aggiuntivo (soltanto nella sigla di apertura) combinato con un set di piatti della Avedis Zildjian, bench\u00e9 nella sigla di chiusura Ritsu \u00e8 mostrata con una batteria Yamaha Absolute Series drumkit di colore bianco. Ritsu \u00e8 dotata di una personalit\u00e0 ambigua ma vivace, pi\u00f9 o meno come Yui, ma spesso ha difficolt\u00e0 nel ricordare importanti attivit\u00e0 del club ed avvisi, e viene per tale motivo continuamente ripresa da Mio, ed in una occasione da Nodoka, che la rimprovera per aver dimenticato di inviare un importante modulo relativo al club. Ritsu \u00e8 di carattere allegro, ama fare scherzi ed \u00e8 sarcastica e un po' maliziosa per la maggior parte del tempo. \u00c8 eccellente nel formulare idee che possano portare guadagni al club. Ritsu \u00e8 alta 1,54 m, pesa 48\u00a0kg, ha come gruppo sanguigno il B, ha capelli castani lunghi sino alle spalle, con la frangetta tirata indietro con un cerchietto giallo ed ha gli occhi nocciola. Rispetto alle sue compagne, indossa quasi sempre la giacca della divisa aperta e la camicia al di fuori della gonna. Lei stessa ha dichiarato di aver scelto di suonare la batteria perch\u00e9 era \"fico\", bench\u00e9 uno dei reali motivi della scelta sta nella sua difficolt\u00e0 nel suonare strumenti che prevedano complicati intrecci della dita come il basso, la chitarra o la tastiera.\nRitsu \u00e8 amica d'infanzia di Mio e per tale motivo la conosce cos\u00ec approfonditamente da essere a conoscenza di ogni debolezza dell'amica e sfruttarle per metterla in difficolt\u00e0 o per scherzo. Ritsu \u00e8 anche conosciuta per la facilit\u00e0 con cui si dimostra gelosa di tutte le altre amicizie scolastiche di Mio, al punto di arrivare a spiarla quando non \u00e8 in sua compagnia. Ritsu \u00e8 uno dei membri pi\u00f9 devoti del club di musica leggera e si dimostra pronta a tutto per il bene delle attivit\u00e0 del club. A dispetto dei suoi modi da maschiaccio e del suo linguaggio ruvido, viene scelta per interpretare il ruolo di Giulietta dalla maggioranza delle sue compagne di classe nella rappresentazione scolastica di \"Romeo e Giulietta\" di fine anno scolastico, ed alla fine Ritsu riesce a comportarsi come una ragazza educata. Nell'anime, Ritsu dichiara che il suo batterista preferito \u00e8 Keith Moon degli Who. Un'altra sua inaspettata abilit\u00e0 \u00e8 la cucina. Ritsu ha un fratello pi\u00f9 piccolo che si chiama ."}
{"id": "3205794", "revid": "1573940", "url": "https://it.wikipedia.org/wiki?curid=3205794", "title": "Danio rerio", "text": "Danio rerio , noto comunemente come danio zebrato o pesce zebra, \u00e8 un piccolo pesce d'acqua dolce, appartenente alla famiglia Cyprinidae.\nDistribuzione e habitat.\nQuesto ciprinide \u00e8 diffuso in Asia (Pakistan, India, Bangladesh e Nepal). Abita le acque correnti e ferme, stagnanti, risaie, canali e ruscelli. \u00c8 stato introdotto in Colombia.\nDescrizione.\nIl corpo \u00e8 affusolato, pi\u00f9 arrotondato e grande nelle femmine; dal labbro superiore scende un piccolo paio di barbigli. La livrea presenta dorso olivastro e ventre bianco argenteo, mentre tutto il corpo vede alternarsi 4 linee orizzontali blu oltremare metallizzato ad altrettante linee bianche, pi\u00f9 sottili. La coda e la pinna anale presentano la stessa striatura bianca e blu, la dorsale \u00e8 blu orlata di bianco, le altre pinne sono olivastre. Le dimensioni si attestano sui 4-6 cm.\nRiproduzione.\nNel periodo riproduttivo la femmina sviluppa una forma notevolmente appesantita dalle 3-400 uova che, dopo un vivace corteggiamento del maschio, essa deporr\u00e0 sulla superficie fogliare.\nAlimentazione.\nSi nutre di larve d'insetti, piccoli crostacei e vermi.\nAcquariofilia.\n\u00c8 un pesce estremamente diffuso negli acquari di tutto il mondo: tra i pi\u00f9 conosciuti ciprinidi, sempre vivace e in movimento, ha comportamento gregario e deve essere allevato soltanto in gruppi di almeno 5 esemplari. Proprio la sua diffusione in acquario, la sua capacit\u00e0 di adattamento e la fecondit\u00e0 hanno permesso agli allevatori di creare numerose variet\u00e0, da quella albina a quella con pinne \"a velo\" fino al \"Danio leopardo\", fino a qualche anno fa considerata una specie ancora da definire (\"Danio frankei\"), con livrea pi\u00f9 frammentata e chiara, chiazzata di blu. Ultima variet\u00e0 \u00e8 la GloFish: danio zebrati modificati geneticamente per apparire vivacemente colorati.\nStudi genetici.\nIl danio zebrato \u00e8 diventato il modello animale pi\u00f9 utilizzato negli studi di sviluppo e di funzione di geni, in tossicologia, oncologia e medicina rigenerativa. L'organismo \u00e8 infatti in grado allo stadio larvale di rigenerare tutti i tessuti, compreso il sistema nervoso. Per questo motivo \u00e8 un modello di grande interesse per la medicina rigenerativa. La ragione di questo ampio utilizzo \u00e8 sia di natura genetica (il suo genoma sequenziato nel 2001 \u00e8 infatti molto simile a quello umano) che pratica poich\u00e9 \u00e8 un pesce che si riproduce molto velocemente ed i suoi embrioni, trasparenti, facilitano l'osservazione di numerosi aspetti biologici legati allo sviluppo e alla differenziazione cellulare. Il genoma mitocondriale di \"D. rerio\", \u00e8 stato sequenziato nel 2001 ed \u00e8 completamente disponibile con licenza open source grazie al progetto Ensembl. Nel 2008 \u00e8 stato sviluppato tramite mutagenesi inserzionale un ceppo mutante non pigmentato chiamato \"bleached blond\", utile per lo studio della formazione di metastasi per via ematica attraverso la colorazione con coloranti fluorescenti delle cellule neoplastiche."}
{"id": "3205797", "revid": "235890", "url": "https://it.wikipedia.org/wiki?curid=3205797", "title": "Floating Gate", "text": ""}
{"id": "3205800", "revid": "235890", "url": "https://it.wikipedia.org/wiki?curid=3205800", "title": "Floating Gate transistor", "text": ""}
{"id": "3205801", "revid": "235890", "url": "https://it.wikipedia.org/wiki?curid=3205801", "title": "Transistor Floating Gate", "text": ""}
{"id": "3205802", "revid": "110157", "url": "https://it.wikipedia.org/wiki?curid=3205802", "title": "Naoko Yoshino", "text": "Biografia.\nStudia musica con Susan McDonald, e frequenta l'universit\u00e0 di Tokyo, dove consegue un Bachelor of Arts degree in Humanities.\nHa suonato con la Berlin Philharmonic Orchestra, Israel Philharmonic, la NHK Symphony Orchestra e altre orchestre mondiali; tra i suoi direttori Yehudi Menuhin, Giuseppe Sinopoli e Rafael Fr\u00fchbeck de Burgos. Nel 1994 ha suonato in Vaticano per commemorare il restauro della Cappella Sistina.\nCome discografia ha varie incisioni anche per la Sony Classical, la Philips Classics e la Virgin Classics; \u00e8 stata premiata in varie parti del mondo in concorsi internazionali, tra gli altri all'Accademia di Santa Cecilia di Roma, in Israele in un concorso internazionale per giovani arpisti nel 1985, e nel 1989 al Mobil Music Award."}
{"id": "3205812", "revid": "729019", "url": "https://it.wikipedia.org/wiki?curid=3205812", "title": "Lake (Mississippi)", "text": "Lake \u00e8 una citt\u00e0 (\"town\") degli Stati Uniti d'America, situata nella contea di Scott e in parte in quella di Newton, nello Stato del Mississippi."}
{"id": "3205815", "revid": "155634", "url": "https://it.wikipedia.org/wiki?curid=3205815", "title": "Enrica Cipriani", "text": "Biografia.\nCarriera sciistica.\nOriginaria di Negrar, ma cresciuta a Campitello di Fassa, ha esordito nel Circo bianco il 13 dicembre 2003 a Sesto giungendo 17\u00aa ai Campionati italiani juniores in slalom speciale. Ha debuttato in Coppa Europa il 3 febbraio 2006 classificandosi 59\u00aa in supergigante a Caspoggio e in Coppa del Mondo il 20 febbraio 2009 a Tarvisio, piazzandosi 38\u00aa in supercombinata, e ha ottenuto i primi punti il 1\u00ba marzo seguente, grazie al 27\u00ba posto nel supergigante di Bansko che sarebbe rimasto il suo miglior risultato nel massimo circuito.\nIl 19 gennaio 2010 ha conquistato il suo primo podio in Coppa Europa nella discesa libera disputata a Sankt Moritz; nello stesso anno si \u00e8 laureata campionessa italiana di supergigante. L'8 febbraio 2012 ha ottenuto la sua unica vittoria in Coppa Europa, nel supergigante disputato a Jasn\u00e1, e al termine di quella stessa stagione \u00e8 risultata vincitrice della classifica della stessa specialit\u00e0 e seconda in quella generale e in quella di discesa libera.\nIl 28 gennaio 2013 ha ottenuto a Jasn\u00e1 in discesa libera il suo ultimo podio in Coppa Europa (3\u00aa) e ha preso per l'ultima volta il via in Coppa del Mondo nella supercombinata di Altenmarkt-Zauchensee del 12 gennaio 2014, che non ha completato. Si \u00e8 ritirata al termine della stagione 2014-2015 e la sua ultima gara \u00e8 stata lo slalom gigante dei Campionati italiani 2015, disputato il 28 marzo a Tarvisio e non completato dalla Cipriani; in carriera non ha preso parte n\u00e9 a rassegne olimpiche n\u00e9 iridate.\nAltre attivit\u00e0.\nConclusa la carriera agonistica ha intrapreso l'attivit\u00e0 manageriale, cooperando inizialmente con Lindsey Vonn, di cui nel 2015 ha sposato l'allenatore, Chris Knight; dal 2018 segue la sciatrice neozelandese Alice Robinson.\nPalmar\u00e8s.\nCoppa Europa.\nCoppa Europa - vittorie.\nLegenda:\nSG = supergigante"}
{"id": "3205817", "revid": "110157", "url": "https://it.wikipedia.org/wiki?curid=3205817", "title": "Lambert (Mississippi)", "text": "Lambert \u00e8 una \"town\" degli Stati Uniti d'America, situata nella contea di Quitman dello Stato del Mississippi."}
{"id": "3205819", "revid": "110157", "url": "https://it.wikipedia.org/wiki?curid=3205819", "title": "Belfagor (opera)", "text": "Belfagor P 137 \u00e8 una commedia lirica di Ottorino Respighi su libretto di Claudio Guastalla, basato sul dramma \"Belfagor\" di Ercole Luigi Morselli. L'opera venne rappresentata per la prima volta a Milano al Teatro alla Scala il 26 aprile 1923.\nLo spettacolo ebbe un consenso \u00abpieno e cordiale\u00bb, con numerose chiamate per l'autore, ma i giudizi della critica furono discordi: si pass\u00f2 dall'entusiasmo di Marinetti (affascinato degli aspetti futuristi dell'opera) e del critico S. A. Lucani, a coloro che giudicarono l'opera e il libretto per nulla divertenti. Gaetano Cesari scrisse che il lavoro gli pareva un tentativo non del tutto riuscito di fondere nell'opera comica \u00abil meraviglioso e il buffo, il miracoloso e il sentimentale\u00bb e che mancassero \u00abl'incisivit\u00e0 dell'idea melodica e la capacit\u00e0 di quest'idea di svolgersi rapidamente\u00bb, con conseguente senso di uniformit\u00e0, dannoso all'espressione comica.\nCast della prima assoluta.\nIl direttore d'orchestra era Antonio Guarnieri, le scenografie erano di Vittorio Rota.\nTrama.\nPrologo.\nBelfagor appare in un piccolo paesino e spiega allo speziale Mirocleto, padre di tre figlie da maritare (Candida, Fidelia e Maddalena), di essere venuto in missione dagli inferi, per scoprire se veramente il matrimonio \u00e8 l'inferno degli uomini, come spesso dicono coloro che giungono nell'aldil\u00e0. Per fare ci\u00f2 Belfagor, che ha a disposizione molto denaro, deve cercare una sposa e trascorrere con lei dieci anni.\nAtto primo.\nBelfagor, nei panni del ricchissimo e bellissimo Ipsilonne, si presenta a casa di Mirocleto. Fidelia e Maddalena rimangono ammaliate da Ipsilonne, ma questo sceglie la terza figlia, Candida, che invece mostra indifferenza. Mirocleto e la moglie Olimpia pensano al denaro e acconsentono a cedere a Ipsilonne la ragazza, che \u00e8 disperata perch\u00e9 \u00e8 innamorata del marinaio Baldo.\nAtto secondo.\nUn mese dopo, in un lussuoso castello di Ipsilonne. Candida \u00e8 stata costretta a sposarlo, ma \u00e8 riuscita a resistergli e il matrimonio non \u00e8 ancora stato consumato. Infine Candida, aiutata da Baldo, riesce a fuggire, dopo aver fatto credere a Ipsilonne di essere pronta a trascorrere la notte con lui.\nEpilogo.\nCandida e Baldo si rifugiano dal prevosto. Nella piazza del paese ricompare Belfagor, questa volta nelle vesti di un vagabondo, e riesce a insinuare il dubbio in Baldo, facendogli credere che Candida ha perso la verginit\u00e0 con Ipsilonne, che ha cos\u00ec ottenuto il suo scopo di divertirsi con una bella fanciulla prima di fuggire. Inutilmente Candida cerca di convincere Baldo che le parole del vagabondo sono una menzogna. Baldo cede alle suppliche dell'amata solo quando quest'ultima, disperata, si rivolge alla Madonna chiedendole un miracolo, e le campane cominciano a suonare da sole.\nOrganico orchestrale.\nOttavino, 2 flauti, 2 oboi, corno inglese, clarinetto piccolo, 2 clarinetti, 2 fagotti, controfagotto, 4 corni, 3 trombe, 3 tromboni, basso tuba, timpani, triangolo, raganella, tamburo, grancassa, piatti, tam-tam, xilofono, campanelli, campane, celesta, arpa, archi"}
{"id": "3205821", "revid": "55935", "url": "https://it.wikipedia.org/wiki?curid=3205821", "title": "Giovanni Filippo Ingrassia", "text": ""}
{"id": "3205822", "revid": "484362", "url": "https://it.wikipedia.org/wiki?curid=3205822", "title": "Dialetto alverniate", "text": ""}
{"id": "3205823", "revid": "486946", "url": "https://it.wikipedia.org/wiki?curid=3205823", "title": "New Cinema", "text": ""}
{"id": "3205826", "revid": "1543377", "url": "https://it.wikipedia.org/wiki?curid=3205826", "title": "Latimer (Mississippi)", "text": "Latimer \u00e8 un centro abitato e un census-designated place (CDP) degli Stati Uniti d'America, situato nella contea di Jackson, nello stato del Mississippi."}
{"id": "3205843", "revid": "3115", "url": "https://it.wikipedia.org/wiki?curid=3205843", "title": "Chiedimi scusa", "text": "Chiedimi scusa \u00e8 un brano musicale di Biagio Antonacci estratto come singolo dall'album \"Inaspettata\", e reso disponibile per il download digitale e l'airplay radiofonico il 14 settembre 2010.\nIl brano \u00e8 stato presentato in anteprima durante la serata finale di Miss Italia 2010.\nAntonacci lo ha inoltre cantato a \"Domenica in\" 2010, condotto da Lorella Cuccarini, e nel programma di Canale 5 \"Io canto\".\nIl video musicale ufficiale del brano \u00e8 stato diretto da Gaetano Morbioli."}
{"id": "3205844", "revid": "74801", "url": "https://it.wikipedia.org/wiki?curid=3205844", "title": "Laurel (Mississippi)", "text": "Laurel \u00e8 una citt\u00e0 (\"city\") degli Stati Uniti d'America, capoluogo della contea di Jones, nello Stato del Mississippi."}
{"id": "3205846", "revid": "729019", "url": "https://it.wikipedia.org/wiki?curid=3205846", "title": "Leakesville", "text": "Leakesville \u00e8 una citt\u00e0 (\"town\") degli Stati Uniti d'America, capoluogo della contea di Greene, nello Stato del Mississippi."}
{"id": "3205847", "revid": "74801", "url": "https://it.wikipedia.org/wiki?curid=3205847", "title": "Cristiana di Sassonia-Merseburg", "text": "Biografia.\nEra figlia del duca Cristiano I di Sassonia-Merseburg e della moglie Cristiana di Schleswig-Holstein-Sonderburg-Gl\u00fccksburg\nMatrimonio e figli.\nVenne data in sposa al cugino Cristiano di Sassonia-Eisenberg che spos\u00f2 a Merseburg il 13 febbraio 1677.\nDiede alla luce solo una figlia:\nCristiana mor\u00ec a causa dei postumi del parto qualche giorno dopo la nascita della figlia. Cristiano si rispos\u00f2 con Sofia Maria d'Assia-Darmstadt ma non ebbe altri figli.\nLa figlia Cristiana rest\u00f2 dunque l'unica prole legittima di Cristiano, il quale morendo nel 1707 senza eredi maschi, fu l'unico e ultimo duca Wettin a governare sulla Sassonia-Eisenberg."}
{"id": "3205848", "revid": "729019", "url": "https://it.wikipedia.org/wiki?curid=3205848", "title": "Learned", "text": "Learned \u00e8 una citt\u00e0 (\"town\") degli Stati Uniti d'America, situata nella contea di Hinds, nello Stato del Mississippi."}
{"id": "3205849", "revid": "729019", "url": "https://it.wikipedia.org/wiki?curid=3205849", "title": "Leland (Mississippi)", "text": "Leland \u00e8 una citt\u00e0 (\"city\") degli Stati Uniti d'America, situata nella contea di Washington, nello Stato del Mississippi."}
{"id": "3205850", "revid": "1543377", "url": "https://it.wikipedia.org/wiki?curid=3205850", "title": "Karen Morrison", "text": "Carriera.\nKaren Comstock partecipa al concorso Miss Illinois su suggerimento della propria agenzia che era proprietaria del franchise. La Morrison vinse il concorso ed un mese dopo rappresent\u00f2 lo stato dell'Illinois a Miss USA, che quell'anno si tenne presso le cascate del Niagara a New York il 18 maggio 1974. La Morrison vinse il concorso e fu incoronata da Amanda Jones, sempre dell'Illinois.\nDurante il suo anno di regno la neo incoronata Miss USA viaggi\u00f2 molto ed incontr\u00f2 diverse celebrit\u00e0 come Jack Lemmon, Bobby Vinton, Omar Sharif e Joe Namath. In seguito Karen Morrison rappresent\u00f2 gli Stati Uniti a Miss Universo, ma arriv\u00f2 soltanto sino alle semifinali. Alla fine il concorso fu vinto dalla spagnola Amparo Mu\u00f1oz. Successivamente la Morrison incontr\u00f2 il suo futuro marito, Gordon Comstock con il quale ebbe quattro figli e si ritir\u00f2 dal mondo dello spettacolo."}
{"id": "3205851", "revid": "729019", "url": "https://it.wikipedia.org/wiki?curid=3205851", "title": "Lena (Mississippi)", "text": "Lena \u00e8 una citt\u00e0 (\"town\") degli Stati Uniti d'America, situata nella contea di Leake, nello Stato del Mississippi."}
{"id": "3205853", "revid": "486946", "url": "https://it.wikipedia.org/wiki?curid=3205853", "title": "Re barbari di Roma", "text": ""}
{"id": "3205871", "revid": "422722", "url": "https://it.wikipedia.org/wiki?curid=3205871", "title": "Logistics Combat Element", "text": "Il Logistics Combat Element (LCE) \u00e8, nella Marine Air-Ground Task Force (MAGTF) (ovvero la struttura organizzativa per lo schieramento delle unit\u00e0 militari del Corpo dei Marines) la componente che ha la responsabilit\u00e0 di fornire supporto logistico. Esso fornisce attrezzature e personale per mantenere il funzionamento logistico del MAGTF.\nOrganizzazione.\nIl MAGTF (Marine Air-Ground Task Force) \u00e8 la struttura base per lo schieramento delle unit\u00e0 Marine, \u00e8 una struttura flessibile di dimensione variabile. La struttura della MAGTF riflette la forte tradizione del corpo riguardo l'auto-sufficienza, organizzata in modo tale da unificare le varie armi (terrestre, aerea e logistica), tutti assetti essenziali per una forza di spedizione, spesso chiamata ad agire con indipendenza, con discrezione, in situazione di durata limitata.\nLe quattro componenti chiave di una Marine Air-Ground Task Force sono: \nIl LCE fornisce tutte le funzioni di supporto logistico alle unit\u00e0 delle Ground Combat Element e Aviation Combat Element. Le sue funzioni includono: trasmissioni, genio militare, trasporti motorizzati, sanit\u00e0, rifornimenti, manutenzione, consegna aerea e supporto allo sbarco.\nLa dimensione della LCE varia in proporzione della dimensione della MAGTF, a seconda se si tratta di una Marine Expeditionary Force (MEF), una Marine Expeditionary Brigade (MEB) o Marine Expeditionary Unit (MEU)."}
{"id": "3205872", "revid": "1272592", "url": "https://it.wikipedia.org/wiki?curid=3205872", "title": "GraphCalc", "text": "GraphCalc \u00e8 una calcolatrice scientifica open source, rilasciata sotto la licenza GPL, che funziona su computer con sistema operativo Microsoft Windows, Linux e macOS, che fornisce le funzioni di una calcolatrice scientifica con grafici e funzioni di plottaggio.\nIl software \u00e8 scritto in linguaggio C++ e funziona praticamente su tutti i sistemi operativi.\nGraphCalc include molte delle funzioni standard delle calcolatrici grafiche; le quali sono in grado di tracciare grafici, risolvere equazioni, ed eseguire numerose altre operazioni con le variabili, ma anche includere qualche funzionalit\u00e0 di fascia alta:\nGraphCalc era all'inizio sviluppato da Brendan Fields e Mike Arrison, studenti di informatica presso la \"Bucknell University\", prima di laurearsi nel 2000. Mike ha continuato lo sviluppo saltuariamente dal 2001 al 2003, ma da allora ha abbandonato il progetto."}
{"id": "3205873", "revid": "2153076", "url": "https://it.wikipedia.org/wiki?curid=3205873", "title": "Soul (Seal)", "text": "Soul \u00e8 il sesto album in studio del cantante britannico Seal, pubblicato nel 2008 dalla Warner Music UK.\nDescrizione.\nL'album consiste in una serie di cover di classici del soul. L'album \u00e8 riuscito ad arrivare sino alla dodicesima posizione degli album pi\u00f9 venduti nel Regno Unito, ed alla tredicesima della \"Billboard 200\"."}
{"id": "3205874", "revid": "228587", "url": "https://it.wikipedia.org/wiki?curid=3205874", "title": "Frankford Yellow Jackets", "text": "I Frankford Yellow Jackets sono stati una squadra professionistica di football americano con sede a Frankford, nei dintorni di Philadelphia, che disput\u00f2 nella National Football League le stagioni dal al durante la quale venne sciolta per problemi finanziari.\nLa squadra vinse il campionato NFL .\nGiocatori importanti.\nMembri della \"Pro Football Hall of Fame\".\nQuello che segue \u00e8 l'elenco delle personalit\u00e0 che hanno fatto parte dei Frankford Yellow Jackets che sono state ammesse nella \"Pro Football Hall of Fame\" con l'indicazione del ruolo ricoperto nella squadra, il periodo di appartenenza e la data di ammissione (secondo cui \u00e8 stato ordinato l'elenco)."}
{"id": "3205876", "revid": "1335892", "url": "https://it.wikipedia.org/wiki?curid=3205876", "title": "Omoo", "text": "Omoo (pron. \"Omu\") \u00e8 il secondo romanzo di Herman Melville, pubblicato nel 1847 dopo il successo di \"Taipi\". Liberamente ispirato al periodo di prigionia che l'autore trascorse tra gli abitanti dell'isola polinesiana di Nuku Hiva, Melville decise di scrivere il resoconto degli eventi riprendendo da dove si era interrotto nel libro precedente.\nTrama.\nAbbandonata l'isola di Nuku Hiva, il protagonista si imbarca su una baleniera australiana, la \"Julia\", la quale per\u00f2 versa in condizioni problematiche a causa della malattia del capitano. Nonostante l'infermit\u00e0, il capitano, coadiuvato dal nostromo, si ostina a proseguire comunque la navigazione mentre l'equipaggio, stremato da parecchi mesi di navigazione, vorrebbe fare una sosta a terra. Questo contrasto \u00e8 alla base di un tentativo di ammutinamento da parte dell'equipaggio, il quale per\u00f2 abortisce.\nIl protagonista e altri marinai implicati vengono tenuti prigionieri nell'isola di Tahiti. Il protagonista, chiamato dai suoi compari Taipi, fa amicizia con il medico di bordo il quale, per il suo aspetto lugubre, viene soprannominato Long Ghost. Terminato il periodo di prigionia, i due intraprendono un viaggio attraverso l'isola e in un'isola vicina. Durante il percorso l'autore ha cos\u00ec la possibilit\u00e0 di descrivere personaggi, luoghi, usi e costumi. I due personaggi si separeranno solo alla fine del libro, quando il protagonista trover\u00e0 un nuovo imbarco su una nave, il cui capitano per\u00f2 rifiuta di prendere con s\u00e9 anche il medico.\nCritica.\nCos\u00ec come il precedente \"Taipi\", anche \"Omoo\" non pu\u00f2 essere considerato n\u00e9 una vera e propria autobiografia (molti studiosi hanno fatto notare come molti degli avvenimenti narrati nei due libri siano stati copiati da altre fonti), n\u00e9 un'opera di finzione, visto che manca totalmente di una trama ben costruita. Si tratta di due opere che riprendono il genere, allora molto popolare, della narrativa di viaggio, attraverso cui un autore condivideva con il pubblico le cose e gli eventi sensazionali di cui era stato testimone durante il viaggio.\nAnche \"Omoo\" riprende la critica alla colonizzazione operata dalle potenze occidentali in Polinesia. I toni in questo libro sono molto pi\u00f9 accesi, poich\u00e9 da pi\u00f9 tempo era in corso il rapporto con inglesi, francesi e americani. La gente di Tahiti emerge come una popolazione ormai corrotta dai costumi occidentali, la quale ha perso le antiche arti e l'abitudine al lavoro. Oggetto di critica \u00e8 anche la modalit\u00e0 con la quale i missionari hanno portato a compimento la conversione degli indigeni, un'operazione che viene descritta come esclusivamente nella forma e non attraverso un reale processo di insegnamento delle dottrine cristiane."}
{"id": "3205877", "revid": "125416120", "url": "https://it.wikipedia.org/wiki?curid=3205877", "title": "Episodi di M*A*S*H (quarta stagione)", "text": "La quarta stagione della serie televisiva M*A*S*H \u00e8 andata in onda negli Stati Uniti d'America dal 12 settembre 1975 al 24 febbraio 1976."}
{"id": "3205878", "revid": "515295", "url": "https://it.wikipedia.org/wiki?curid=3205878", "title": "Scarabocchio", "text": ""}
{"id": "3205880", "revid": "4711", "url": "https://it.wikipedia.org/wiki?curid=3205880", "title": "Dominet Bank Ekstraliga", "text": ""}
{"id": "3205882", "revid": "767487", "url": "https://it.wikipedia.org/wiki?curid=3205882", "title": "Hits (Seal)", "text": "Hits \u00e8 una raccolta del cantante britannico Seal, pubblicato nel 2009 dalla Warner Music UK.\nTracce.\nEdizione Deluxe.\nDisco Uno\nDisco Due\nEdizione statunitense.\nDisco Uno\nDisco Due"}
{"id": "3205883", "revid": "339392", "url": "https://it.wikipedia.org/wiki?curid=3205883", "title": "Liceo classico Arnaldo", "text": ""}
{"id": "3205892", "revid": "124123", "url": "https://it.wikipedia.org/wiki?curid=3205892", "title": "Oliver Bond", "text": "Nato in un piccolo villaggio dell'Ulster, suo padre era un sacerdote presbiteriano, divenne un commerciante di lana e nel 1786 si trasfer\u00ec a Dublino, dove cinque anno dopo entr\u00f2 in contatto con il movimento indipendentista della \"Society of United Irishmen\", sposando la figlia di uno dei suoi leader, il fabbro Henry Jackson. Il 1\u00ba marzo 1793 fu arrestato insieme ad un altro attivista, di nome Simon Butler, e venne liberato dietro cauzione di circa 500 sterline. Nella sua casa si tenne una riunione dei rivoltosi il 19 febbraio 1798 e a causa di ci\u00f2 il 12 marzo 1798, dietro la denuncia di un suo stesso compagno d'armi, la sua abitazione venne circondata dai soldati inglesi che lo arrestarono. Dopo aver subito un rapido processo per alto tradimento e, nonostante venisse difeso strenuamente dal celebre oratore e politico irlandese John Philpot Curran, venne condannato a morte, pena che fu poi comminata alla prigione a vita.\nMor\u00ec in circostanze misteriose (ufficialmente di apoplessia) nella prigione di Newgate, probabilmente ucciso da un altro prigioniero. Le sue spoglie vennero sepolte nel cimitero della chiesa dublinese di St. Michan. Dopo la sua morte, sua moglie Margaret si trasfer\u00ec negli Stati Uniti, a Baltimora dove mor\u00ec il 15 settembre 1843."}
{"id": "3205899", "revid": "767487", "url": "https://it.wikipedia.org/wiki?curid=3205899", "title": "Commitment", "text": "Commitment \u00e8 il settimo album del cantante britannico Seal, pubblicato nel 2010 dalla Warner Music UK/Reprise. L'album consiste in una serie di cover di classici del soul. L'album \u00e8 riuscito ad arrivare sino all'undicesima posizione degli album pi\u00f9 venduti nel Regno Unito, ed alla trentunesima della \"Billboard 200\"."}
{"id": "3205902", "revid": "729019", "url": "https://it.wikipedia.org/wiki?curid=3205902", "title": "Sky Professional Cycling Team 2010", "text": "Questa voce raccoglie le informazioni riguardanti lo Sky Professional Cycling Team nelle competizioni ufficiali della stagione 2010.\nStagione.\nAvendo licenza da UCI ProTeam, la squadra ciclistica britannica ha diritto di partecipare alle gare del Calendario mondiale UCI 2010, oltre a quelle dei circuiti continentali UCI.\nClassifiche UCI.\nCalendario mondiale UCI.\nPiazzamenti dei corridori del Team Sky nella classifica individuale del Calendario mondiale UCI 2010.\nIl Team Sky ha chiuso in quindicesima posizione con 435 punti."}
{"id": "3205904", "revid": "767487", "url": "https://it.wikipedia.org/wiki?curid=3205904", "title": "Resurrection (Galneryus)", "text": "Resurrection \u00e8 il sesto album del gruppo musicale giapponese Galneryus di genere power metal, pubblicato dall'etichetta discografica VAP il 23 giugno 2010."}
{"id": "3205907", "revid": "6923", "url": "https://it.wikipedia.org/wiki?curid=3205907", "title": "Segretario per le politiche abitative e lo sviluppo urbano degli Stati Uniti d'America", "text": "Il segretario per le politiche abitative e lo sviluppo urbano degli Stati Uniti d'America (in inglese \"United States Secretary of Housing and Urban Development\") \u00e8 un membro del gabinetto del presidente degli Stati Uniti d'America ed \u00e8 il capo del Dipartimento delle politiche abitative e dello sviluppo urbano degli Stati Uniti d'America; secondo la Legge sulla Successione Presidenziale approvata nel 1947 (come successivamente modificata) attualmente \u00e8 al dodicesimo posto nella linea di successione presidenziale negli Stati Uniti d'America."}
{"id": "3205922", "revid": "729019", "url": "https://it.wikipedia.org/wiki?curid=3205922", "title": "Lexington (Mississippi)", "text": "Lexington \u00e8 una citt\u00e0 (\"city\") degli Stati Uniti d'America, capoluogo della contea di Holmes, nello Stato del Mississippi."}
{"id": "3205925", "revid": "729019", "url": "https://it.wikipedia.org/wiki?curid=3205925", "title": "Liberty (Mississippi)", "text": "Liberty \u00e8 una citt\u00e0 (\"town\") degli Stati Uniti d'America, capoluogo della contea di Amite, nello Stato del Mississippi."}
{"id": "3205931", "revid": "729019", "url": "https://it.wikipedia.org/wiki?curid=3205931", "title": "Long Beach (Mississippi)", "text": "Long Beach \u00e8 una citt\u00e0 (\"city\") degli Stati Uniti d'America, situata nella contea di Harrison, nello Stato del Mississippi."}
{"id": "3205939", "revid": "729019", "url": "https://it.wikipedia.org/wiki?curid=3205939", "title": "Louin (Mississippi)", "text": "Louin \u00e8 una citt\u00e0 (\"town\") degli Stati Uniti d'America, situata nella contea di Jasper, nello Stato del Mississippi."}
{"id": "3205943", "revid": "228587", "url": "https://it.wikipedia.org/wiki?curid=3205943", "title": "Carnegie Steel Company", "text": "La Carnegie Steel Company fu un'industria metallurgica creata da Andrew Carnegie per la lavorazione e produzione di materiali ferrosi con sede a Pittsburgh in Pennsylvania nel tardo XIX secolo.\nStoria.\nCarnegie costru\u00ec il suo primo centro siderurgico nel 1872: il redditizio \"Edgar Thomson Steel Works\" a Braddock (Pennsylvania).\nThomson Steel Works inizi\u00f2 a produrre rotaie nel 1874. Carnegie stim\u00f2 nel 40% il return on investment. I profitti realizzati dalla \"Thomson Edgar Steel Works\" furono sufficientemente elevati da permettere al signor Carnegie ed ai suoi associati l'acquisto di altre acciaierie nelle vicinanze, nel 1892 venne cos\u00ec fondata la \"Carnegie Steel Company\".\nLa sua sede venne stabilita nel \"Carnegie Building\", un immobile adibito ad uffici al centro di Pittsburgh. Costruito per mostrare l'utilizzo dell'acciaio nella sua costruzione, l'edificio era costruito su quindici piani e venne lasciato scoperto per un anno intero. Esso venne poi demolito nel 1952.\nCarnegie fece realizzare il centro utilizzando le principali innovazioni tecnologiche disponibili al tempo, in particolare l'installazione del sistema a camino ad Homestead nel 1886. Egli era in grado di produrre acciaio per travi strutturali e per la corazza delle navi da guerra della US Navy, che pag\u00f2 prezzi molto pi\u00f9 elevati per il prodotto premium. Inoltre l'impianto era sempre pi\u00f9 spostato verso il sistema continuo di produzione. Carnegie install\u00f2 migliori sistemi di movimentazione dei materiali, come la gru a ponte, gru, macchine per il carico e carrelli. Tutto ci\u00f2 acceler\u00f2 enormemente il processo di produzione permettendo una produzione di gran lunga pi\u00f9 elevata. Con l'espandersi delle fabbriche aument\u00f2 anche, in proporzione, la forza lavoro, in particolare quella dei lavoratori meno qualificati. I lavoratori pi\u00f9 specializzati, aderenti al sindacato, reagirono, nel 1892, con l'inefficace \"sciopero di Homestead\".\nLa \"Carnegie Steel Company\" venne venduta alla United States Steel Corporation nel 1901. Questa era un conglomerato di societ\u00e0. Il nome della societ\u00e0 controllata venne cambiato in \"Carnegie Steel Company-Illinois\" nel 1936.\nLa presenza dei fiumi Allegheny, Monongahela e Ohio forn\u00ec la possibilit\u00e0 di trasportare facilmente i materiali pesanti connessi con l'industria siderurgica. Ogni impianto venne perci\u00f2 ubicato vicino o accanto a un fiume.\nIl seme della societ\u00e0 che divenne la sua maggiore concorrente venne piantato nel 1853. \"Jones, Lauth and Company\" costruirono forni per il puddellaggio e laminatoi lungo il fiume Monongahela a circa quattro chilometri da Pittsburgh. Bernard Lauth invent\u00f2 e brevett\u00f2 la laminazione a freddo del ferro nel 1859. Nello stesso anno, James H. Laughlin costru\u00ec la \"Laughlin and Company\" dall'altra parte del fiume rispetto alla \"Jones, Lauth and Company\". Nel corso del tempo le due imprese si unirono sotto il nome di \"Jones &amp; Laughlin Steel Company\" e installarono i loro primi due convertitori Bessemer per la produzione di acciaio nel 1886.\nLa \"J. &amp; L. Steel\" divenne il pi\u00f9 importante concorrente della \"Carnegie Steel Company\" e United States Steel Corporation nelle vicinanze di Pittsburgh. Nel 1905 inizi\u00f2 la costruzione di una nuova fabbrica di acciaio lungo il fiume Ohio, a 32\u00a0km. da Pittsburgh, lungo il fiume, ad Aliquippa. Nel 1908 venne costruita una nuova sede di 12 piani a Pittsburgh.\nLa \"J. &amp; L. Steel\" annunci\u00f2 numerose espansioni delle sue operazioni, compreso un investimento di 250.000.000 di dollari fra il 1955 ed il 1958. Nel 1968 la \"Ling-Temco-Vought, Inc.\" del Texas si offr\u00ec di acquistare il sessantatr\u00e9 per cento della \"J. &amp; L. Steel\", cosa che segn\u00f2 l'inizio della fine dell'industria siderurgica nella regione di Pittsburgh.\nCambiamenti nel modo di produrre l'acciaio era gi\u00e0 intervenuti prima che la \"Carnegie Steel Company\" fosse stata venduta nel 1901. I produttori di acciaio avevano cominciato ad abbandonare i convertitori Bessemer installando al loro posto forni Martin-Siemens. Questi furono ampiamente diffusi fino al 1970 quando il forno ad arco elettrico e la colata continua li resero obsoleti. Attualmente, l'occupazione \u00e8 straordinariamente bassa negli stabilimenti rimanenti che sono stati parte della \"Carnegie Steel Company\" dal 1900, anche se a Braddock lo stabilimento della \"Thomson Edgar Steel Works\" \u00e8 ancora attivo e produce lastre di acciaio che vengono spedite verso valle allo stabilimento di \"Irvin Works\" a Dravosburg per la produzione di bobine."}
{"id": "3205944", "revid": "729019", "url": "https://it.wikipedia.org/wiki?curid=3205944", "title": "Louise (Mississippi)", "text": "Louise \u00e8 una citt\u00e0 (\"town\") degli Stati Uniti d'America, situata nella contea di Humphreys, nello Stato del Mississippi."}
{"id": "3205946", "revid": "339392", "url": "https://it.wikipedia.org/wiki?curid=3205946", "title": "Challange Cup di pallamano maschile", "text": ""}
{"id": "3205947", "revid": "767487", "url": "https://it.wikipedia.org/wiki?curid=3205947", "title": "Porto Flamingo", "text": "Il Porto Flamingo \u00e8 un gruppo rock e folk d'autore formatosi a Prato nel 2000.\nStoria.\nGruppo votato al live fin dagli esordi nella Prato citt\u00e0 natale, il Porto conosce la prima vera svolta nella primavera del 2005.\nPrima la partecipazione al \u201cRock Contest\u201d, concorso nazionale di band emergenti organizzato da Controradio di Firenze e poi l'apparizione in giugno al prestigioso \u201cMantova Musica Festival\u201d (Mantova Musica Festival 2005, UPR- distribuzione Edel).\nQui la compagine Flaminga viene a contatto con quella che diverr\u00e0 a breve la sua etichetta, la UPR di Annibale Bartolozzi.\nDel novembre 2005 le partecipazioni al primo festival folk itinerante, Laratro, in compagnia delle bands dell'etichetta (Riserva Moac, I ratti della Sabina, Folkabbestia) ed al Meeting delle Etichette Indipendenti di Faenza, seguite nel 2006 da varie apparizioni live, dal Villaggio Globale di Roma (con I ratti della Sabina) al Live Club di Trezzo d'Adda (Laratro Folk Festa).\nNell'Aprile del 2006 l'uscita del primo cd ufficiale, una sorta di numero zero della band, Toc-Toc e contemporaneamente il brano Burububbubbubbubburu, viene passato da numerose radio locali fino a colpire l'attenzione della redazione di \u201cCaterpillar\u201d, che la inserisce per un buon mesetto in programmazione su Radiodue.\nNell'estate e nell'autunno 2006, varie date promozionali in giro per lo stivale, Frosinone, Orvieto, Arsoli, Avellino, Modena, Roma, Carpi, Bologna, Bolzano, Sondrio, Milano, un salto oltre confine in canton Ticino ed altro ancora.\nIn aprile 2007 ancora un singolo, Toc-Toc, questa volta prodotto ed arrangiato dal \u201cBardottiano\u201d Finaz ed anche questo adottato da Caterpillar.\nAncora un'estate all'insegna dei concerti e con questa l'opportunit\u00e0 di esibirsi sul palco con la Bandabard\u00f2 (Mantova Musica Festival 2007 e Siena) e l'arrivo del \u201cpremio Laratro-MEI\u201d 2007 come miglior gruppo emergente. In contemporanea vedono la luce numerosi brani che sono alla base del primo album distribuito da Edel Italia: Fabrizio, interamente e passionalmente prodotto da Alessandro Finaz.\nIl singolo Sotto vuoto spinto ne sar\u00e0 il rappresentante pi\u00f9 azzeccato, gi\u00e0 in radio nel novembre 2007 (ancora Radiodue-Caterpillar), ha una sua versione video tuttora molto cliccata in rete, vincitrice del premio PIVI 2008 (Premio Italiano Video Indipendenti) come miglior soggetto.\nAncora molto live a seguito dell'uscita di Fabrizio e l'occasione, pi\u00f9 volte ripetutasi di potersi esibire dal vivo con la nuova punta di diamante dell'etichetta UPR: Cisco.\nIl 2009 \u00e8 dedicato alla scrittura dei nuovi brani. Da questi prende corpo il nuovo lavoro del Porto Flamingo, del quale \u00e8 in uscita del mese di aprile il primo singolo, \u201cBenzina\u201d, anche questo prodotto dall'oramai affezionato A.M.Finaz ed accompagnato da un nuovo video, delirante, ironico, divertito e divertente. \nIl tutto per preparare all'avvento di una nuova storia da raccontare: la storia de L'uomo naturale (disco autoprodotto uscito nel 2010).\nNel 2013 pubblica Lamoresiste, nuovamente un album autoprodotto e passaggio obbligato verso il rinnovato sound e linguaggio che prende vita nel 2016 con l'album 1400gr, uscito il 10 marzo per etichetta Martelabel/Betaproduzioni.\nLa tematica di 1400gr, il peso del cervello, ruota intorno a questa massa viscida e potente, capace di guidare l'animale pi\u00f9 creativo e distruttivo della terra.\nUn incredibile incomprensibile numero di reazioni a catena, stimoli nervosi continui volontari e involontari, che danno vita ad azioni, rapporti, sentimenti e reazioni.\n100 miliardi di cellule nervose ciascuna con centinaia di migliaia di sinapsi; se dovessimo simularne le capacit\u00e0 di calcolo con un computer occorrerebbero 4 milioni di gigabyte.\nTutto in 1400 grammi, un potenziale immenso."}
{"id": "3205951", "revid": "729019", "url": "https://it.wikipedia.org/wiki?curid=3205951", "title": "Louisville (Mississippi)", "text": "Louisville \u00e8 una citt\u00e0 (\"city\") degli Stati Uniti d'America, capoluogo della contea di Winston, nello Stato del Mississippi."}
{"id": "3205954", "revid": "729019", "url": "https://it.wikipedia.org/wiki?curid=3205954", "title": "Lucedale", "text": "Lucedale \u00e8 una citt\u00e0 (\"city\") degli Stati Uniti d'America, capoluogo della contea di George, nello Stato del Mississippi."}
{"id": "3205956", "revid": "331409", "url": "https://it.wikipedia.org/wiki?curid=3205956", "title": "Karel Abrah\u00e1m", "text": ""}
{"id": "3205958", "revid": "1543377", "url": "https://it.wikipedia.org/wiki?curid=3205958", "title": "Lula (Mississippi)", "text": "Lula \u00e8 una citt\u00e0 (\"town\") degli Stati Uniti d'America, situata nella contea di Coahoma, nello Stato del Mississippi."}
{"id": "3205965", "revid": "767487", "url": "https://it.wikipedia.org/wiki?curid=3205965", "title": "Boog &amp; Elliot 2", "text": "Boog &amp; Elliot 2 (\"Open Season 2\") \u00e8 un film d'animazione del 2009 diretto da Matthew O'Callaghan e Todd Wilderman, sequel del film del 2006 \"Boog &amp; Elliot - A caccia di amici\" e secondo film della saga di Boog &amp; Elliot. In alcuni paesi, tra cui il proprio paese di origine, il film \u00e8 stato distribuito direttamente per l'home video mentre nella maggior parte del mondo \u00e8 stato rilasciato nelle sale cinematografiche. Negli Stati Uniti, il film \u00e8 uscito in DVD e Blu Ray il 27 gennaio 2009, anche in Italia il film \u00e8 uscito direttamente in DVD e Blu Ray e l'11 marzo dello stesso anno.\nTrama.\nUn anno dopo gli eventi del primo film, Elliot sta per sposare la bella Giselle davanti al suo migliore amico, l'orso Boog, e tutti gli altri amici della foresta. Tuttavia al momento del fatidico \"si\" Elliot vede in lontananza il rapimento di Wurstellini (che in realt\u00e0 \u00e8 stato recuperato dalla sua amata padrona Bobbie), quindi interrompe la cerimonia e si mette sulle tracce dell'amico rapito. Insieme a Boog, Giselle, e gli altri Elliot si mette sulle tracce del camper che ha portato via Wurstellini, ma una discussione fra Elliot e Giselle degenera e finisce per coinvolgere tutto il gruppo. Elliot quindi si separa dal resto degli amici e si mette alla ricerca di Wurstellini in solitaria.\nWurstellini viene portato dalla padrona in un'acqua park per cuccioli, in cui tutti i cani ed i gatti domestici vengono aizzati contro gli animali selvatici dal perfido cagnolino Fifi, che \u00e8 diventato una specie di leader carismatico per gli altri animali. Boog, Giselle e gli altri, ricongiunti ad Elliot, che finalmente ha capito il valore dell'amicizia e dell'amore, giungono sino all'acqua park sulle tracce di Wurstellini. Qui dovranno affrontare una serie di difficolt\u00e0. comprese le ostilit\u00e0 del gruppo di Fifi prima di giungere sino all'amico Wurstellini, che per\u00f2 rivela agli amici di voler continuare a vivere con colei che ama davvero, cio\u00e8 la sua padrona. Boog, Elliot e gli altri finalmente ritornano a casa e finalmente si pu\u00f2 celebrare il matrimonio di Elliot e Giselle."}
{"id": "3205973", "revid": "729019", "url": "https://it.wikipedia.org/wiki?curid=3205973", "title": "Lumberton (Mississippi)", "text": "Lumberton \u00e8 una citt\u00e0 (\"city\") degli Stati Uniti d'America, situata nella contea di Lamar con una piccola porzione del territorio nella contea di Pearl River, nello Stato del Mississippi."}
{"id": "3205975", "revid": "1543377", "url": "https://it.wikipedia.org/wiki?curid=3205975", "title": "Lyman (Mississippi)", "text": "Lyman \u00e8 un centro abitato e un \"census-designated place\" (CDP) degli Stati Uniti d'America, situato nella contea di Harrison, nello stato del Mississippi."}
{"id": "3205977", "revid": "1543377", "url": "https://it.wikipedia.org/wiki?curid=3205977", "title": "Lynchburg (Mississippi)", "text": "Lynchburg \u00e8 un centro abitato e un census-designated place (CDP) degli Stati Uniti d'America, situata nella contea di DeSoto, nello stato del Mississippi."}
{"id": "3205980", "revid": "105007552", "url": "https://it.wikipedia.org/wiki?curid=3205980", "title": "Circo romano di Vienne", "text": "Il circo romano di Vienne fu un'antica struttura costruita agli inizi del IV secolo durante il tardo periodo tetrarchico. Dal 1852 \u00e8 classificato come Monumento storico di Francia.\nStoria.\nIl circo venne edificato pi\u00f9 probabilmente verso gli inizi del IV secolo, su una preesistente struttura del I secolo. Questa struttura fu edificata in questo periodo poich\u00e9 la citt\u00e0 era seconda, al tempo della tetrarchia di Diocleziano, solo ad \"Augusta Treverorum\". Non a caso numerosi Imperatori romani qui soggiornarono, come Costantino I (tra il 307 ed il 312), Flavio Claudio Giuliano (nel 360/361) e Valentiniano II nel 392.\nStruttura.\nIl \"Circus\" era posizionato nella parte sud dell'antica citt\u00e0 di \"Vienna Allobrogum\", non molto distante dal fiume Rodano. L'impianto misurava attorno ai 455 metri di lunghezza e 118 di larghezza. L'arena interna misurava invece 441 metri di lunghezza e 101 di larghezza. La distanza tra i \"carceres\" e la \"spina centrale\" era di 138 metri, mentre quest'ultima misurava 262 metri di lunghezza complessiva (larga invece 7,8 metri). Dalla parte finale della \"spina\" poi alla \"curva\" vi erano 41 metri di distanza. La piramide egizia oggi visibile al centro della piazza (alta 15,5 metri, con base 23,35, era fatta di granito delle cave di Aswan), si trovava una volta lungo l'antica \"spina\" del \"circus\". La \"cavea\" era invece profonda 8,5 metri circa da entrambe le parti. La capienza complessiva dell'intera struttura sembra potesse ospitare almeno una decina di migliaia di spettatori lungo le sue gradinate.\nArcheologia dell'antico circo.\nI primi scavi risalirebbero alla met\u00e0 del XIX secolo, pi\u00f9 precisamente al 1853. Scavi successivi furono condotti negli anni 1903-1907 per constatare le reali dimensioni dell'impianto. Le sole rovine oggi visibili appartengono all'obelisco a forma di piramide noto presso la localit\u00e0 di Vienne semplicemente come \"La Piramide\"."}
{"id": "3205983", "revid": "21880", "url": "https://it.wikipedia.org/wiki?curid=3205983", "title": "Lestes viridis", "text": ""}
{"id": "3205985", "revid": "729019", "url": "https://it.wikipedia.org/wiki?curid=3205985", "title": "Lyon (Mississippi)", "text": "Lyon \u00e8 una citt\u00e0 (\"town\") degli Stati Uniti d'America, situata nella contea di Coahoma, nello Stato del Mississippi."}
{"id": "3205988", "revid": "767487", "url": "https://it.wikipedia.org/wiki?curid=3205988", "title": "Nine Lives (film 2002)", "text": "Nine Lives \u00e8 un film thriller statunitense del 2002 diretto da Andrew Green.\nTrama.\nNove amici si riuniscono per un party di compleanno in uno splendido castello scozzese. Il divertimento comincia a diminuire quando all'esterno si scatena una bufera che taglia il gruppo fuori dal resto del mondo, dato che tutte le strade sono bloccate, la neve arriva a mezzo metro d'altezza e le comunicazioni s'interrompono. Trovano un libro che non avrebbero mai dovuto trovare, risvegliando cos\u00ec qualcosa d'inquietante..."}
{"id": "3205989", "revid": "1543377", "url": "https://it.wikipedia.org/wiki?curid=3205989", "title": "I Just Don't Know What to Do with Myself", "text": "Nel mese di ottobre del 1970 Richard Perry produce I Just Don't Know What to Do With Myself ed \u00e8 poi stato pubblicato come primo singolo da solista di Gary Puckett. Il brano raggiunse la posizione #61 nella Hot 100 di Billboard magazine.\nNel 2003 i The White Stripes ne fanno una cover e la pubblicano nell'album \"Elephant\" del 2003. Successivamente viene anche pubblicato come singolo nel mese di settembre del 2003"}
{"id": "3205993", "revid": "1442080", "url": "https://it.wikipedia.org/wiki?curid=3205993", "title": "BNP Paribas Masters 2010 - Singolare", "text": "Il singolare del BNP Paribas Masters 2010 \u00e8 stato un torneo di tennis facente parte dell'ATP World Tour 2010.\nNovak \u0110okovi\u0107 era il detentore del titolo, ma \u00e8 stato eliminato al terzo turno da Micha\u00ebl Llodra.\nIn finale Robin S\u00f6derling ha battuto Ga\u00ebl Monfils per 6-1, 7-61.\nTeste di serie.\nTutte le teste di serie hanno ricevuto un Bye per il secondo turno. "}
{"id": "3206000", "revid": "1305772", "url": "https://it.wikipedia.org/wiki?curid=3206000", "title": "Hector", "text": ""}
{"id": "3206002", "revid": "125721081", "url": "https://it.wikipedia.org/wiki?curid=3206002", "title": "Chris Basham", "text": "Carriera.\nGli esordi: Bolton e i primi prestiti.\nDopo essere stato rilasciato dal settore giovanile del Newcastle all'et\u00e0 di 16 anni, viene tesserato dal Bolton, club con il quale sigla il suo primo contratto da professionista. La sua prima esperienza nel calcio \"dei grandi\" arriva nel novembre 2006, quando viene mandato in prestito mensile allo Stafford Rangers, squadra di Conference National, con la quale colleziona tre presenze prima di tornare ai \"Trotters\".\nNel febbraio 2008, viene nuovamente mandato in prestito, questa volta al Rochdale, squadra di League Two, con la quale disputa 13 partite, le sue prime tra i professionisti, e che aiuta a raggiungere il quinto posto a fine stagione, guadagnandosi l'accesso ai play-off promozione.\nNella stagione 2008-2009, Basham fa il suo debutto con la maglia del Bolton subentrando, all'89\u00b0 minuto, nella vittoria dei suoi per 4-1 sul Sunderland allo Stadium of Light (28 novembre 2008). Nel corso di questa stagione, e in particolare l'11 aprile 2009, segna anche il suo primo gol in Premier League e, in generale, tra i professionisti, marcando contro il Chelsea a Stamford Bridge nella sfida poi persa dai suoi col punteggio di 3-4.\nLa stagione 2009-2010 parte con auspici migliori della precedente, tanto che Basham spende i primi mesi giocando con maggior continuit\u00e0 e trovando anche buone prestazioni individuali, come nel caso della sconfitta dei suoi contro il Liverpool (2-3), nella quale forn\u00ec l'assist per lo splendido gol del compagno e futuro capitano del Chelsea, Gary Cahill. Le buone prestazioni valgono al giocatore anche il rinnovo di contratto, firmato il 6 novembre 2009 e con scadenza giugno 2012. Pochi giorni dopo, per\u00f2, un brutto infortunio al ginocchio gli fa terminare anzitempo la stagione, l'ultima della sua carriera coi Wanderers. \nBlackpool.\nIl 13 agosto 2010, dopo che la prima offerta per il suo cartellino era stata rifiutata dal Bolton, firma con il neo-promosso Blackpool un contratto triennale, rimanendo cos\u00ec in Premier League nonostante gli infortuni sopracitati. Il giorno successivo alla firma, esordisce con i \"Tangerines\", subentrando a Marlon Harewood nella vittoria per 4-0 della sua nuova squadra contro il Wigan. Nonostante questo, la sua seconda partita con la maglia del Blackpool arriva praticamente 3 mesi dopo quando gioca da titolare nella sconfitta contro l'Aston Villa (2-3). Passando buona parte della stagione tra le riserve o in lista infortunati, Basham non riesce a dare il suo contributo alla squadra, tanto che i \"Tangerines\" retrocedono in Championship dopo un solo anno di permanenza in massima serie.\nAnche nella stagione successiva, Basham subisce un infortunio che sembra tenerlo fuori a lungo e destinarlo cos\u00ec ad un ulteriore prestito. Viene in realt\u00e0 richiamato con la prima squadra a causa della crisi di infortuni che colpisce il Blackpool e trova, il 10 dicembre 2011, il suo primo gol con la maglia arancione, segnando di testa la rete del definitivo 2-2 contro il Southampton a St Mary's. Va a segno un'altra volta prima della fine della stagione, contro il Crystal Palace, aggiornando cos\u00ec il suo bilancio a 21 presenze e 2 reti in stagione coi \"Tangerines\".\nAnche la stagione 2012-2013 \u00e8 particolarmente problematica dal punto di vista fisico per Basham: i numerosi infortuni lo fanno passare praticamente in pianta stabile nella squadra riserve del Blackpool. Nonostante questo, conclude la stagione con 28 presenze e un gol (contro il Middlesbrough) con la prima squadra, le quali gli valgono il prolungamento di contratto fino al 2014.\nLa stagione 2013-2014 \u00e8 quella della svolta positiva: affermandosi regolarmente con la prima squadra, trova continuit\u00e0 sia dal punto di vista delle presenza che delle realizzazioni. Le reti contro Middlesbrough e Leicester, aiutano Basham a vincere anche il premio di \"Giocatore del mese\" (settembre 2013) col Blackpool, il primo della sua carriera. La stagione si conclude con 42 presenze e 2 reti e anche un questo caso un'offerta di rinnovo di contratto da parte del Club. Questa volta, per\u00f2, Basham rifiuta il prolungamento, per firmare a titolo gratuito con una nuova societ\u00e0 nel giugno 2014.\nSheffield United.\nIl 5 giugno 2014 firma un contratto triennale con lo Sheffield United, del quale diventa ufficialmente giocatore al termine del proprio contratto col Blackpool. Al suo arrivo, sceglie la maglia numero 6, che vestir\u00e0 per pi\u00f9 di 8 anni consecutivi. L'esordio di Basham con le \"Blades\" arriva nella prima gara della stagione, quando viene sostituito dopo 86 minuti nella sconfitta contro il Bristol City (1-2). Elogiato dal manager Nigel Clough, figlio del grande Brian, che lo considera un titolare della sua squadra, viene schierato solitamente come difensore centrale e occasionalmente come centrocampista difensivo, collezionando la bellezza di 50 presenze in tutte le competizioni. Nei play-off promozione segna anche una rete nello spettacolare 5-5 contro lo Swidon Town; questo risultato per\u00f2 non basta allo United per accedere alla finale di Wembley a causa della sconfitta (1-2) maturata nella gara d'andata delle semifinali. \nNella stagione successiva, sotto la guida di Nigel Adkins, Basham diventa anche capitano della squadra, indossando la fascia per la prima volta nella vittoria (con gol) per 3-1 contro il Doncaster. In totale, veste la fascia da capitano per 5 volte in tutta la stagione, sempre in caso di assenza di Jay McEveley, capitano designato, e colleziona in totale 49 presenze (di cui 44 in campionato), condite da quattro reti (contro Barnsley, Colchester United e Walsall, oltre a quella gi\u00e0 citata). \nLa stagione 2016-2017, come per tutto il Club, \u00e8 quella della svolta. Grazie all'arrivo del nuovo manager Chris Wilder, le \"Blades\" intraprendono uno straordinario cammino in League One che le rende protagoniste di una promozione diretta guadagnata sul campo con ben 100 punti collezionati (record della divisione). In tutto questo, anche Basham impressiona, sia da mediano davanti alla difesa, in coppia con lo scozzese Paul Coutts, sia da \"braccetto\" nella difesa a 3 di Wilder, insieme ai compagni Ethan Ebanks-Landell, Jake Wright e Jack O'Connell, tanto che il manager suggerisce un rinnovo di contratto, ormai in scadenza al termine della stagione successiva. Personalmente, Basham chiude la stagione con 48 presenze e 2 gol segnati in tutte le competizioni. \nNel luglio 2017 firma un rinnovo biennale, conquistato grazie alle grandi prestazioni offerte la stagione precedente. In Championship gioca un ruolo fondamentale per gli equilibri difensivi (e non solo) dello United, tanto che le \"Blades\" certificano la loro promozione, la seconda in tre anni, dalla seconda divisione alla Premier League proprio grazie ad un suo gol nella sentitissima sfida contro il Leeds, vinta per 1-0 ad Elland Road. Nella stagione 2019-2020, la prima dello United in Premier League dal 2006-2007, Basham vince il premio di miglior giocatore del Club, guadagnandosi cos\u00ec il rinnovo per altre due annate. In quell'anno le \"Blades\" terminano al nono posto in classifica da neopromosse. \nLe cose vanno peggio la stagione successiva: i pessimi risultati portano lo United alla retrocessione in Championship come ultimo della classe. Nonostante questo Basham rimane al Club e rinnova il proprio contratto, legittimando cos\u00ec a tutti gli effetti il soprannome di \"Mr. Sheffield United\", affibbiatogli da compagni e tifosi. Il 2 gennaio 2020, infatti, arriva a giocare la 300.ma partita in tutte le competizioni con la maglia dello United, diventando uno dei giocatori pi\u00f9 importanti della storia ultracentenaria del Club. Il 9 febbraio 2022, in occasione della vittoria per 2-0 contro il West Bromwich, colleziona la gara numero 300 in campionato con la maglia dello Sheffield United, arrivando cos\u00ec ad avvicinare le 350 in tutte le competizioni. \nStatistiche.\nPresenze e reti nei club.\n\"Statistiche aggiornate al 15 febbraio 2022.\""}
{"id": "3206008", "revid": "88740", "url": "https://it.wikipedia.org/wiki?curid=3206008", "title": "Heidelberg (disambigua)", "text": ""}
{"id": "3206010", "revid": "287204", "url": "https://it.wikipedia.org/wiki?curid=3206010", "title": "Heidelberg (Sudafrica)", "text": ""}
{"id": "3206014", "revid": "247222", "url": "https://it.wikipedia.org/wiki?curid=3206014", "title": "Experience (album Jimi Hendrix)", "text": "Experience \u00e8 un album live postumo di Jimi Hendrix pubblicato in Gran Bretagna nell'agosto 1971 dalla Ember Records.\nIl disco avrebbe dovuto essere la colonna sonora del film, in seguito cancellato, intitolato appunto \"Experience\", documentante il concerto tenuto dalla The Jimi Hendrix Experience alla Royal Albert Hall il 24 febbraio 1969. Il seguito di \"Experience\", intitolato \"More Experience\", venne pubblicato nel 1972 sempre dalla Ember che deteneva i diritti dei nastri.\nTracce.\nTutti i brani sono opera di Jimi Hendrix, eccetto dove indicato."}
{"id": "3206015", "revid": "287204", "url": "https://it.wikipedia.org/wiki?curid=3206015", "title": "Henning", "text": ""}
{"id": "3206019", "revid": "6923", "url": "https://it.wikipedia.org/wiki?curid=3206019", "title": "Always on My Mind (Pet Shop Boys)", "text": "Always on My Mind \u00e8 una canzone originariamente composta per Elvis Presley nel 1972 (vedi Always on My Mind) e realizzata di nuovo dai Pet Shop Boys nel 1987.\nIl brano.\nLa versione dei Pet Shop Boys \u00e8 di stampo synthpop ed elettronico, decisamente diversa dalla versione di Presley (che appartiene al genere ballata). Oltre a ci\u00f2, i Pet Shop Boys sono intervenuti nella struttura stessa della canzone originale, aggiungendo diversi accordi e ritornelli.\nNel novembre 2004 il The Daily Telegraph stil\u00f2 una classifica delle 50 migliori versioni cover di tutti i tempi: \"Always on My Mind\" appare alla posizione numero 2.\nPromozione.\nNel 1987 i Pet Shop Boys si esibirono nel programma televisivo \"Love Me Tender\", un tributo per il decimo anniversario dalla morte del popolare cantante Elvis Presley, e decisero di eseguire una propria versione di \"Always on My Mind\". Nonostante allo show presero parte diversi artisti musicali (anch'essi eseguirono proprie versioni di brani di Presley), la performance dei Pet Shop Boys fu un vero successo, talmente acclamata da far s\u00ec che al duo venisse chiesto di pubblicare quella stessa versione come singolo.\n\"Always on My Mind\" originariamente non fu inclusa in alcun album; successivamente i Pet Shop Boys ri-pubblicarono l'album allora in commercio \"Actually\" con un disco bonus in cui vi era incluso il suddetto brano. Nel 1988 i Pet Shop Boys lo inclusero ufficialmente nel loro album \"Introspective\", riproponendo \"Always on My Mind\" in chiave house in una versione pi\u00f9 estesa (oltre 9 minuti) intitolata \"Always on My Mind/In My House\".\nNel luglio 2012 \"Popjustice\" ha stilato la sua classifica dei 200 singoli che hanno venduto di pi\u00f9 in tutto il decennio degli anni ottanta, includendo \"Always on My Mind\" con oltre mezzo milione di copie vendute.\nVideo musicale.\nIl videoclip di \"Always on My Mind\" \u00e8 formato da diversi frammenti del loro film-documentario It Couldn't Happen Here. In aggiunta furono filmati diversi frammenti di video in cui Neil Tennant e Chris Lowe sono seduti in un taxi, il cui passeggero risulta essere il famoso attore inglese Joss Ackland. Alla fine del video, Ackland scende dall'auto (che si allontana) e, stando da solo, esclama: \"Siete andati via. Dovrei sentirmi meglio. Ma non so come mai di ci\u00f2\", le quali sono parole di un precedente e popolare singolo dei Pet Shop Boys, \"What Have I Done to Deserve This?\".\nSuccesso commerciale.\nIl brano fu subito una hit: nella classifica britannica il brano trionf\u00f2 in prima posizione, tanto da divenire, sotto Natale, il singolo natalizio numero 1, battendo \"Fairytale of New York\" dei The Pogues e Kirsty MacColl. Il brano rest\u00f2 in cima alla classifica per quattro settimane, stessa posizione che ottenne in Germania nel 1988. Anche negli Stati Uniti d'America il brano fu un successo, entrando nella Top 5 della Billboard Hot 100 (divenendo il quinto ed ultimo singolo del duo che entr\u00f2 nella Top10 in quella classifica). \"Always on My Mind\" rimane, sino ad oggi, il singolo pi\u00f9 venduto dei Pet Shop Boys.\n\"Always on My Mind\" ottenne il disco d'oro in Regno Unito, Canada e Germania.\nIn seguito alla premiazione dei Pet Shop Boys ai BRIT Awards del 2009, \"Always on My Mind\" rientr\u00f2 addirittura nella Official Singles Chart"}
{"id": "3206025", "revid": "119954726", "url": "https://it.wikipedia.org/wiki?curid=3206025", "title": "Segretario dell'energia degli Stati Uniti d'America", "text": "Il Segretario dell'Energia degli Stati Uniti d'America (in inglese \"United States Secretary of Energy\") \u00e8 un membro del gabinetto del Presidente degli Stati Uniti d'America ed \u00e8 il capo del Dipartimento dell'Energia degli Stati Uniti d'America."}
{"id": "3206027", "revid": "287204", "url": "https://it.wikipedia.org/wiki?curid=3206027", "title": "Torneo God\u00f3 1996 - Singolare", "text": "Il singolare del Torneo God\u00f3 1996 \u00e8 stato un torneo di tennis facente parte dell'ATP Tour.\nThomas Muster era il detentore del titolo e ha battuto in finale 6\u20133, 4\u20136, 6\u20134, 6\u20131 Marcelo R\u00edos.\nTeste di serie.\nLe prime 8 teste di serie hanno ricevuto un bye per il 2\u00ba turno"}
{"id": "3206032", "revid": "1543377", "url": "https://it.wikipedia.org/wiki?curid=3206032", "title": "Epiprocta", "text": "Epiprocta \u00e8 un sottordine di insetti dell'ordine Odonata.\nTassonomia.\nTale raggruppamento \u00e8 stato convalidato da uno studio filogenetico del 2003 che individuava Anisozygoptera come un raggruppamento parafiletico; secondo tale studio le specie presenti nel raggruppamento Anisozygoptera andrebbero classificate nell'infraordine Epiophlebioptera da accorpare, assieme agli Anisoptera (anch'essi declassati al rango di infraordine), nel sottordine Epiprocta:\nTale orientamento non viene tuttavia accettato dai compilatori della World Odonata List, che continuano a ritenere valida la suddivisione tradizionale in tre sottordini."}
{"id": "3206033", "revid": "124066644", "url": "https://it.wikipedia.org/wiki?curid=3206033", "title": "Macall\u00e8 (sommergibile)", "text": "Il Macall\u00e8 \u00e8 stato un sommergibile della Regia Marina.\nStoria.\nNel 1938 fu dislocato a La Spezia e due anni dopo fu trasferito nella base eritrea di Massaua dal 4 marzo 1940.\nIl 10 giugno 1940, di pomeriggio, lasci\u00f2 Massaua al comando del tenente di vascello Alfredo Morone (in comando dal 22 ottobre 1939) per iniziare la sua prima missione di guerra, da svolgersi al largo di Port Sudan.\nIl sommergibile and\u00f2 per\u00f2 incontro a vari problemi. Il cielo era coperto, e questo rendeva impossibile calcolare la posizione dell'unit\u00e0 in base agli astri; inoltre risult\u00f2 difficile anche l'identificazione di punti di riferimento sulla costa (il tutto era problematico perch\u00e9 la zona che il \"Macall\u00e8\" avrebbe dovuto attraversare era disseminata di isolotti, rocce affioranti, secche e scogli). Problema ancor pi\u00f9 grave, il 12 si verificarono delle perdite di cloruro di metile \u2013 proveniente dall'impianto di condizionamento dell'aria \u2013 che per\u00f2 non furono subito riconosciute: si pens\u00f2 invece che si trattasse di cibo andato a male, e come risultato, entro il 14 giugno, erano intossicati tutti gli ufficiali e quasi tutto l'equipaggio, e si verificarono alcuni casi di impazzimento e delirio.\nIl 14 giugno, all'alba, fu avvistato un faro che si ritenne essere quello delle secche di Sanganeb, ma si trattava in realt\u00e0 di quello di Hindi Gider, distante in realt\u00e0 una trentina di miglia. Questo errore caus\u00f2 la perdita del \"Macall\u00e8\" perch\u00e9 l'ufficiale di rotta ritenne che il sommergibile fosse giunto in acque pi\u00f9 profonde, mentre in realt\u00e0 l'unit\u00e0 era ancora nella zona pericolosa: finito fuori rotta, il \"Macall\u00e8\" s'incagli\u00f2 sugli scogli dell'isola Bar Mousa Kebir nelle prime ore del 15 giugno. Il sommergibile si ritrov\u00f2 sbandato di quasi 90\u00b0 su un lato, con la prua completamente fuor d'acqua e la poppa sommersa.\nGli intossicati e gli uomini non indispensabili furono sbarcati sul vicino isolotto, Barra Musa Kebir, unitamente alle provviste e ad altro, mentre il comandante Morone ed alcuni altri fra i pi\u00f9 sani cercarono di disincagliare il sommergibile. Non risult\u00f2 possibile, e a quel punto furono distrutti i documenti segreti ed avviate le manovre di autoaffondamento per evitare la cattura dell'unit\u00e0 (che era vicina a territori controllati dalle truppe inglesi): il \"Macall\u00e8\", appesantito dall'acqua imbarcata, si disincastr\u00f2 e s'inabiss\u00f2 scivolando su un fondale di 400 metri di profondit\u00e0 (secondo altre fonti, invece, il sommergibile non sarebbe stato autoaffondato intenzionalmente, bens\u00ec sarebbe colato a picco accidentalmente nel corso delle manovre per disincagliarlo).\nMorone si dimentic\u00f2 per\u00f2, con ogni probabilit\u00e0 per via dell'intontimento prodotto dall'intossicazione, di inviare alla base un segnale di soccorso (per altre fonti l'ordine sarebbe invece stato dato prima dell'affondamento, ma il locale radio sarebbe stato trovato allagato): l'equipaggio del sommergibile si venne cos\u00ec a trovare isolato su di un'isola deserta, con scarse scorte di viveri e senza che la base avesse idea non solo di dove si trovasse, ma nemmeno che il \"Macall\u00e8\" fosse affondato.\nSi provvide quindi a prepararsi per la permanenza: furono approntati dei ripari per evitare di stare sotto il sole cocente e furono razionate le provviste. Dato che sopravvivere a lungo sull'isolotto sarebbe stato impossibile, e la prospettiva migliore era costituita dalla cattura da parte degli inglesi, si decise che alcuni volontari avrebbero cercato di raggiungere una posizione italiana sulle coste dell'Eritrea per mettere in moto i soccorsi.\nLo stesso 15 giugno, in serata, tre uomini \u2013 il guardiamarina Elio Sandroni, il sergente nocchiere Reginaldo Torchia ed il marinaio Costagliola Paolo \u2013 salirono a bordo di una piccola imbarcazione a vela munita di due remi, con tre bottiglie d'acqua e scarse quantit\u00e0 di pancetta e gallette. Il 17 approdarono sulle coste del Sudan, ma, dato che era territorio britannico, dovettero ripartire; il 20 giugno giunsero infine presso il faro italiano di Taclai, in Eritrea, riuscendo cos\u00ec ad allertare il comando di Massaua.\nUn velivolo inviato da Massaua paracadut\u00f2 sull'isolotto scorte di viveri e contemporaneamente salp\u00f2 da quella base il sommergibile \"Guglielmotti\"; il 22 giugno il \"Guglielmotti\" recuper\u00f2 l'equipaggio del \"Macall\u00e8\".\nUno dei membri dell'equipaggio, il sottocapo Carlo Acefalo, gi\u00e0 intossicato, mor\u00ec di stenti sull'isolotto il 17 giugno e fu l\u00ec sepolto: fu l'unica vittima fra 45 uomini dell'equipaggio. Il guardiamarina Sandroni ricevette la Medaglia d'argento al valor militare.\nGrazie all\u2019impegno del documentarista italo-argentino Ricardo Preve, che nel 2014 ha iniziato a lavorare alla realizzazione di un film dedicato al sottocapo Carlo Acefalo, intitolato \"Tornando a casa\", \u00e8 stata messa in piedi una squadra per trovare e riconoscere i suoi resti. I resti di Carlo Acefalo sono rientrati a Roma l\u20198 ottobre 2018 e il 23 novembre a Savona: alle 14.30 si \u00e8 svolta la cerimonia con la quale la Marina gli ha reso onore. Lo stesso pomeriggio la cassetta \u00e8 stata trasferita nel Municipio di Castiglione Falletto, nella sala del Consiglio comunale. Sabato 24 novembre, in mattinata la preghiera e la benedizione dei resti ha preceduto la tumulazione nel cimitero, accanto alla mamma Francesca .\nIn quella sua unica missione di guerra il \"Macall\u00e8\" aveva percorso 450 miglia, tutte in superficie.\nNella cultura di massa.\nRicardo Preve, regista argentino, riusc\u00ec a trovare i resti del sottomarino italiano, e riusc\u00ec anche a recuperare il corpo dell' unica vittima di quella tragedia, dimenticato da pi\u00f9 di sette decenni su un'isola deserta riportandolo nel suo paese.\nPreve, un regista figlio di immigrati italiani, \u00e8 stato incoraggiato a raccontare la storia attraverso un documentario intitolato \"Tornando a casa\".\nIl film ha ricevuto 11 premi internazionali."}
{"id": "3206036", "revid": "247222", "url": "https://it.wikipedia.org/wiki?curid=3206036", "title": "More Experience", "text": "More Experience \u00e8 un album live postumo di Jimi Hendrix pubblicato in Gran Bretagna nel marzo 1972 dalla Ember Records.\nIl disco avrebbe dovuto essere la colonna sonora del film, in seguito cancellato, \"Experience\", documentante il concerto tenuto dalla The Jimi Hendrix Experience alla Royal Albert Hall il 24 febbraio 1969. La prima parte di \"More Experience\", il disco intitolato \"Experience\", era stato pubblicato nel 1971 sempre dalla Ember che deteneva i diritti dei nastri relativi all'esibizione.\nTracce.\nTutti i brani sono opera di Jimi Hendrix, eccetto dove indicato."}
{"id": "3206038", "revid": "155634", "url": "https://it.wikipedia.org/wiki?curid=3206038", "title": "Torneo God\u00f3 1996 - Doppio", "text": "Il doppio del Torneo God\u00f3 1996 \u00e8 stato un torneo di tennis facente parte dell'ATP Tour.\nTrevor Kronemann e David Macpherson erano i detentori del titolo, ma hanno perso nei quarti di finale contro Luis Lobo e Javier S\u00e1nchez.\nLobo e S\u00e1nchez hanno battuto in finale 6\u20131, 6\u20133 Neil Broad e Piet Norval.\nTeste di serie.\nLe prime 4 teste di serie hanno ricevuto un bye per il 2\u00ba turno"}
{"id": "3206044", "revid": "1442080", "url": "https://it.wikipedia.org/wiki?curid=3206044", "title": "Bermuda Open 1996 - Singolare", "text": "Il singolare del Bermuda Open 1996 \u00e8 stato un torneo di tennis facente parte dell'ATP Tour.\nMauricio Hadad era il detentore del titolo, ma quest'anno non ha partecipato.\nMaliVai Washington ha battuto in finale 6\u20137 (6\u20138), 6\u20134, 7\u20135 Marcelo Filippini."}
{"id": "3206047", "revid": "838137", "url": "https://it.wikipedia.org/wiki?curid=3206047", "title": "Bermuda Open 1996 - Doppio", "text": "Il doppio del Bermuda Open 1996 \u00e8 stato un torneo di tennis facente parte dell'ATP Tour.\nGrant Connell e Todd Martin erano i detentori del titolo, ma quest'anno non hanno partecipato.\nJan Apell e Brent Haygarth hanno battuto in finale 3\u20136, 6\u20131, 6\u20133 Pat Cash e Patrick Rafter."}
{"id": "3206049", "revid": "1573940", "url": "https://it.wikipedia.org/wiki?curid=3206049", "title": "Palazzo Morettini", "text": "Palazzo Morettini \u00e8 un palazzo del centro storico di Locarno in via Cappuccini 12, oggi \u00e8 sede della Biblioteca Cantonale.\nStoria.\nIl palazzo \u00e8 stato costruito intorno al 1709 dall'architetto di Cerentino Pietro Morettini. Pi\u00f9 celebre come architetto militare, fra i suoi progetti abbiamo il rinforzo delle mura di varie citt\u00e0 sia francesi, come Besan\u00e7on e Landau, sia olandesi come Bergen op Zoom. Ma s'interess\u00f2 anche d'ingegneria civile e fu suo il progetto della galleria nella gola della Sch\u00f6llenen, sul lato nord del passo del San Gottardo in Valle di Orsera, la prima in assoluto dell'arco alpino.\nIn materia di architettura civile fece il palazzo di famiglia, definito \"sontuoso\", in \"virt\u00f9 del rango raggiunto e della fama che l'accompagna\" che si trova appunto al centro di Locarno, sua ultima abitazione.\nPurtroppo non abbiamo i disegni dell'originaria architettura perch\u00e9 agli inizi del XIX secolo \u00e8 stato ampiamente modificato.\nFu infatti allargato per volere dell'omonimo discendente dell'architetto svizzero. Anche la struttura degli edifici prospicienti \u00e8 stata manomessa per creare la piazzetta antistante.\nDescrizione.\nOggi Palazzo Morettini si presenta con una curiosa forma trapezoidale, fatta per mantenere sulla strada la facciata in stile neoclassico, probabilmente derivata dall'originario progetto settecentesco. Il palazzo si sviluppa su tre piani, con due ali laterali che delimitano il giardino interno. Il pianterreno \u00e8 di finto bugnato. La strutturazione odierna si deve a due interventi ottocenteschi. Il primo, del 1854 del locarnese Giuseppe Franzoni. Mentre un intervento posteriore, nel 1878, \u00e8 dell'architetto Francesco Galli.\nInterni.\nLe sale interne contengono un bel ciclo decorativo opera di Giovanni Antonio Vanoni in stile neorococ\u00f2 (1870), particolarmente interessante quello del \"Salone grande\" che raffigura le \"Quattro Stagioni\", anche gli affreschi delle volte e dello scalone sono attribuiti allo stesso pittore.\nNel 1946 Palazzo Morettini diventa sede di un convento di clausura di monache dell'Ordine Carmelitano, ma che nel 1976 vengono trasferite altrove e il palazzo, acquisito dalle autorit\u00e0 cittadine, viene adibito, nel 1979 a Biblioteca Cantonale, recuperando gli ampi spazi che servono anche per conferenze e mostre itineranti oltre ad essere una delle sedi dove si svolgono i lavori del Festival internazionale del film di Locarno."}
{"id": "3206054", "revid": "287204", "url": "https://it.wikipedia.org/wiki?curid=3206054", "title": "Japan Open Tennis Championships 1996 - Singolare maschile", "text": "Il singolare del Japan Open Tennis Championships 1996 \u00e8 stato un torneo di tennis facente parte dell'ATP Tour.\nJim Courier era il detentore del titolo, ma quest'anno non ha partecipato.\nPete Sampras ha battuto in finale 6\u20134, 7\u20135 Richey Reneberg.\nTeste di serie.\nLe prime 4 teste di serie hanno ricevuto un bye per il 2\u00ba turno"}
{"id": "3206056", "revid": "287204", "url": "https://it.wikipedia.org/wiki?curid=3206056", "title": "X Factor 4 Compilation", "text": "X Factor 4 Compilation \u00e8 una compilation, pubblicata il 26 ottobre 2010. Raccoglie i brani cantati dai concorrenti della quarta edizione di X Factor Italia e le loro basi musicali."}
{"id": "3206057", "revid": "838137", "url": "https://it.wikipedia.org/wiki?curid=3206057", "title": "Japan Open Tennis Championships 1996 - Doppio maschile", "text": "Il doppio maschile del Japan Open Tennis Championships 1996 \u00e8 stato un torneo di tennis facente parte dell'ATP Tour.\nMark Knowles e Jonathan Stark erano i detentori del titolo, ma solo Knowles ha partecipato in coppia con Rick Leach.\nKnowles e Leach hanno perso in finale 6\u20132, 6\u20133 contro Todd Woodbridge e Mark Woodforde.\nTeste di serie.\nLe prime 4 teste di serie hanno ricevuto un bye per il 2\u00ba turno"}
{"id": "3206069", "revid": "838137", "url": "https://it.wikipedia.org/wiki?curid=3206069", "title": "Monte Carlo Open 1996 - Doppio", "text": "Il doppio del Monte Carlo Open 1996 \u00e8 stato un torneo di tennis facente parte dell'ATP Tour.\nJacco Eltingh e Paul Haarhuis erano i detentori del titolo, ma solo Haarhuis ha partecipato in coppia con Sjeng Schalken.\nHaarhuis e Schalken hanno perso nei quarti di finale contro Grant Connell e Todd Martin.\nEllis Ferreira e Jan Siemerink hanno battuto in finale 2\u20136, 6\u20133, 6\u20132 Jonas Bj\u00f6rkman e Nicklas Kulti.\nTeste di serie.\nLe prime 4 teste di serie hanno ricevuto un bye per il 2\u00ba turno"}
{"id": "3206073", "revid": "1442080", "url": "https://it.wikipedia.org/wiki?curid=3206073", "title": "Verizon Tennis Challenge 1996 - Singolare", "text": "Il singolare del Verizon Tennis Challenge 1996 \u00e8 stato un torneo di tennis facente parte dell'ATP Tour.\nMichael Chang era il detentore del titolo, ma ha perso in semifinale contro Karim Alami.\nAlami ha battuto in finale 6\u20133, 6\u20134 Nicklas Kulti."}
{"id": "3206074", "revid": "1924342", "url": "https://it.wikipedia.org/wiki?curid=3206074", "title": "Miami 2 Ibiza", "text": "Miami 2 Ibiza \u00e8 un singolo del gruppo musicale svedese Swedish House Mafia e del rapper britannico Tinie Tempah, pubblicato il 1\u00ba ottobre 2010 come secondo estratto dal primo album in studio del gruppo \"Until One\".\nDescrizione.\nIl brano rappresenta la traccia d'apertura del disco del trio e si caratterizza per l'incrocio tra le sonorit\u00e0 progressive house tipiche del trio con quelle pi\u00f9 hip hop del rapper.\nIl singolo \u00e8 stato reso disponibile digitalmente a partire dal 1\u00ba ottobre, venendo accompagnato una settimana pi\u00f9 tardi da una versione comprensiva di vari remix e versioni alternative; nello stesso anno \"Miami 2 Ibiza\" \u00e8 stato inserito nella lista tracce dell'album \"Disc-Overy\" di Tinie Tempah mentre due anni pi\u00f9 tardi in quella del secondo album del trio \"Until Now\".\nVideo musicale.\nIl video, diretto da Christian Larson e girato a Miami, \u00e8 stato reso disponibile il 1\u00ba ottobre 2010 attraverso il canale YouTube del gruppo svedese e sottolinea il potere indipendentista delle donne.\nTracce.\nTesti e musiche di Axwell, Steve Angello, Sebastian Ingrosso e Patrick Okogwu."}
{"id": "3206077", "revid": "838137", "url": "https://it.wikipedia.org/wiki?curid=3206077", "title": "Verizon Tennis Challenge 1996 - Doppio", "text": "Il doppio del Verizon Tennis Challenge 1996 \u00e8 stato un torneo di tennis facente parte dell'ATP Tour.\nSergio Casal e Emilio S\u00e1nchez erano i detentori del titolo, ma quest'anno non hanno partecipato.\nChristo van Rensburg e David Wheaton hanno battuto in finale 7\u20136, 6\u20132 Bill Behrens e Matt Lucena."}
{"id": "3206078", "revid": "1543377", "url": "https://it.wikipedia.org/wiki?curid=3206078", "title": "Epiophlebia", "text": "Epiophlebia \u00e8 un genere di libellule del sottordine Epiprocta. \u00c8 l'unico genere della famiglia Epiophlebiidae, che a sua volta \u00e8 l'unica famiglia vivente dell'infraordine Anisozygoptera.\nTassonomia.\nIl genere comprende le seguenti specie:\nIn uno studio del 2003 alcuni autori hanno evidenziato il carattere parafiletico del raggruppamento degli Anisozygoptera e hanno proposto la creazione dell'infraordine Epiophlebioptera, da accorpare agli Anisoptera (anch'essi degradati a infraordine) nell'ambito del sottordine Epiprocta.\nTale orientamento non viene tuttavia accettato dai compilatori della World Odonata List (2018), che continuano a ritenere valida la suddivisione tradizionale in tre sottordini."}
{"id": "3206081", "revid": "21880", "url": "https://it.wikipedia.org/wiki?curid=3206081", "title": "Epiophlebioptera", "text": ""}
{"id": "3206082", "revid": "1442080", "url": "https://it.wikipedia.org/wiki?curid=3206082", "title": "ATP Praga 1996 - Singolare", "text": "Il singolare dell'ATP Praga 1996 \u00e8 stato un torneo di tennis facente parte dell'ATP Tour.\nBohdan Ulihrach era il detentore del titolo, ma ha perso in finale 7\u20135, 1\u20136, 6\u20133 contro Evgenij Kafel'nikov."}
{"id": "3206085", "revid": "21880", "url": "https://it.wikipedia.org/wiki?curid=3206085", "title": "Epiophlebiidae", "text": ""}
{"id": "3206086", "revid": "838137", "url": "https://it.wikipedia.org/wiki?curid=3206086", "title": "ATP Praga 1996 - Doppio", "text": "Il doppio dell'ATP Praga 1996 \u00e8 stato un torneo di tennis facente parte dell'ATP Tour.\nLibor Pimek e Byron Talbot erano i detentori del titolo, ma hanno perso in semifinale contro Evgenij Kafel'nikov e Daniel Vacek.\nKafel'nikov e Vacek hanno battuto in finale 6\u20133, 6\u20137, 6\u20133 Luis Lobo e Javier S\u00e1nchez."}
{"id": "3206087", "revid": "767487", "url": "https://it.wikipedia.org/wiki?curid=3206087", "title": "Isak N Jiyeon", "text": "Le Isak N Jiyeon (\uc774\uc0ad N \uc9c0\uc5f0) sono state un gruppo musicale femminile sudcoreano, creato dall'etichetta discografica SM Entertainment nel 2002. Composto da soli due membri, il gruppo si \u00e8 sciolto solo due anni dopo la sua formazione. Sebbene lo scioglimento sia stato spesso attribuito a cause di marketing, come le scarse vendite degli album e la mancanza di popolarit\u00e0, il vero motivo della separazione delle due componenti \u00e8 stato l'abbandono della cantante Kim Isak, che essendo di origini statunitensi \u00e8 dovuta tornare a casa sua in California per dei motivi di famiglia.In seguito allo scioglimento Jiyeon, l'altra cantante del duo, \u00e8 stata poi inserita in un girl group di nome The Grace sotto la medesima etichetta, la SM Entertainment, composto da altre tre ragazze che, oltre a cantare, danzano e recitano.In un'intervista, tuttavia, Isak ha dichiarato che il duo non si \u00e8 completamente sciolto ma sta solo vivendo un periodo di pausa: \"Nessuno sa quando uscir\u00e0 un nuovo album, ma ancora ne parliamo molto\". Essendo ancora sotto contratto con la SM Entertainment, Isak \u00e8 presente in diverse compilation e video del gruppo di artisti sotto l'etichetta, che hanno il nome collettivo di SM Town, e lavora inoltre come DJ e VJ per il canale televisivo Arirang TV. Inoltre, ha ottenuto dei ruoli come MC per diverse reti televisive, ed anche qualche cameo come attrice nei teen drama nazionali."}
{"id": "3206089", "revid": "1522738", "url": "https://it.wikipedia.org/wiki?curid=3206089", "title": "Trent (A tutto reality)", "text": ""}
{"id": "3206093", "revid": "21880", "url": "https://it.wikipedia.org/wiki?curid=3206093", "title": "Anisozygoptera", "text": ""}
{"id": "3206096", "revid": "1305772", "url": "https://it.wikipedia.org/wiki?curid=3206096", "title": "Hernando", "text": ""}
{"id": "3206097", "revid": "767487", "url": "https://it.wikipedia.org/wiki?curid=3206097", "title": "Emerson Burton", "text": "Biografia.\nProveniente da una famiglia di ballerini, inizi\u00f2 a suonare il pianoforte, stimolato dalla madre, all'et\u00e0 di 5 anni. In seguito frequent\u00f2 il conservatorio di Helsinki per perfezionare lo studio delle tastiere e del piano, e qui incontr\u00f2 Ville Valo e gli altri membri degli Him che all'epoca avevano gi\u00e0 un tastierista.\nJanne \u00e8 entrato provvisoriamente negli HIM in sostituzione al tastierista Zoltan Pluto che aveva abbandonato la band per motivi personali durante il tour del gruppo in Norvegia, Svezia e Danimarca nell'estate del 2000. \u00c8 entrato ufficialmente nella band nel gennaio 2001.\n\u00c8 un appassionato di musica classica e tra le sue influenze cita Tchaikovsky, Deep Purple, Pink Floyd, Led Zeppelin e Michael Jackson. Ha una figlia nata nel 2006 dalla moglie Leena."}
{"id": "3206099", "revid": "838137", "url": "https://it.wikipedia.org/wiki?curid=3206099", "title": "BMW Open 1996 - Doppio", "text": "Il doppio del BMW Open 1996 \u00e8 stato un torneo di tennis facente parte dell'ATP Tour.\nTrevor Kronemann e David Macpherson erano i detentori del titolo, ma solo Kronemann ha partecipato in coppia con John-Laffnie de Jager.\nde Jager e Kronemann hanno perso nei quarti di finale contro Lan Bale e Stephen Noteboom.\nBale e Noteboom hanno battuto in finale 4\u20136, 7\u20136, 6\u20134 Olivier Dela\u00eetre e Diego Nargiso."}
{"id": "3206102", "revid": "88740", "url": "https://it.wikipedia.org/wiki?curid=3206102", "title": "Herrick", "text": ""}
{"id": "3206104", "revid": "767487", "url": "https://it.wikipedia.org/wiki?curid=3206104", "title": "America di notte", "text": "America di notte \u00e8 un film del 1961, diretto da Carlos Alberto de Souza Barros e Giuseppe Maria Scotese."}
{"id": "3206109", "revid": "72396", "url": "https://it.wikipedia.org/wiki?curid=3206109", "title": "Angiolo Del Lungo (giornalista)", "text": "Biografia.\nNipote del dantista Isidoro Del Lungo e figlio del fisico Carlo Del Lungo, sin da bambino dimostr\u00f2 passione per l'osservazione naturalistica e per la pratica giornalistica, scrivendo, illustrando e diffondendo tra familiari e amici giornalini periodici, di solito a sfondo umoristico. Laureatosi in agraria a Pisa nel 1922, dopo varie esperienze nelle Cattedre ambulanti di agricoltura e presso l'Istituto sperimentale di frutticoltura a Roma, nel 1929 spos\u00f2 Mercedes Giacchetti dalla quale ebbe nove figli.\nNel 1930 ricevette l'incarico di redattore capo della \"Domenica dell'Agricoltore\",settimanale illustrato supplemento de \"Il Popolo d'Italia\" e fondato da Arnaldo Mussolini. Tenne questo incarico sino alla caduta del fascismo nel 1943.\nNel 1945 fond\u00f2 con Sabatino Papa \"Terra e Sole\", rivista mensile di agricoltura pratica e meccanica agraria e ne assunse la direzione, che mantenne fino a tutto il 1970.\nFu, prima e dopo la guerra, collaboratore fisso di molti quotidiani e settimanali italiani, quali \"Il Tempo\", \"il Giornale d'Italia\", \"Il Giornale d'Italia agricolo\", \"La Stampa\" e cur\u00f2 per molti anni la rubrica domenicale agricola della RAI.\nPubblic\u00f2 numerosi manuali tecnici di orticoltura, frutticoltura, giardinaggio, ornitologia e cur\u00f2 anche alcuni documentari cinematografici per il Ministero dell'agricoltura e delle foreste."}
{"id": "3206110", "revid": "838137", "url": "https://it.wikipedia.org/wiki?curid=3206110", "title": "ATP German Open 1996 - Doppio", "text": "Il doppio dell'ATP German Open 1996 \u00e8 stato un torneo di tennis facente parte dell'ATP Tour.\nWayne Ferreira e Evgenij Kafel'nikov erano i detentori del titolo, ma hanno perso nel 1\u00ba turno contro David Rikl e Daniel Vacek.\nMark Knowles e Daniel Nestor hanno battuto in finale 6\u20132, 6\u20134 Guy Forget e Jakob Hlasek.\nTeste di serie.\nLe prime 4 teste di serie hanno ricevuto un bye per il 2\u00ba turno"}
{"id": "3206114", "revid": "838137", "url": "https://it.wikipedia.org/wiki?curid=3206114", "title": "U.S. Men's Clay Court Championships 1996 - Doppio", "text": "Il doppio dell'U.S. Men's Clay Court Championships 1996 \u00e8 stato un torneo di tennis facente parte dell'ATP Tour.\nTodd Woodbridge e Mark Woodforde erano i detentori del titolo, ma quest'anno non hanno partecipato.\nPat Cash e Patrick Rafter hanno battuto in finale 6\u20132, 6\u20133 Ken Flach e David Wheaton."}
{"id": "3206119", "revid": "1543377", "url": "https://it.wikipedia.org/wiki?curid=3206119", "title": "Battaglia di Amiens (1918)", "text": "La battaglia di Amiens o terza battaglia di Piccardia, ebbe inizio l'8 agosto 1918 e fu la fase di apertura dell'azione alleata nota come offensiva dei cento giorni, che pose fine alla prima guerra mondiale. Le forze alleate, tra cui la 4\u00aa Armata inglese al comando di Henry Rawlinson, spostarono in avanti la linea del fronte di oltre sette miglia il primo giorno, realizzando una delle avanzate pi\u00f9 cospicue del conflitto.\nLa battaglia \u00e8 altres\u00ec degna di nota per i suoi effetti sul morale di ambo le parti, e per l'alto numero di soldati tedeschi fatti prigionieri. Per questo motivo, Erich Ludendorff defin\u00ec il primo giorno di battaglia \"giorno pi\u00f9 nero per l'esercito tedesco\". Amiens \u00e8 stata infine una delle prime grandi battaglie tra mezzi corazzati, e segn\u00f2 la fine della guerra di trincea sul fronte occidentale. A partire da essa, anche se per poco tempo, il conflitto ritorn\u00f2 ad essere una guerra di manovra che obblig\u00f2 i tedeschi a ritirarsi lentamente da vari punti della linea Hindenburg fino all'armistizio con la Germania, firmato l'11 novembre 1918.\nPremesse.\nCon la firma del trattato di Brest-Litovsk con l'Unione Sovietica, i tedeschi poterono trasferire centinaia di migliaia di effettivi al fronte occidentale, acquisendo un significativo, ancorch\u00e9 temporaneo, vantaggio di forze. \nCome conseguenza, il 21 marzo 1918 l'Impero tedesco lanci\u00f2 l'operazione Michael, il primo di una serie di attacchi pianificati per sfondare le linee dell'Intesa. \nIn particolare, l'operazione Michael fu finalizzata a neutralizzare l'ala destra del Corpo di Spedizione Inglese, ma fall\u00ec per la mancanza di successi durante la preliminare battaglia di Arras. Un ultimo sforzo fu diretto verso la citt\u00e0 di Amiens, un vitale snodo ferroviario, ma anche questa avanzata fu fermata dalle truppe australiane durante la battaglia di Villers-Bretonneux. Ulteriori offensive tedesche; consentirono una serie di avanzate in diversi punti del fronte occidentale, ma senza riuscire a generare una rottura decisiva dello stesso.\nIl vantaggio numerico tedesco termin\u00f2 con un'offensiva di Marne-Rheims, che port\u00f2 all'esaurimento sia i reparti operativi che quelli logistici. Approfittando della situazione, Ferdinand Foch, comandante supremo interalleato, ordin\u00f2 una decisiva controffensiva che port\u00f2 alla seconda battaglia della Marna che gli valse la promozione a Maresciallo di Francia. I tedeschi, riconoscendo l'indifendibilit\u00e0 della propria posizione, si ritirarono dalla Marna verso nord.\nIl piano alleato.\nil 23 luglio 1918, tre giorni dopo l'inizio della ritirata tedesca, Foch present\u00f2 il suo piano strategico, che prevedeva la riduzione del saliente di Saint-Mihiel (successivamente teatro della Battaglia di Saint-Mihiel) e la liberazione delle linee ferroviarie che correvano attraverso Amiens. Tale piano andava nel la stessa direzione di quelli gi\u00e0 concepiti dal comandante del Corpo di Spedizione Inglese, Sir Douglas Haig.\nLa ritirata inglese si era fermata in aprile, quando il British Fourth Army comandato dal generale Sir Henry Rawlinson si era attestato sul fronte che attraversava la Somme. L'ala sinistra dello schieramento era costituita dal British III Corps comandato dal tenente generale Richard Butler, mentre l'ala destra era tenuta dall\"'Australian Corps\", comandato da Sir John Monash, che assicurava continuit\u00e0 a sud con l'esercito francese.\nIl 30 maggio, tutte le divisioni di fanteria australiane furono riunite sotto il comando generale del Corps. Gli Australiani eseguirono un certo numero di contrattacchi su scala locale che servirono a confermare l'adeguatezza del terreno aperto e compatto a sud della Somme ad una grande offensiva, e ad ottimizzare i metodi da usare.\nRawlinson aveva presentato le proposte di Monash ad Haig in luglio, e quest'ultimo le aveva inoltrate a Foch. Durante la riunione del 24 luglio, Foch approv\u00f2 il piano ma insist\u00e9 che la 1\u00aa Armata francese, che copriva la parte meridionale del fronte, partecipasse. Rawlinson si oppose a questa richiesta, dato che il piano concepito da lui stesso e da Monash dipendeva dall'uso su vasta scala di carri armati (finalmente disponibili in grande quantit\u00e0) per evitare un bombardamento preliminare d'artiglieria e sfruttare il fattore sorpresa. La 1\u00aa Armata francese non aveva carrarmati, e sarebbe stata costretta a bombardare le posizioni tedesche prima di far avanzare la fanteria, perdendo cos\u00ec l'elemento sorpresa. Al termine della discussione, fu deciso che i francesi avrebbero partecipato, ma che non avrebbero lanciato il proprio attacco prima di 45 minuti dall'assalto condotto dalla Fourth Army. Fu inoltre deciso di spostare la data dell'assalto dal 10 all'8 agosto, in modo da colpire i tedeschi prima che avessero completato la ritirata dal saliente della Marna.\nTre giorni prima della riunione del 24 luglio, Rawlinson aveva discusso e concordato la propria linea d'azione con i propri comandanti di corpo (Butler, Monash, Sir Arthur Currie del \"Canadian Corps\" ed il tenente generale Charles Kavanagh del Cavalry Corps). I piani prevedevano che australiani e canadesi avrebbero attaccato per la prima volta fianco a fianco. Entrambi i reparti avevano la reputazione di mettere in campo tattiche innovative ed aggressive, e venivano da due anni consecutivi di vittorie.\nI metodi tattici erano stati sperimentati dagli australiani nel corso di un contrattacco su scala locale durante la battaglia di Hamel il 4 luglio. I difensori tedeschi di Hamel erano fortemente trincerati, e la loro posizione consentiva di mantenere un ampio campo di tiro. Posizioni di questo tipo avevano resistito alla cattura per due mesi nel corso della battaglia della Somme. \nAd Hamel gli australiani avevano usato la sorpresa, piuttosto che la propria forza d'impatto. L'artiglieria aveva aperto il fuoco solo nel momento in cui fanteria e truppe corazzate avevano iniziato l'assalto, ed i tedeschi erano stati rapidamente sopraffatti.\nLa segretezza fu un fattore chiave del piano finale. Non vi fu infatti alcun bombardamento di preparazione, e l'artiglieria apr\u00ec il fuoco solo quando le truppe australiane, canadesi e britanniche avanzarono. Il piano finale della Fourth Army, concepito dal maggior generale C.E.D. Budworth, coinvolse 1.386 tra cannoni ed obici, per un totale di 27 brigate di artiglieria media e 13 batterie di artiglieria pesante. I progressi inglesi nelle tecniche di artiglieria e di ricognizione aerea fotografica permisero di effettuare tiri precisi senza bisogno di colpi di aggiustamento. Budworth produsse una tabella oraria che permise di colpire ogni singola posizione tedesca all'\"ora zero\", mentre un terrificante fuoco di sbarramento precedeva l'avanzata della fanteria. Questo metodo era simile al \"Feuerwalze\" utilizzato dagli stessi tedeschi durante l'offensiva di primavera, ma la sua efficacia fu aumentata dall'effetto sorpresa.\nL'attacco fu accompagnato da un totale di 580 carri armati. Sia i canadesi che gli australiani ne possedevano una brigata suddivisa in quattro battaglioni, con 108 carri da combattimento \"Mark V\", 36 carri \"Mark V \"Star\"\", capaci di trasportare uno squadrone di fanteria armato con una mitragliatrice Lewis e 24 carri disarmati che avevano il compito di trasportare i rifornimenti e le munizioni. Un singolo battaglione di carri Mark V era invece assegnato al III Corps. I Cavalry Corps avevano invece due battaglioni di 48 carri Medium Mark A Whippet.\nGli Alleati erano riusciti a spostare di nascosto quattro divisioni di fanteria canadesi verso Amiens senza farle individuare dai tedeschi. Un distaccamento di due battaglioni di fanteria, un'unit\u00e0 radio e un ospedale mobile da campo furono inviati al fronte nei pressi di Ypres per far credere ai tedeschi che l'intero Corps si stesse muovendo verso nord in direzione delle Fiandre. Il Canadian Corps non raggiunse le proprie posizioni fino al 7 agosto. Per mantenere il segreto, i comandanti alleati diffusero la nota \"Keep Your Mouth Shut\" (tieni la bocca chiusa) insieme agli ordini inviati ai propri uomini, e non usarono mai la parola \"offensiva\".\nI preparativi.\nSebbene alla fine del luglio 1918 i tedeschi fossero ancora all'offensiva, le forze alleate diventavano pi\u00f9 forti via via che un maggior numero di unit\u00e0 americane arrivavano in Francia, e che i rinforzi inglesi venivano trasferiti dalla campagna del Sinai e di Palestina. All'inizio di agosto, i comandanti tedeschi capirono che le proprie forze potevano essere costrette sulla difensiva, ma non ritenevano che Amiens fosse una probabile linea di fronte. I tedeschi credevano che i francesi avrebbero probabilmente attaccato il fronte di Saint-Mihiel ad est di Reims, o nelle Fiandre presso monte Kemmel, mentre gli inglesi avrebbero attaccato lungo il Lys o presso Albert. Gli Alleati avevano effettivamente allestito un certo numero di contrattacchi in questi settori, sia per raggiungere obiettivi locali che consentissero loro migliorare le proprie posizioni difensive, che per spostare l'attenzione lontano dal settore di Amiens. Seguendo queste ipotesi, le forze tedesche iniziarono a ritirarsi dal Lys e da altri fronti. Gli Alleati mantennero invariato il livello di fuoco d'artiglieria ed aereo lungo i vari fronti, muovendo le truppe solo di notte, e simulando movimenti durante il giorno al fine di mascherare le proprie vere intenzioni.\nIl fronte ad est di Amiens era tenuto dalla 2\u00aa Armata tedesca al comando del generale Georg von der Marwitz, con sei divisioni di linea (di cui due fronteggiavano la 1\u00aa Armata francese) e solo due divisioni di riserva. Il 6 agosto ci fu qualche preoccupazione nel campo alleato quando la 27\u00aa Divisione tedesca attacc\u00f2 a nord della Somme in quella stessa parte di fronte dove gli Alleati prevedevano di attaccare due giorni dopo. La divisione tedesca (una formazione del tipo \"Sto\u00dftruppen\", specificamente reclutata ed addestrata) penetr\u00f2 per circa 800 iarde nel fronte lungo un miglio e mezzo. Questo attacco era una rappresaglia ad un raid effettuato dalla 5\u00aa Divisione australiana a nord della Somme la notte del 3 luglio, durante il quale erano stati catturati molti prigionieri. Il 7 agosto la divisione tedesca si ritir\u00f2 pressoch\u00e9 sulle proprie posizioni di partenza, ma questa iniziativa caus\u00f2 comunque dei cambiamenti nei piani alleati.\nLo scontro.\nLa battaglia inizi\u00f2 in una densa nebbia alle 4.20 del mattino dell'8 agosto 1918. Sotto la direzione della 4\u00aa Armata di Rawlinson, il 3\u00ba Corpo inglese attacc\u00f2 a nord del Somme, il Corpo australiano a sud, al centro del fronte della 4\u00aa Armata, ed il Corpo canadese a sud degli australiani. Contemporaneamente, la 1\u00aa Armata francese, al comando del generale Debeney, inizi\u00f2 un bombardamento di preparazione, e cominci\u00f2 la propria avanzata 45 minuti dopo, con il supporto di un battaglione di 72 Whippet.\nLe forze tedesche erano in stato di allerta poich\u00e9 si aspettavano una rappresaglia per la loro incursione del giorno 6, e non perch\u00e9 avessero subodorato l'esistenza del piano di attacco alleato. Sebbene i due schieramenti fossero ad una distanza di 500 iarde l'uno dall'altro, il bombardamento con gas fu di scarsa entit\u00e0, dato che i tedeschi non sapevano della presenza del grosso delle truppe alleate. L'attacco fu cos\u00ec inaspettato che essi cominciarono ad effettuare un fuoco di risposta solo dopo cinque minuti, e comunque lo concentrarono sulle posizioni dove gli alleati si erano radunati all'inizio della battaglia, e che avevano gi\u00e0 da tempo abbandonate.\nDurante la prima fase, l'attacco fu portato da sette divisioni: la 18\u00aa Eastern e la 58\u00aa (2/1st London) inglesi, la 2\u00aa e 3\u00aa divisione australiana, la 1\u00aa, 2\u00aa e 3\u00aa divisione canadese. Gli attaccanti canadesi ed australiani erano supportati da otto battaglioni del Royal Tank Corps, aventi una forza nominale di 216 carri \"Mark V\" e 72 \"Mark V*\", supportati da 48 carri disarmati con funzione di porta-munizioni. Sezioni della 33\u00aa divisione americana supportavano invece gli inglesi a nord della Somme.\nGli attaccanti conquistarono la prima piazzaforte tedesca intorno alle 7.30 del mattino, avanzando per circa 4000 iarde. Al centro, le unit\u00e0 di supporto che seguivano le divisioni principali attaccarono l'obiettivo secondario, che era distante altre due miglia. Le unit\u00e0 australiane raggiunsero i propri obiettivi primari intorno alle 7.10 del mattino. Poco pi\u00f9 di un'ora pi\u00f9 tardi, la 4\u00aa e 5\u00aa divisione australiana, e la 4\u00aa divisione canadese passarono attraverso la breccia iniziale nel fronte tedesco. La terza fase dell'attacco era assegnata ai trasporti truppe \"Mark V*\", ma la fanteria riusc\u00ec a completarla senza bisogno di aiuto. Gli Alleati penetrarono a fondo nelle retrovie dello schieramento tedesco e la cavalleria continu\u00f2 l'avanzata, con una brigata nel settore australiano e due in quello canadese. Il fuoco incrociato della RAF e dei cingolati fece in modo che la ritirata tedesca continuasse.\nAl centro del fronte, le forze australiane e canadesi avanzarono rapidamente, raggiungendo una distanza di 3 miglia dal punto di partenza entro le 11 del mattino. La velocit\u00e0 della loro avanzata fu tale, che un gruppo di ufficiali tedeschi e di personale divisionale furono catturati mentre facevano colazione. Entro la fine della giornata, una breccia di 15 miglia fu aperta nel fronte tedesco a sud della Somme. A nord del fiume l'avanzata alleata ebbe meno successo, dato che il 3\u00ba Corpo inglese aveva un solo battaglione di carri in supporto, il terreno era pi\u00f9 disagevole e l'incursione tedesca del 6 agosto aveva disarticolato alcuni dei preparativi. Sebbene gli attaccanti avessero raggiunto gli obiettivi primari, furono arrestati poco prima del Chipilly, un'irta altura boscosa.\nLa 4\u00aa Armata inglese cattur\u00f2 13.000 prigionieri, mentre i francesi ne catturarono circa 3.000. L'8 agosto i tedeschi persero circa 30.000 uomini. Le perdite della 4\u00aa Armata inglese furono circa 8.800, escluse le perdite di carri armati, aerei e quelle francesi.\nIl capo di Stato Maggiore dell'esercito tedesco, Paul von Hindenburg, scrisse in seguito che l'uso della sorpresa da parte degli alleati e la distruzione delle linee di comunicazione tedesche compromise la possibilit\u00e0 da parte tedesca di contrattaccare, isolandone le posizioni di comando. Il generale tedesco Erich Ludendorff descrisse il primo giorno della battaglia di Amiens come \"Schwarzer Tag des deutschen Heeres\" (\"giorno pi\u00f9 nero per l'esercito tedesco\"), non a causa del terreno perso a favore delle truppe alleate, ma perch\u00e9 il morale di quelle tedesche era caduto cos\u00ec in basso che grandi quantit\u00e0 di soldati cominciarono ad arrendersi. Egli riport\u00f2 in seguito episodi in cui soldati in ritirata urlavano \"\"state cercando di prolungare la guerra\" agli ufficiali che cercavano di incoraggiarli, e \"crumiri\"\" alle riserve che si muovevano verso il fronte Cinque divisioni tedesche erano effettivamente state accerchiate. Le forze alleate avanzarono in media per 7 miglia nel territorio nemico entro la fine della giornata. I canadesi conquistarono territorio per 8 miglia, gli australiani per 7, gli inglesi per 2 ed i francesi per 5.\nScontri successivi.\nL'avanzata continu\u00f2 il 9 agosto, sebbene non con gli stessi spettacolari risultati del primo giorno. La battaglia si estese a nord e a sud dell'attacco iniziale. Gli scontri avvenuti nella parte meridionale del fronte (che interessarono le forze francesi) prendono il nome di battaglia di Montdidier.\nLa fanteria aveva superato l'artiglieria di supporto e la forza iniziale di pi\u00f9 di 500 carri armati che aveva giocato un ruolo cardine nel successo alleato fu ridotta a sei unit\u00e0 efficienti entro il quarto giorno dell'attacco. I tedeschi attestati a Chipilly Spur controllavano un ampio campo di fuoco a sud della Somme, ed il loro fuoco di copertura trattenne le unit\u00e0 dell'Australian Corps schierate sulla sinistra del fronte fino al tardo 9 agosto, quando una piccola unit\u00e0 australiana, appoggiata da un nuovo attacco del III Corpo, attravers\u00f2 di nascosto il fiume e cattur\u00f2 il villaggio di Chipilly. Sul fronte canadese, le strade congestionate e le difficolt\u00e0 di comunicazione impedirono alla 32nd Division inglese di avanzare abbastanza rapidamente da mantenere l'iniziativa.\nIl 10 agosto c'erano segni che i tedeschi si stessero ritirando dal saliente. Secondo i rapporti ufficiali, gli alleati catturarono circa 50.000 prigionieri e 500 cannoni entro il 27 agosto. Anche con le forze corazzate ridotte al minimo, gli inglesi avanzarono per 12 miglia nelle posizioni tedesche entro il 13 agosto.\nConseguenze.\nLa battaglia di Amiens fu un punto di svolta decisivo nel ritmo della guerra. I tedeschi avevano iniziato l'offensiva con il piano Schlieffen prima che gli scontri evolvessero in guerra di trincea, che la Corsa al mare rallentasse i movimenti sul Fronte Occidentale, e l'Offensiva di Primavera tedesca desse ancora una volta ai tedeschi l'iniziativa sul Fronte Occidentale. Il supporto delle truppe corazzate aiut\u00f2 gli alleati ad aprire una breccia attraverso le linee di trincea, sfondando posizioni considerate inespugnabili fino a quel momento. La Terza Armata inglese, priva di supporto corazzato, non ebbe virtualmente alcun effetto sul fronte, mentre la Quarta, appoggiata da meno di un migliaio di carri armati, penetr\u00f2 profondamente nel territorio tedesco.\nIl corrispondente di guerra Philip Gibbs not\u00f2 l'effetto della battaglia di Amiens sul ritmo della guerra, scrivendo il 27 agosto che \"il nemico... \u00e8 sulla difensiva\" e che \"l'iniziativa \u00e8 cos\u00ec decisamente nelle nostre mani, che siamo in grado di colpire il nemico in molti punti differenti.\" Gibbs attribu\u00ec ad Amiens il cambiamento nel morale delle truppe sul campo, scrivendo che \"il cambiamento \u00e8 stato pi\u00f9 grande nelle menti degli uomini, che nella conquista di terreno. Sul nostro fronte sembra che l'esercito sia incoraggiato dall'enorme speranza di risolvere presto la questione\" e che \"c'\u00e8 anche un cambiamento nella mente del nemico. Non hanno pi\u00f9 la minima speranza di vittoria sul fronte occidentale. Tutto ci\u00f2 che sperano ora \u00e8 di potersi difendere abbastanza a lungo da arrivare ad una pace negoziata.\""}
{"id": "3206121", "revid": "838137", "url": "https://it.wikipedia.org/wiki?curid=3206121", "title": "Internazionali d'Italia 1996 - Doppio maschile", "text": "Il doppio maschile degli Internazionali d'Italia 1996 \u00e8 stato un torneo di tennis facente parte dell'ATP Tour.\nCyril Suk e Daniel Vacek erano i detentori del titolo, ma hanno partecipato con partner differenti, Suk con Hendrik Jan Davids e Vacek con Richey Reneberg.\nDavids e Suk hanno perso nel 1\u00ba turno contro Mark Keil e Peter Nyborg, cos\u00ec come Reneberg e Vacek contro Emilio S\u00e1nchez e Christo van Rensburg.\nByron Black e Grant Connell hanno battuto in finale 6\u20132, 6\u20133 Libor Pimek e Byron Talbot."}
{"id": "3206124", "revid": "1543377", "url": "https://it.wikipedia.org/wiki?curid=3206124", "title": "Deviazione mediana assoluta", "text": "In statistica, la deviazione mediana assoluta misura la dispersione statistica di un campione. \nPer un insieme \"X\"1,\u00a0\"X\"2,\u00a0...,\u00a0\"Xn\", il valore di MAD \u00e8 definito come la mediana del valore assoluto delle deviazioni dei dati dalla mediana, ovvero:\nUsi.\nLa deviazione mediana assoluta \u00e8 una misura di dispersione. \u00c8 uno stimatore pi\u00f9 robusto della semplice varianza o deviazione standard. Si comporta meglio con distribuzioni senza valor medio o varianza, come la distribuzione di Cauchy. Ad esempio la distribuzione standard di Cauchy ha un valore indefinito di varianza, ma un valore di MAD pari a 1.\nAd esempio il MAD presenta una minore sensibilit\u00e0 agli \"outliers\" rispetto alla deviazione standard.\nRelazione con la deviazione standard.\nSi pu\u00f2 dimostrare che, nel caso di una distribuzione normale dei dati, i due valori sono correlati da un certo numero:\novvero:\nStoria.\nLa prima menzione nota del concetto di MAD si ha nel 1816, in un articolo scientifico di Carl Friedrich Gauss sulla determinazione dell'accuratezza delle osservazioni numeriche."}
{"id": "3206128", "revid": "838137", "url": "https://it.wikipedia.org/wiki?curid=3206128", "title": "International Tennis Championships 1996 - Doppio", "text": "Il doppio dell'International Tennis Championships 1996 \u00e8 stato un torneo di tennis facente parte dell'ATP Tour.\nTodd Woodbridge e Mark Woodforde erano i detentori del titolo e hanno battuto in finale 6\u20133, 6\u20133 Ivan Baron e Brett Hansen-Dent."}
{"id": "3206133", "revid": "287204", "url": "https://it.wikipedia.org/wiki?curid=3206133", "title": "Internationaler Raiffeisen Grand Prix 1996 - Singolare", "text": "Il singolare dell'Internationaler Raiffeisen Grand Prix 1996 \u00e8 stato un torneo di tennis facente parte dell'ATP Tour.\nThomas Muster era il detentore del titolo, ma hanno perso nei quarti di finale contro Andrea Gaudenzi.\nMarcelo R\u00edos ha battuto in finale 6\u20132, 6\u20134 F\u00e9lix Mantilla."}
{"id": "3206136", "revid": "15756", "url": "https://it.wikipedia.org/wiki?curid=3206136", "title": "Minor Majority", "text": "I Minor Majority sono un gruppo norvegese fondato da P\u00e5l Angelsk\u00e5r e Andreas Berczelly nella primavera del 2000: il loro \u00e8 un sofisticato pop-folk acustico che si accende di sfumature country e rock.\nIl primo album \"Walking Home from Nicole's\" \u00e8 dell'anno seguente alla fondazione, e presenta il contributo importante della cantante e autrice Karen Jo Fields. Nel 2001 si unisce al gruppo il chitarrista Jon Arild Stieng: nella primavera del 2002 ha luogo il primo tour, ma nel mentre Andreas Berczelly matura la decisione di lasciare la band per dedicarsi a tempo pieno alla produzione. \u00c8 tuttora il produttore del suo ex gruppo.\nIl secondo album del gruppo \"If I told you, you were beautiful\" viene registrato nella casa di Stieg a Oslo nell'estate del 2002 e pubblicato ad ottobre dello stesso anno. Per il tour dell'anno seguente si aggiunge alla band il tastierista Harald Sommerstad. Poco prima della partecipazione alla manifestazione Norwegian Quart-Festivalen alla band si aggiungono anche il batterista Halvor H\u00f8gh Winsnes e il bassista Henrik Wider\u00f8e. La formazione \u00e8 finalmente completa e cos\u00ec registra, a fine estate dello stesso anno, l'album \"Up for you &amp; I\". L'album viene pubblicato nel gennaio 2004, ed \u00e8 immediatamente un grande successo, stazionando per 24 settimane nella classifica norvegese e conquistandosi un disco d'oro e numerosi premi e nomination come miglior album norvegese dell'anno."}
{"id": "3206139", "revid": "838137", "url": "https://it.wikipedia.org/wiki?curid=3206139", "title": "Internationaler Raiffeisen Grand Prix 1996 - Doppio", "text": "Il doppio dell'Internationaler Raiffeisen Grand Prix 1996 \u00e8 stato un torneo di tennis facente parte dell'ATP Tour.\nBill Behrens e Matt Lucena erano i detentori del titolo , ma solo Behrens ha partecipato in coppia con Kelly Jones.\nBehrens e Jones hanno perso nel 1\u00ba turno contro Rikard Bergh e Shelby Cannon.\nSl\u00e1va Dosed\u011bl e Pavel V\u00edzner hanno battuto in finale 6\u20137, 6\u20134, 6\u20133 David Adams e Menno Oosting."}
{"id": "3206140", "revid": "217591", "url": "https://it.wikipedia.org/wiki?curid=3206140", "title": "Beati martiri della guerra civile spagnola", "text": ""}
{"id": "3206142", "revid": "196390", "url": "https://it.wikipedia.org/wiki?curid=3206142", "title": "Locomotiva 255", "text": ""}
{"id": "3206144", "revid": "1442080", "url": "https://it.wikipedia.org/wiki?curid=3206144", "title": "Wilkinson Championships 1996 - Singolare maschile", "text": "Il singolare del Wilkinson Championships 1996 \u00e8 stato un torneo di tennis facente parte dell'ATP Tour.\nKarol Ku\u010dera era il detentore del titolo, ma quest'anno non ha partecipato.\nRichey Reneberg ha battuto in finale 6\u20134, 6\u20130 St\u00e9phane Simian."}
{"id": "3206146", "revid": "838137", "url": "https://it.wikipedia.org/wiki?curid=3206146", "title": "Wilkinson Championships 1996 - Doppio maschile", "text": "Il doppio maschile del Wilkinson Championships 1996 \u00e8 stato un torneo di tennis facente parte dell'ATP Tour.\nRichard Krajicek e Jan Siemerink erano i detentori del titolo, ma hanno perso nel 1\u00ba turno contro Kenneth Carlsen e Frederik Fetterlein.\nPaul Kilderry e Pavel V\u00edzner hanno battuto in finale 7\u20135, 6\u20133 Anders J\u00e4rryd e Daniel Nestor."}
{"id": "3206148", "revid": "287204", "url": "https://it.wikipedia.org/wiki?curid=3206148", "title": "Pan gullich", "text": ""}
{"id": "3206151", "revid": "1905073", "url": "https://it.wikipedia.org/wiki?curid=3206151", "title": "Aprilia RS4", "text": "L'Aprilia RS4 \u00e8 una motocicletta sportiva prodotta dalla casa motociclistica italiana Aprilia dal 2011, nel 2017 il modello RS4 125 viene presentato con il nome del modello precedente (RS 125).\nIl contesto.\nCon i modelli della serie \"RS4\", l'Aprilia segue il filone delle moto da strada derivate dalle sorelle maggiori che partecipano alle competizioni, in questo caso l'Aprilia RSV4.\nLa denominazione \"RS4\" verr\u00e0 sostituita da \"RS\" nei modelli post 2017.\nLa serie \u00e8 stata pensata per affiancare e parzialmente sostituire la gamma produttiva \"RS\"; presentata per la prima volta durante l'EICMA del 2010 \u00e8 entrata in produzione nei primi mesi del 2011.\nLa carenatura, come nella sorella RSV4, mette in evidenza il telaio e motore, al frontale si ha un triplo faro anteriore, mentre il fanale posteriore \u00e8 a led.\nIl telaio \u00e8 lo stesso utilizzato dall'RS 50 dal 1999, con un forcellone per\u00f2 differente, la sospensione anteriore \u00e8 costituita da una forcella upside-down (steli rovesciati) da 41\u00a0mm capace di una corsa di 110\u00a0mm, con i foderi della stessa anodizzati rossi e neri.\nL'impianto frenante \u00e8 munito di un disco in acciaio inox da 300\u00a0mm di diametro con pinza radiale a quattro pistoncini con tubo freno in treccia metallica, supportato al posteriore da un disco da 220\u00a0mm con pinza flottante a singolo pistoncino con tubo freno in treccia metallica.\nLe cilindrate disponibili sono due: la prima con un propulsore monocilindrico, due tempi da 50 cm\u00b3 (D50B1) prodotto dalla Derbi e munito di miscelatore, la seconda con uno monocilindrico, quattro tempi da 125\u00a0cm\u00b3 (Derbi/Piaggio) raffreddato a liquido.\nNel 2017 la moto viene munita di ABS all'anteriore, questo porta il peso ad aumentare di 4 kg."}
{"id": "3206152", "revid": "223320", "url": "https://it.wikipedia.org/wiki?curid=3206152", "title": "Naru Osaka", "text": ""}
{"id": "3206168", "revid": "133557", "url": "https://it.wikipedia.org/wiki?curid=3206168", "title": "Rimaneggiamento osseo", "text": ""}
{"id": "3206174", "revid": "767487", "url": "https://it.wikipedia.org/wiki?curid=3206174", "title": "Gas Lipstick", "text": "Biografia.\nNato in Svezia nel 1971 inizia fin da piccolo ad amare la musica e in particolare la batteria quando riceve per regalo di Natale un piccolo tamburo. In seguito si trasferisce in Lapponia e successivamente a Helsinki dove frequenta il Conservatorio. Qui conosce gli HIM che lo invitano ad unirsi alla band come batterista nel 1998. Ha una figlia nata il 16 gennaio 2009 dalla moglie Natali sposata il 30 agosto 2008.\nIl 27 Gennaio 2015 annuncia la sua uscita dal gruppo.\nProgetti paralleli.\nHa partecipato alla produzione di un DVD degli Stratovarius come batterista. Oltre a essere il batterista degli Him \u00e8 anche il batterista della band Deathgrind finnica To Separate the Flesh from the Bones.\nNel 2017 \u00e8 entrato nel progetto Hallatar assieme a Tomi Joutsen (voce) e Juha Raivio (chitarra elettrica, tastiere), e ha preso parte alla registrazione dell'album \"No stars upon the bridge\".\nDopo lo scioglimento degli HIM, dal 2018 \u00e8 diventato batterista dei Flat Earth assieme a Linde, gi\u00e0 chitarrista degli HIM."}
{"id": "3206184", "revid": "729019", "url": "https://it.wikipedia.org/wiki?curid=3206184", "title": "Palazzo Reale Wang Derm", "text": "Il Palazzo Reale Wang Derm, o Palazzo Reale di Thonburi, \u00e8 situato nel quartiere di Thonburi a Bangkok in Thailandia, fu la residenza del re Taksin del Regno di Thonburi dal 1768 al 1782. \u00c8 attualmente la sede del quartier generale della Reale Marina Militare Thailandese.\nFu costruito come \"Palazzo Reale di Thonburi\" nel 1768 dal re Taksin, dopo che questi sconfisse i birmani che avevano distrutto nell'aprile del 1767 il Regno di Ayutthaya radendo al suolo la capitale. Riusc\u00ec nell'intento di scacciare gli invasori a soli sette mesi dalla capitolazione della citt\u00e0. Decise di trasferire la capitale a Thonburi per la sua posizione strategica vicino al mare, e da qui cominci\u00f2 la riunificazione del paese che si era spaccato dopo la distruzione di Ayutthaya. Anche questa impresa gli riusc\u00ec in breve tempo e si fece incoronare re nel nuovo Palazzo il 28 dicembre 1768. Con la sua ascesa al trono nacque il Regno di Thonburi di cui fu l'unico monarca. Non ebbe mai il tempo di ingrandire ed abbellire la citt\u00e0, impegnato come fu nelle guerre interne del Siam e in quelle espansionistiche, ed il Palazzo Reale fu l'unico edificio degno di nota costruito durante il suo breve regno.\nFu eretto sulla riva occidentale del fiume Chao Phraya, tra il Wat Arun, che il monarca ribattezz\u00f2 Wat Chaeng, e la vecchia fortezza Wichayen Fort (fatta costruire per le guarnigioni francesi dal re di Ayutthaya Narai nel XVII secolo), a cui Taksin diede l'attuale nome di Wichaiprasit Fort. Wat Arun, il forte ed il Wat Molee Lokayaram, sul lato sud, che esistevano gi\u00e0 prima, furono inglobati nel parco del nuovo Palazzo.\nDopo che Taksin manifest\u00f2 segni di squilibrio mentale, una rivolta popolare lo detronizz\u00f2 nel 1782. Un suo generale sed\u00f2 la ribellione, fece decapitare il re ed il 6 aprile 1782 divenne il nuovo sovrano del Siam Rama I, capostipite della dinastia Chakri che tuttora regna in Thailandia. Re Rama I spost\u00f2 la capitale sul lato opposto del Chao Phraya, di fronte a Thonburi, nell'allora piccolo villaggio di Bangkok, ribattezzandolo Rattanakosin. Qui fece costruire il nuovo Grande Palazzo Reale, mentre al Palazzo di Thonburi diede il nome attuale: Phra Racha Wang Derm \u0e1b\u0e23\u0e30\u0e27\u0e31\u0e15\u0e34\u0e1e\u0e23\u0e30\u0e23\u0e32\u0e0a\u0e27\u0e31\u0e07\u0e40\u0e14\u0e34\u0e21 (che significa Palazzo Reale Originale). L'area su cui sorgeva fu rimpicciolita e privata dei due templi ( wat).\nIl nuovo monarca stabil\u00ec che, per la sua strategica posizione sul fiume, fosse presidiato da membri della famiglia reale, un'usanza che fu rispettata fino al regno di re Rama V. Tra i pi\u00f9 famosi che vi risiedettero ci furono:\nPinklao, fratello di Rama IV, che gi\u00e0 viveva a Wang Derm, si fece costruire una sua residenza personale all'interno del parco, fu questo il primo edificio in stile occidentale nel Siam.\nTre furono i sovrani che nacquero a Wang Derm: Rama III, Rama IV e Pinklao, che quando fu nominato erede al trono (o Palazzo Davanti) dal fratello Rama IV fu investito di pari dignit\u00e0 reale, tanto da venire chiamato \"secondo re\".\nAlla morte del principe Chakrapadibhongse nel 1900, Rama V don\u00f2 il palazzo all'Accademia Navale, dando istruzioni che venissero preservate la sala del trono, la residenza di Pinklao, e il tempietto dedicato a Taksin. Nel 1944 l'Accademia Navale cambi\u00f2 locazione e da allora Wang Derm \u00e8 diventato il quartier generale della Marina Militare Reale Thailandese.\nIl Palazzo fu costruito in uno stile sobrio, lontano dal lusso con cui solitamente vengono erette le residenze reali, ed \u00e8 formato da due ali disposte a \"T\", quella settentrionale che \u00e8 la sala del trono, dove si riuniva la corte del re, e quella meridionale che era la residenza del sovrano.\nCollegamenti esterni.\nMappa di Google del Palazzo Reale Wang Derm"}
{"id": "3206185", "revid": "22475", "url": "https://it.wikipedia.org/wiki?curid=3206185", "title": "Chalcolestes", "text": "Chalcolestes \u00e8 un genere di libellule della famiglia Lestidae (sottordine Zygoptera).\nTassonomia.\nComprende due sole specie:\nEntrambe le specie erano in passato attribuite al genere \"Lestes\". Tuttavia alcuni caratteri morfologici delle larve, la mancanza di pruinosit\u00e0 nel torace degli adulti maturi e infine la particolare biologia riproduttiva, con ovideposizione in rametti di alberi e arbusti sovrastanti l'acqua, li differenziano dalle specie del genere \"Lestes\"."}
{"id": "3206186", "revid": "456487", "url": "https://it.wikipedia.org/wiki?curid=3206186", "title": "Comparazione tra Window Manager", "text": ""}
{"id": "3206190", "revid": "599013", "url": "https://it.wikipedia.org/wiki?curid=3206190", "title": "Aldo Nardi", "text": "Carriera.\nCresciuto nella Roma, esord\u00ec in Serie A nel corso della stagione 1948-1949; dopo una parentesi all'Empoli, la Roma lo cedette al Torino. Gioc\u00f2 poi, dopo la promozione del 1956-1957, nell'.\nVanta complessivamente 80 presenze e una rete in Serie A. Chiuse la carriera dopo aver giocato per varie stagioni nel . Nel '52 comparve in veste di calciatore nel film di Camerini \u201cGli eroi della domenica\u201d, con Raf Vallone, l'attore ex ala del Torino. Si tratta di una delle rarissime pellicole sportive non comiche girate in Italia. Nardi, nel film, marca nientedimeno che Liedholm, presente nel cast con Gren e Nordhal in persona.\nAl termine della sua carriera torn\u00f2 a vivere ad Alessandria; mor\u00ec nel 2001, a 70 anni."}
{"id": "3206192", "revid": "767487", "url": "https://it.wikipedia.org/wiki?curid=3206192", "title": "Corrispondenza d'amore", "text": "Corrispondenza d'amore (\"Love's Brother\") \u00e8 un film del 2004 diretto da Jan Sardi.\nLa colonna sonora contiene \"Oltre la tempesta\" di Francesco Sartori cantata da Salvatore Licitra con Marcelo \u00c1lvarez.\nTrama.\nGino ed Angelo sono due fratelli che vivono all'interno di una piccola e tranquilla comunit\u00e0 italo-australiana lontana dai grossi centri abitati. Angelo, un tipo timido ed insicuro, al contrario del fratello, decide che \u00e8 l'ora di fidanzarsi e trovare il vero amore. Cos\u00ec cerca di convincere, tramite corrispondenza, una bella ragazza italiana, Rosetta, a raggiungerlo in Australia per fidanzarsi. Ma \u00e8 talmente insicuro di s\u00e9 che nella lettera che le scrive, invece della sua, allega la foto del fratello, a suo avviso pi\u00f9 attraente. Ed infatti la ragazza se ne innamora subito e decide cos\u00ec di partire per la lontana Australia, e quando arriva, tutta la comunit\u00e0 \u00e8 pronta a festeggiare, ma \u00e8 proprio a questo punto che iniziano le sorprese."}
{"id": "3206196", "revid": "1305772", "url": "https://it.wikipedia.org/wiki?curid=3206196", "title": "Pietro Albertoni", "text": "Biografia.\nAppartenente a una famiglia con tradizioni mediche (il padre Giovanni era medico chirurgo) e risorgimentali, nel 1866, a soli sedici anni di et\u00e0, si arruol\u00f2 nelle file dei garibaldini e partecip\u00f2 alla battaglia di Bezzecca. Nel 1873 si laure\u00f2 in medicina a Padova e, dopo la laurea, entr\u00f2 nell'Istituto di fisiologia diretto da Filippo Lussana. A Padova port\u00f2 a termine studi su argomenti diversi di fisiologia del sistema digerente, del sistema nervoso, di fisiologia dello sviluppo e un lavoro di medicina legale sugli avvelenamenti.\nNel 1876 divenne professore incaricato di fisiologia a Siena, nel 1878 di materia medica all'universit\u00e0 di Genova, dove rimase fino al 1884, anno in cui ottenne l'insegnamento di materia medica a Bologna. A Bologna collabor\u00f2 a lungo con Icilio Guareschi, con cui fond\u00f2 \"La rivista di chimica medica e farmaceutica\" divenuta ben presto molto autorevole. Nel 1887 subentr\u00f2 alla cattedra di Fisiologia, vacante per la morte di Luigi Vella; inizi\u00f2 un quarantennale periodo caratterizzato da importanti ricerche soprattutto sulla fisiologia del sistema nervoso.\nFu eletto deputato per tre legislature per il collegio di Bozzolo: XVIII (1892-1895), XX (1897-1900) e XXI (1900-1904) per il gruppo radicale. Il 17 marzo 1912 fu nominato senatore del Regno.\nFu ammesso a numerose accademie italiane e straniere, fra cui l'Accademia dei Lincei.\nA Bologna gli fu intitolata la strada che corre parallela ad uno dei due lati dell'Ospedale Sant'Orsola, dividendolo dall'Ospedale Malpighi."}
{"id": "3206200", "revid": "767487", "url": "https://it.wikipedia.org/wiki?curid=3206200", "title": "La vita delle farfalle", "text": "La vita delle farfalle \u00e8 un film documentario del 1911 realizzato da Roberto Omegna con la collaborazione di Guido Gozzano, che mostra l'intero ciclo vitale delle farfalle (\"Parnassius apollo\").\nProduzione.\nLa prima edizione del documentario \"La vita delle farfalle\", realizzato da Omegna nel 1911, rappresenta un incontro tra la curiosit\u00e0 scientifica del cineasta torinese e l'opera poetica di Guido Gozzano, cugino di Omegna, che nello stesso anno stava progettando un poema, concepito alla maniera dei didascalici secentisti sulla vita di quegli animali, che lo attraevano e lo commuovevano per il loro aspetto delicato e misterioso.\nNell'ambito dei controversi rapporti di Gozzano con il cinema, improntati ad un misto di benevola attenzione e sprezzante rifiuto, il letterato scrive le didascalie per il documentario.\nLa pellicola venne realizzata in Val d'Ayas (Valle d'Aosta), nei pianori situati tra le localit\u00e0 di Antagnod e Fi\u00e9ry in circa 2 mesi nella primavera - estate del 1911. Per girare il film Omegna utilizz\u00f2 la tecnica delle \"riprese intervallate\".\nNei mesi successivi Gozzano si imbarca per l'India, dove si ferma per diverso tempo, ed il progettato poema sulle farfalle, di cui il documentario avrebbe dovuto essere una forma di anticipazione, non vedr\u00e0 mai la luce. Gozzano riuscir\u00e0 soltanto nel 1916, poco prima di morire, a pubblicare su \"L'Illustrazione italiana\" il racconto \"La messaggera marzolina\".\nIl documentario fu premiato quale migliore opera presentata per la categoria scientifica alla Esposizione Internazionale di Torino del 1911, organizzata in occasione del 50\u00ba anniversario dell'unit\u00e0 italiana. Ottenne anche un riconoscimento di 5.000 lire dal Ministero della pubblica istruzione per il suo valore didattico.\nNel 1921, dopo essere uscito dalla \"Ambrosio\", ormai avviata verso il fallimento a causa della crisi in cui era caduta la cinematografia italiana, Omegna realizzer\u00e0 in proprio un secondo documentario sullo stesso argomento e con lo stesso titolo che poi conferir\u00e0 al patrimonio dell'\"istituto Luce\" quando nel 1926 ne assumer\u00e0 la direzione della sezione scientifica. Una copia del primo documentario \u00e8 conservata presso il Museo nazionale del cinema di Torino."}
{"id": "3206208", "revid": "599013", "url": "https://it.wikipedia.org/wiki?curid=3206208", "title": "Wayland (protocollo)", "text": "Wayland \u00e8 un protocollo per server grafico per sistemi operativi Unix-like concepito per essere un'alternativa al X Window System.\n\u00c8 un software libero distribuito sotto i termini della licenza MIT.\nStoria.\nKristian H\u00f8gsberg, uno sviluppatore grafico di X.Org per linux che in precedenza aveva lavorato su AIGLX e DRI2, ide\u00f2 il progetto nel 2008 nel tempo libero, nel periodo in cui lavorava per Red Hat. H\u00f8gsberg ebbe la prima idea di sviluppo mentre stava guidando attraverso la citt\u00e0 di Wayland, nel Massachusetts, da questo deriva il nome. A partire dall'ottobre 2010 Wayland \u00e8 stato incluso tra i progetti freedesktop.org.\nCaratteristiche.\nWayland utilizza funzioni del kernel Linux come DRM (Direct Rendering Manager), KMS (Kernel Mode Settings) e GEM (Graphics Execution Manager) per gestire direttamente un compositing window manager integrato. Questa particolare architettura permette di ottenere prestazioni migliori rispetto a X Window System in quanto vengono eliminate alcune commutazioni di contesto mentre molte delle estensioni del protocollo X11 vengono implementate nelle API di Wayland.\nWayland \u00e8 stato pensato da subito come un sistema multiprocesso in cui ogni client grafico gestisce i propri frame indipendentemente dagli altri.\nA differenza dell'X Window System in cui esiste il server X.Org come standard de facto, con Wayland ogni desktop environment deve implementare il proprio server Wayland, il quale deve anche organizzare e mostrare i frame ricevuti dai vari client, svolgendo quindi il ruolo di compositor.\nUtilizzo.\nIntel e Nokia hanno utilizzato Wayland per l'ormai deprecato progetto MeeGo (fusione di Maemo e Moblin).\nMark Shuttleworth il 4 novembre 2010 ha annunciato che Wayland in futuro sarebbe stato il server grafico predefinito di Ubuntu, sostituendo X.Org. Nel mese di marzo 2013 ha per\u00f2 deciso di non adottare Wayland, ma MIR. Ad inizio 2017 \u00e8 tornato sui suoi passi annunciando il passaggio a Wayland entro la versione 18.04 LTS di Ubuntu. Successivamente \u00e8 stata annunciata la presenza di Wayland, assieme a Gnome, gi\u00e0 dalla versione 17.10. Nella LTS successiva, tuttavia, il team di Ubuntu \u00e8 tornato ad X.Org come impostazione predefinita; solo con la versione 21.04 Wayland \u00e8 nuovamente diventato il protocollo grafico predefinito. \nWayland \u00e8 stato inoltre adottato ufficialmente da Fedora dalla versione 25.\nLa community Debian ha pianificato il supporto a partire dalla versione 10 della distro."}
{"id": "3206209", "revid": "108720724", "url": "https://it.wikipedia.org/wiki?curid=3206209", "title": "Jett Rocket", "text": "Jett Rocket \u00e8 un videogioco, sviluppato da Shin'en Multimedia, per il servizio WiiWare, della console Nintendo Wii. Il titolo \u00e8 stato distribuito il 2 luglio 2010 in Europa e Australia, il 28 luglio 2010 in USA. Il gioco \u00e8 disponibile per il download, al costo di 1000 Nintendo point (equivalenti a 10 euro), anche in lingua Italiana. Durante la sequenza finale del gioco, viene menzionato un possibile Jett Rocket 2, anche se Shin'en non ha ancora rilasciato commenti al riguardo.\nModalit\u00e0 di gioco.\nJett Rocket, vanta una veste grafica in 3D, molto colorata, con cui il giocatore pu\u00f2 interagire, attraverso il protagonista. Il gioco \u00e8 stato realizzato, come un classico platform, il cui scopo \u00e8 raggiungere la fine di un livello, per eliminare tutti i circuiti, della PPP, che risucchiano l'energia, degli animali del pianeta Yoroppa.\nLo stile, in cui il gioco \u00e8 stato realizzato, ricorda molto Super Mario Galaxy. Come nel gioco di Nintendo, infatti, sono disponibili diverse power-up, come un jet, lo snowboard, il parapendio, eccetera. Questi strumenti servono al giocatore, per aiutarlo nel superare le varie insidie del gioco.\nAccoglienza.\nIl gioco ha diviso la critica in diverso modo: il voto massimo ricevuto \u00e8 stato un 9, datogli da NintendoWordReport, ma anche voti negativi, come dei 4, da riviste quali EDGE, che ha commentato dicendo: \"Gli errori presenti in questo gioco ricordano il periodo in cui gli sviluppatori stavano muovendo i primi passi nel mondo del 3D di Nintendo, su Nintendo 64\". NGamer UK, ha dato lo stesso voto di Edge, commentando con un pi\u00f9 vago messaggio: \"\u00c8 noioso\". Ci\u00f2 nonostante, il gioco ha portato a casa bei voti e una media del 70, su Metacritic."}
{"id": "3206213", "revid": "36233733", "url": "https://it.wikipedia.org/wiki?curid=3206213", "title": "Teologia Biblica", "text": ""}
{"id": "3206221", "revid": "287204", "url": "https://it.wikipedia.org/wiki?curid=3206221", "title": "Antonio Bert\u00e9", "text": "Giornalista pubblicista, laureato in Lettere Classiche. Sin da bambino ha sempre sentito un amore per l'arte ed una \"vocazione\" per la pittura. Dopo essersi affermato negli anni 60, dagli inizi degli anni 70, gi\u00e0 amato dal pubblico e ben accetto alla critica, comincia a diffondere la sua arte approfondendo e portando avanti un suo discorso originale, la sua pittura diviene sempre pi\u00f9 descrizione ed interpretazione di alti momenti di letteratura, musica e teatro. Questo avviene per mezzo di grandi cicli tematici dedicati a Federico Garc\u00eda Lorca (1970 e 1990), Alessandro Manzoni (1973), Kafka (1974), Eduardo e Pirandello (1980), \"La Morte di Pietra\" (1981) (ciclo dedicato al terremoto dell'Irpinia nel 1980), \"La Sabbia del Tempo\" (1984) (ciclo dedicato a Salvatore Di Giacomo), Leopardi (2006).\nAlla base della sua pittura vi \u00e8 la disamina del disagio esistenziale dell'uomo. Protagonista l'omonimo \"Omino\" Kafkiano, o il cosiddetto ormai \"Omino di Bert\u00e9\".\nI primi anni.\nAntonio Bert\u00e9, nasce a Napoli il 6 agosto del 1936 ma all'anagrafe \u00e8 dichiarato il 10 agosto 1936. Poich\u00e9 adorava la sua famiglia, la moglie ed i figli, poi i suoi nipoti, festeggiava quando tutti potevano essere presenti. Figlio di Giuseppe Bert\u00e9, Capitano di Lungo corso, insegnante presso l'allora Scuola Navale dell'Istituto di Portici, Scuola Parificata Cristo Re, ed Anna Stanziano. Antonio, detto \"Tonino\" in famiglia, era il primo di quattro fratelli, dopo di lui Gianni anche lui pittore conosciuto con lo pseudonimo di Giamberti, Rita, Concetta, detta \"Titina\". La famiglia ha origini calabre e sicule. Il ceppo \u00e8 tra Reggio e Messina. La provenienza \u00e8 francese. Antonio era nipote di un altro Giuseppe Bert\u00e9, \"zio Peppino\", padre di Mia Martini, Domenica Rita Adriana Bert\u00e8, che amava e stimava come cantante e come donna.\nA Napoli il giovane pittore vive nella zona dell\"'Infrascata\", quartiere popolare nelle adiacenze di via Salvator Rosa, tra Materdei e il Vomero. Adolescente frequenta gli studi dei maestri Vincenzo Vivo e Francesco di Marino quest'ultimo definito da Antonio Bert\u00e9 &lt; \"Uomo buono e vero pittore\" &gt;. Parler\u00e0 di lui nella \"Sabbia del Tempo\", opera dedicata a Salvatore Di Giacomo. Francesco Galante \u00e8 un altro maestro spesso citato. Tra i maestri napoletani a cui era particolarmente legato vi erano Raffaele Barscigli\u00e8 e Alfonso Grassi; ad entrambi rester\u00e0 vicino fino alla loro scomparsa. Tiene la sua prima personale a 16 anni nella sacrestia della Chiesa dei Notari a Salvator Rosa. Diplomatosi, appena ventenne, comincia ad insegnare nel riformatorio Carlo III ed ancora in vari brefotrofi della Campania. Scrive il critico Salvatore di Bartolomeo -\"In questo periodo, il dramma dell'uomo diventa insegnamento di vita e si forma l'animo dell'artista\"-. Nel 1960 sposa Livia Langella. Dal loro matrimonio nasceranno tre figli Anna Stella, Giuseppe, Pia.\nL'affermazione.\nDal 1960 al 1970, Bert\u00e9 si afferma come artista. Quegli anni sono ricchi di mostre, premi, riconoscimenti ed attestati in Italia tra i quali: il primo premio citt\u00e0 di Napoli con il dipinto \"Bove al lavoro\" (1966), la medaglia d'oro al Premio Paestum dell'EPT di Salerno per la pittura (1966); il premio nazionale di pittura Cavalleggeri Aosta medaglia d'argento per l'opera \"Porto d'Ancona\"; nel 1970 \u00e8 \"Pittore dell'Anno\" e vince il \"Trofeo Italia\" per la pittura; si aggiudica poi il \"Maggio Romano\" con la medaglia d'oro dell'Accademia di S.Marco; nel 1971 con il ciclo \"I Superstiti\" si guadagna nuovamente il premio \"Pittore dell'Anno\"; sempre per \"I Superstiti\" riceve da Paolo VI la Medaglia d'oro; nel 1972 l'Oscar per la pittura e ancora il \"Trofeo Italia\".\nDal 58 ai primi anni 70 le personali si svolgono a Roma (Galleria Antares), Napoli (Galleria La Barcaccia), Lecce (Galleria Il Sedile), Foggia (Palazzetto delle Arti e Galleria Marconi), Taranto (Galleria Cassano), Firenze (Galleria Michelangelo), Palermo (Galleria del Banco di Sicilia), Catanzaro (Galleria Mattia Preti), Lamezia Terme (Galleria Terina), Varese (Galleria La Bilancia), Merano (Galleria L'Ancora), Salerno (Galleria Castellano), Cosenza (Galleria La Bussola), Jesi (Galleria La Cornice), Matera (Galleria Scaletta), Cagliari (Galleria Porta d'Oro), Milano (Galleria Schettini 2) dove per la prima volta incontra Massimo Campigli, di cui amava il ricordo. Infatti due sono i personaggi che hanno accompagnato sempre, le sue personali e i libri collegati ai cicli pittorici, Massimo Campigli e Renato Guttuso. Estimatore della musica classica e dell'antica canzone napoletana, amico dei grandi maestri Roberto Murolo, Nunzio Gallo, Carlo Missaglia e tanti altri. Spesso ha illustrato le copertine dei loro album o talvolta composto parole per la musica. Nel 1967 e nel 1969 ha illustrato per televisione canzoni del Festival della Canzone Napoletana vincendo il primo premio del concorso di pittura collegato con il quadro della canzone \"Freva 'e gelusia\" (1967).\nTorre Caselli.\nNel 1969 trasferisce l'abitazione e lo studio a Torre Caselli, villa di campagna dei Marchesi Caselli, nella zona dei Colli Aminei.\nQuel luogo diventer\u00e0 un Cenacolo dell'arte e della Cultura vi saranno ospiti tra gli altri Domenico Rea, Michele Prisco, Emilio Notte, Vittorio Como, Aldo De Francesco, Nello Pandolfi, Aldo Angelini, Amedeo Clarizia, Alfredo Schettini, Antonio e Rosalba Pecci, Roberto Murolo, Nunzio Gallo, Albino Froldi, Gabriele Zambardino, Carmine Vitagliano, Gaetano Palisi, Aristide La Rocca, A. Cantalamessa, Michele Loria, Silvio Mastrocola, sar\u00e0 proprio l'amico Silvio a tenere il discorso commemorativo organizzato, dalla famiglia, nella sala di S.Chiara a Napoli, il 17/10/2009, a tre mesi dalla scomparsa. La moglie Livia insegnante vi aprir\u00e0 la Scuola Apollo 11. La firma dell'artista sulla facciata era visibile fino ai primi anni '10 dell'XI secolo, sebbene l'edificio sia da tempo in rovina; oggi non \u00e8 pi\u00f9 visibile perch\u00e9 coperta da un murale . Molte storie si ascoltano su quella casa, che non era di sua propriet\u00e0 come molti credevano, gioco forza, fu costretto a lasciarla come abitazione poco dopo il terremoto del 1980, lo studio vi rester\u00e0 fino all'inizio degli anni 90. Una cosa \u00e8 certa l'artista amava molto quella casa e poich\u00e9 anche le case hanno un'anima, la casa amava lui.\nDal 1988 abiter\u00e0 a via G.Lorenzo Bernini n\u00ba45, l'ultimo studio \u00e8 sito nell'abitazione, dove risiede la moglie Livia. La coppia molto unita, avrebbe compiuto 50 anni di matrimonio nel 2010.\nLa casa \u00e8 l'espressione dell'artista, con le sue opere, le sue onorificenze, i tanti libri, il suo pianoforte, il suo cavalletto con su l'ultimo quadro incompiuto e l'ultima tavolozza.\nIn questo periodo, dal 1970 circa ha iniziato a collaborare con la rivista trimestrale di arte, cultura e scienza \"Tempo Nuovo\" il cui direttore era Luigi Santucci. Nella seconda met\u00e0 degli anni settanta divenne responsabile di tale rivista, le cui illustrazioni inerenti ai diversi articoli riportavano graficamente le sue opere. Spesso da tale rivista tuttora sono prese le immagini di sue opere e utilizzate in testi scolastici tra cui \"Impius Miles\" ed altre antologie in uso per le scuole medie di primo e secondo grado per lo pi\u00f9 edite dalla casa Editrice Ferraro. Ha partecipato alla rivista letteraria \"Contenuti\" edita a Cosenza e curata dal suo caro amico, professore, scrittore, letterato e giornalista Giuseppe Leonetti Micera. (Molte recensioni, dell'amico Leonetti Micera, sono riportate nelle pubblicazioni dell'artista.) Entrambi dalla seconda met\u00e0 degli anni settanta crearono e diressero, la rivista settimanale \"Il Gruppo\" sempre edita a Cosenza.\nL'Arte Sacra.\nParticolare attenzione l'artista ha dedicato all'Arte Sacra. Ha partecipato a diverse edizioni della Biennale di Arte Sacra con il riconoscimento di essere tra i primi interpreti di tale arte. Nel 1975 sempre alla Biennale d'Arte Sacra sar\u00e0 vincitore col \"Primo Premio assoluto\". Nel 1971 riceve la medaglia d'oro ed una benedizione particolare da Papa Paolo VI per il messaggio umanitario espresso nell'opera\"I Superstiti\". Nel 1983 riceve la Medaglia d'oro di Giovanni Paolo II per un'altra vittoria alla XII Biennale d'Arte sacra. Successivamente, parteciper\u00e0 ad essa in varie forme ed espressioni per tutta la vita. Mettendo spesso la sua opera a disposizione dell'umanit\u00e0, \u00e8 stato l'autore del manifesto per la giornata Missionaria Mondiale del 1972. Ha fatto parte del Movimento Artistico Terzo Mondo (MATM) collegato alle attivit\u00e0 missionare del PIME. Ha dipinto la Pala d'altare della Chiesa di S.Maria del Rosario a Fuscaldo Marina (CS) e successivamente una seconda opera l'Ultima Cena. Entrambi i dipinti sono tuttora visibili nella Chiesa.\nI grandi Cicli.\nA partire dal 1970 Bert\u00e9 ha iniziato a produrre opere pittoriche, o personali tematiche, frutto di un profondo studio, sugli autori e sulle loro opere (letterati, musicisti, filosofi, o grandi uomini del nostro tempo o di epoche passate), il cui messaggio Umanitario \u00e8 giunto fino a noi ed \u00e8 tuttora attuale. Tale studio approfondito sfociava in una lettura creativa in chiave pittorica ed in una personale inaugurativa, che si sarebbe ripetuta con nuove opere per diversi anni in localit\u00e0 diverse e spazi espositivi diversi, dando cos\u00ec vita ad un \"ciclo tematico\", poich\u00e9, l'impegno nello studio, l'immedesimazione dell'artista nel pensiero dell'autore, la sua espressivit\u00e0 artistica, necessitava di continuare ad evolversi, in rapporto allo studio e all'amore profuso, quasi una sorta di Inizio e di Fine che poteva essere successivamente ripreso negli anni, con modalit\u00e0 e approcci completamente diversi. Tali cicli erano comunque intervallati da altre mostre su svariati temi. Sembra come diceva il grande Critico d'arte, Piero Girace: \"Bert\u00e9 non pu\u00f2 stare senza dipingere\", e alla domanda quando l'incontravi, di cosa si stesse interessando, ti rispondeva sempre un po' timidamente e sorridente: \"Sto preparando una Mostra\". I cicli si configurano come interpretazioni originali di autori, personaggi o eventi passati o contemporanei. Ogni ciclo spazia su un periodo di tre, quattro o pi\u00f9 anni, suddivisi in una prima fase di studio e una seconda in cui il ciclo, ogni volta arricchito da nuovi dipinti, \u00e8 presentato in diverse mostre. \u00c8 da notare come i cicli si sovrapposero alla sua produzione di opere pittoriche \"tradizionali\" (o comunque non inserite in un ciclo) quali nature morte, marine, ritratti, paesaggi, soprattutto volti di alcuni personaggi celebri come Tot\u00f2, Eduardo De Filippo ed Anna Magnani, che continu\u00f2 incessante essendo l'artista molto prolifico (una valutazione conservativa stima a circa 3000 il numero di dipinti prodotti).\nNel 1970 dopo una serie di riconoscimenti comincia il suo primo vero Ciclo Tematico legato alla letteratura, con l'illustrazione dell'opera di Federico Garc\u00eda Lorca. la personale fu curata in collaborazione con la Spagna, la famiglia Lorca, e si tenne all'Istituto di Cultura Spagnola \"Santiago\" di Napoli, con il nome di Omaggio a Federico Garcia Lorca, nel catalogo ogni dipinto \u00e8 associato ai versi del poeta con una scelta precisa, costituendo un percorso nell'opera di Lorca illustrato e spiegato per mezzo della pittura. Nella prefazione dell'Omaggio Carlo Bo scrisse: \"Mi sembra che il pittore... abbia colto gran parte della poesia di Lorca o, per meglio dire, sia entrato direttamente nel cuore del grande poeta [...]\". Le poesie, i commenti, le recensioni sono sempre poste nella pubblicazione nelle due lingue italiano e spagnolo. L'artista introdusse l'Opera con una frase di F.G.Lorca..\"Sar\u00f2 sempre dalla parte di coloro che non hanno nulla, a cui viene negata persino la tranquillit\u00e0 di quel nulla ...\". Questa citazione spesso accompagner\u00e0 ed introdurr\u00e0 altre opere tematiche.\nScrive Antonio Bert\u00e9 come introduzione alla sua opera: \"Non \u00e8 stato un pretesto per me affrontare Garcia Lorca per recuperarlo, nel solito e ricorrente omaggio. Con sentimento e coscienza ho cercato di chiarire con lui i motivi pi\u00f9 tremendi e pi\u00f9 banali del nostro tempo\".\nL'anno successivo, 1971, con una personale alla galleria l'Isolotto di Napoli, fu presentato il ciclo \"I Superstiti\". Ciclo dedicato alle grandi personalit\u00e0 del XX secolo il cui messaggio umanitario \u00e8 sopravvissuto a loro ed \u00e8 giunto fino a noi. Anche in questo caso ogni dipinto \u00e8 accostato ad una frase o un verso. Le opere del ciclo dei \" Superstiti\" furono esposte in tutta Italia tra cui Palermo al Teatro Massimo.\nPalermo diventer\u00e0 una citt\u00e0 molto amata dall'artista, per le sue affinit\u00e0 con Napoli.\nQuindi di seguito i principali cicli dipinti dall'artista:\nTra questi il ciclo de \"La Morte di Pietra\", una serie di dipinti ispirati al terremoto dell'Irpinia 1980, fu realizzato col Patrocinio di Comuni, Regioni e Ministero dei Beni Culturali ed esposto nella basilica di Santa Chiara a Napoli, al Palazzo Reale di Caserta, al museo di Avellino, a Salerno, e al teatro Massimo di Palermo.\nHa continuato sempre ad interpretare in modo originale l'arte di Tot\u00f2, della Magnani, di Eduardo De Filippo. Uno studio particolare \u00e8 stato dedicato alla regione Basilicata con la mostra \"Sassi e Nuvole\" (Matera 1973, Galleria Scaletta). Ha dipinto anche su lamina d'argento in un ciclo denominato \"Gli Argenti di Antonio Bert\u00e9\".\nPremi e riconoscimenti principali.\nHa partecipato a numerosi concorsi di pittura vincendo il primo premio. Le mostre personali si sono tenute in tutta Italia e all'Estero. Sono da ricordare: Udine, Venezia, Trieste, Milano, Firenze, Roma, Palermo (della quale \u00e8 Cittadino Onorario), Foggia, Bari, Lecce, Potenza ed all'Estero: New York, Parigi, Amsterdam ed Enschede (Paesi Bassi), Spagna, Stoccarda (Germania), Nuova Zelanda (Auckland e Wellington), Giappone."}
{"id": "3206230", "revid": "2039709", "url": "https://it.wikipedia.org/wiki?curid=3206230", "title": "Cinzia Molena", "text": "Biografia.\nNata a Saronno, dopo alcuni lavori saltuari come comparsa in programmi nazionali e valletta per l'emittente locale Antennatre, esordisce come concorrente nella quinta edizione del reality show Grande Fratello nella stagione 2004-2005, venendo eliminata nel corso della sesta puntata con il 36% dei voti.\nSuccessivamente, inizia a studiare recitazione. Prende parte al film Il viaggio con la regia di Ettore Pasculli e recita nella serie televisiva Carabinieri nel 2004. \nNel 2006 \u00e8 tra i protagonisti della sit-com Andata e ritorno e nel 2007 prende parte ad altre due sitcom televisive: Belli dentro e Piloti. Sempre nel 2007 partecipa alle serie TV Un ciclone in famiglia con la regia di Carlo Vanzina, e Crimini bianchi con la regia di Paolo Massari. \nNel 2008 lavora per la televisione: recita nella serie di Rai 2 Questo \u00e8 amore con la regia di Riccardo Milani, ed \u00e8 inviata della trasmissione comica Pirati su Rai 3. Negli anni, ha inoltre condotto due programmi sul cinema (su Sky) ed \u00e8 stata inviata per il programma musicale di Rai 2 CD Live estate.\nNel 2011 ha fatto parte del cast ricorrente della popolare soap opera di Canale 5 \"CentoVetrine\" con il ruolo di \"Livia Frigerio/Alena Preston\". \nNello stesso anno viene coinvolta nel caso Ruby: lei ed altre starlettine farebbero parte del gruppo che i media hanno ribattezzato \"olgettine\".\nIndagata nell'inchiesta Ruby Ter, per falsa testimonianza in difesa dell'allora premier Silvio Berlusconi, il 6 novembre 2015 il gip accoglie la richiesta di archiviazione della Procura di Milano per mancanza di prove."}
{"id": "3206233", "revid": "599013", "url": "https://it.wikipedia.org/wiki?curid=3206233", "title": "Nikolaos Ge\u014drgeas", "text": "Carriera.\nClub.\nDopo aver giocato con Kalmata e PAS Giannina, nel 2001 si trasferisce all', squadra in cui ha milita fino a fine carriera."}
{"id": "3206235", "revid": "110157", "url": "https://it.wikipedia.org/wiki?curid=3206235", "title": "Rent (singolo)", "text": "Rent \u00e8 un singolo del gruppo musicale britannico Pet Shop Boys, il terzo estratto dal secondo album in studio \"Actually\" e pubblicato il 12 ottobre 1987.\nLa canzone.\nIl testo di \"Rent\" narra di una relazione basata esclusivamente su interessi finanziari, il che lascia intendere che possa trattarsi di un rent boy. Il brano entr\u00f2 nella Top10 britannica, piazzandosi all'ottava posizione.\nFra i b-side del singolo compare \"I Want a Dog\", brano che i Pet Shop Boys ri-pubblicarono in una versione differente nel loro album \"Introspective\" (1988).\nVideo musicale.\nIl videoclip di \"Rent\" fu diretto da Derek Jarman. Esso narra due storie: la prima, filmata in bianco e nero, mostra Lowe che arriva alla stazione di King's Cross il quale, sceso dal treno, cammina tranquillamente. Nella seconda storia, filmata a colori, si vede Margi Clarke come la partner di un lord inglese (interpretato dal 7\u00ba marchese di Bath, Alexander Thynn), il quale celebra una cena con diverse persone altolocate. Il testo \u00e8 cantato dallo chauffeur, interpretato da Tennant. La donna, che si dimostra annoiata durante la cena in quanto nessuno le dimostri attenzione, finisce per uscire di casa e farsi portare in stazione dall'autista, appunto Tennant. Successivamente lei incontra Lowe dentro la stazione e si abbracciano."}
{"id": "3206236", "revid": "33689", "url": "https://it.wikipedia.org/wiki?curid=3206236", "title": "Guglielmo (scultore)", "text": " \nBiografia.\nEra, insieme a Biduino, uno dei pi\u00f9 illustri e famosi scultori che operarono al duomo di Pisa nel XII secolo.\nDai documenti sappiamo che era a capo di un gruppo di scultori specializzati in sculture di tipo pi\u00f9 plastico, mentre l'altro gruppo, guidato da Rainaldo, era specializzato in intagli molto fini di gusto arabeggiante.\nDi lui si sa piuttosto poco, a parte la circostanza, trasmessa da un'iscrizione perduta, che nel 1162 (dopo quattro anni di lavoro) concluse il Pergamo di Guglielmo per il duomo di Pisa."}
{"id": "3206241", "revid": "287204", "url": "https://it.wikipedia.org/wiki?curid=3206241", "title": "Odette de Champdivers", "text": "Odette de Champdivers era la nona figlia femmina dei quattordici figli di Odin de Champdivers (1330-1398), \"maitre de comptes\", e di Alic\u00e9 de Beauvidres (1360-1406); la sua famiglia apparteneva all'antica nobilt\u00e0 borgognona ed aveva preso parte a numerose crociate.\nBiografia.\nDopo la morte di Filippo d'Orl\u00e9ans, Odette fece il suo ingresso alla corte francese. La regina Isabella di Baviera, moglie di Carlo VI, soffriva di una violenta schizofrenia, e Odette, dama di compagnia di Isabella fin dall'et\u00e0 di undici anni, dovette spesso subirne le violenze. Successivamente le fu proposto, a causa della sua bellezza, di sostituire Isabella nel letto del re, ad appoggiare il partito borgognone; Odette divenne amante del re fin dai suoi quattordici anni, dando alla luce nel 1407, a ventidue anni, una figlia chiamata Margherita. \nDopo la morte di Carlo VI, nel 1423, Odette si dovette rifugiare a Saint-Jean-de-Losne, a causa del partito favorevole ai Valois, stabilendosi poi nell'albergo \"La Croix de Fer\" a Digione. Tramite un suo amico, il monaco Etienne Chariot, invi\u00f2 a re Carlo VII notizie sui movimenti delle truppe del duca Filippo III di Borgogna e degli inglesi. Chariot fu per\u00f2 catturato e impiccato dai borgognoni e Odette portata in giudizio, dove si difese con coraggio e fu privata di tutti i suoi beni. Mor\u00ec a Parigi in estrema povert\u00e0. A causa del suo potere politico era stata soprannominata \"La petite reine\" (la piccola regina)."}
{"id": "3206254", "revid": "36426", "url": "https://it.wikipedia.org/wiki?curid=3206254", "title": "Mesangio", "text": "All'interno del glomerulo renale, il mesangio \u00e8 costituito dall'insieme di particolari cellule, dette cellule mesangiali, disposte intorno ai capillari glomerulari ed immerse in una matrice amorfa, la matrice mesangiale\nStruttura.\nLe cellule mesangiali hanno forma irregolare e nucleo denso. Il citoplasma avvolge con i suoi prolungamenti le pareti dei capillari glomerulari, insinuandosi fra l'endotelio e la membrana basale. La presenza di filamenti di actina e miosina conferisce a queste cellule una certa capacit\u00e0 contrattile. Esse sono pi\u00f9 numerose in prossimit\u00e0 del polo vascolare del corpuscolo renale, dove sono in rapporto di contiguit\u00e0 con altre cellule simili, poste al di fuori del corpuscolo, tra l'arteriola afferente e quella efferente. Quest'ultimo gruppo di cellule, nel suo complesso, prende il nome di \"mesangio extraglomerulare\" ed appartiene funzionalmente all'apparato iuxtaglomerulare.\nLa matrice mesangiale \u00e8 una sostanza amorfa che contiene glicosaminoglicani, fibronectina e laminina. Si credeva che fossero i podociti e le cellule endoteliali glomerulari a formarla, ma in realt\u00e0 oggi si ritiene che sia prodotta dalle stesse cellule mesangiali.\nFunzione.\nLe cellule mesangiali, contraendosi e rilasciandosi, possono regolare il calibro dei capillari glomerulari. In particolare, la contrazione di queste cellule determina una riduzione dell'afflusso di sangue all'interno del glomerulo, con conseguente riduzione della filtrazione renale e quindi dell'escrezione di acqua, sodio e altre sostanze.\nQueste cellule hanno anche un ruolo nei meccanismi dell'infiammazione e dell'immunit\u00e0, in quanto possono sintetizzare citochine, chemochine e fattori di crescita, sostanze coinvolte anche nella patogenesi delle glomerulonefriti (specialmente nel caso della glomerulonefrite di Berger e della glomerulonefrite post-streptococcica).\nInfine, come \u00e8 stato dimostrato nelle colture cellulari, le cellule mesangiali sono dotate di attivit\u00e0 fagocitaria nei confronti di proteine, immunocomplessi e particelle colloidali presenti nella matrice e provenienti dal circolo ematico.\nPatologia.\nIl mesangio rappresenta una delle possibili sedi di deposito degli immunocomplessi in alcune glomerulonefriti. In particolare, nella glomerulonefrite a depositi mesangiali di IgA (malattia di Berger), la deposizione nel mesangio di immunocomplessi formati in circolo (o la loro formazione \"in situ\") provoca inizialmente la lisi delle cellule mesangiali; quindi una aumentata proliferazione delle stesse, indotta da fattori di crescita come il PDGF prodotto in seguito all'infiammazione; infine una sclerosi fibrosa, indotta dal TGF-\u03b2 prodotto dalle stesse cellule mesangiali."}
{"id": "3206262", "revid": "767487", "url": "https://it.wikipedia.org/wiki?curid=3206262", "title": "Ted van der Parre", "text": "Ha anche partecipato nel 1994 ma \u00e8 finito ottavo, a causa di un infortunio. Ha vinto dei concorsi di forza nei Paesi Bassi nel 1991, 1992, 1994. Nonostante abbia vinto il World's strongest man solo una volta, viene considerato l'uomo pi\u00f9 forte della storia, per il suo peso (159\u00a0kg), la sua altezza (213\u00a0cm, la pi\u00f9 alta nella storia del World's strongest man) e il suo IMC, ovvero la misurazione del suo grasso corporeo (35, la pi\u00f9 bassa della storia del World's strongest man, il che significa che pesava pi\u00f9 per i suoi muscoli che per il suo grasso."}
{"id": "3206265", "revid": "1776051", "url": "https://it.wikipedia.org/wiki?curid=3206265", "title": "Live Rebirth", "text": "Live Rebirth \u00e8 il terzo album live del gruppo black metal svedese Dissection, pubblicato nel marzo 2010 da High Roller Records.\nSi tratta di un'edizione limitata a 1.000 copie e pubblicata solo come doppio vinile. Il disco, registrato al concerto di riunione della band il 30 ottobre 2004, comprende anche la traccia \"Black Horizons\" e dei dietro le quinte visibili solo inserendolo in un computer."}
{"id": "3206266", "revid": "92723", "url": "https://it.wikipedia.org/wiki?curid=3206266", "title": "Eparchia di Van Nuys", "text": ""}
{"id": "3206280", "revid": "712828", "url": "https://it.wikipedia.org/wiki?curid=3206280", "title": "Organizzazione Zenom", "text": ""}
{"id": "3206284", "revid": "135224", "url": "https://it.wikipedia.org/wiki?curid=3206284", "title": "Tong sui", "text": " \nTong sui (caratteri cinesi: \u7cd6\u6c34; pinyin: t\u00e1ng shu\u01d0; jyupting: tong4 seoi2; traduzione: acqua zuccherata), o anche tim tong (caratteri cinesi: \u751c\u6e6f; pinyin: ti\u00e1n t\u0101ng; jyupting: tim4 tong1; traduzione: zuppa dolce), \u00e8 un termine comune per indicare qualsiasi tipo di zuppa dolce o crema pasticcera calda che si serve come dessert alla fine dei pasti nella cucina cantonese.\nDiffusione.\nEssendo una specialit\u00e0 cantonese, il \"Tong sui\" si trova raramente in altre cucine regionali cinesi. Nelle comunit\u00e0 cantonesi all'estero, i dessert sotto forma di zuppa non vengono riconosciuti come facenti parte di una categoria a s\u00e9 stante, e cos\u00ec il termine \"tong sui\" non viene mai usato.\nAd Hong Kong ed in Malaysia esistono tantissime variet\u00e0 di tong sui, cosicch\u00e9 nei tipici mercati alimentari e notturni si sono venute a creare bancarelle che vendono esclusivamente questi diversi tipi di dessert. Tali bancarelle sono divenute popolari anche nelle comunit\u00e0 sinofone oltreoceano, tanto che si possono trovare in diversi luoghi di Canada, Australia e Stati Uniti.\nNella cucina vietnamita, esiste un dessert simile al tong sui, che viene chiamato \"ch\u00e8\"."}
{"id": "3206287", "revid": "1982", "url": "https://it.wikipedia.org/wiki?curid=3206287", "title": "Sommosse razziali di York", "text": "Con l'espressione sommosse razziali di York ci si riferisce ad un periodo di disordini di matrice razziale avvenuto a York, in Pennsylvania, durante il 1969.\nTali disordini furono scatenati dall'uccisione di un abitante nero della cittadina e culminarono con l'uccisione di Lillie Belle Allen, una visitatrice estranea agli scontri.\nGli scontri trovarono terreno fertile in una nettissima separazione della vita della piccola cittadina in \"aree bianche\" e \"aree nere\" e nell'emarginazione della popolazione di colore dalla vita pubblica e dall'agio materiale dei bianchi. E anche nelle intimidazioni che la polizia bianca metteva continuamente in atto sui neri, inasprite alla pretesa di diritti da parte di questi ultimi.\nI tumulti iniziarono il 17 luglio 1969 dopo che fu sparato al diciassettenne Taka Nii Sweeney, presumibilmente dal membro di una gang di bianchi, anche se non identificato. Quel pomeriggio le gang di bianchi e di neri diedero vita a scontri violenti.\nLa violenza esplose, diversi edifici vennero dati alle fiamme e la polizia inizi\u00f2 a barricare i quartieri neri. Ci furono pi\u00f9 di 60 feriti, 100 arresti e interi isolati incendiati. Il poliziotto bianco Henry C. Schaad venne ucciso mentre sorvegliava la citt\u00e0 a bordo della sua auto.\nTale uccisione fu seguita da manifestazioni della cittadinanza bianca alle quali presero parte anche i poliziotti, fra cui Charles H. Robertson, futuro sindaco della citt\u00e0. Le manifestazioni in questione furono connotate da slogan razzisti e dall'ideologia del White Power.\nUn ulteriore omicidio ebbe luogo durante la quinta notte di scontri, il 21 luglio. Un'automobile con a bordo cinque visitatori afroamericani pass\u00f2 attraverso un quartiere bianco e l\u00ec fu intrappolata da diverse persone e data alle fiamme. La guidatrice Lillie Belle Allen rimase uccisa.\nQuesti avvenimenti furono caratterizzati da vicende giudiziarie piuttosto oscure, alcune delle quali protrattesi a lungo, specialmente per quanto riguarda l'ex sindaco di York, Charles Robertson."}
{"id": "3206289", "revid": "107751902", "url": "https://it.wikipedia.org/wiki?curid=3206289", "title": "Pala del beato Nicola da Tolentino", "text": "La Pala del beato Nicola da Tolentino, o Pala Baronci \u00e8 un dipinto smembrato e parzialmente perduto (olio su tavola, misure ignote) di Raffaello Sanzio e Evangelista da Pian di Meleto, primo assistente alla bottega di Giovanni Santi, padre di Raffaello, databile al 1500-1501 e conservato in vari frammenti in musei italiani ed esteri. L'opera \u00e8 la prima documentata dell'artista che, all'epoca diciassettenne, \u00e8 gi\u00e0 indicato nel contratto come \"magister\".\nStoria.\nLa pala venne allogata il 10 dicembre 1500 a Raffaello ed Evangelista da Pian di Meleto, storico assistente di suo padre Giovanni Santi, da Andrea di Tommaso Baronci per decorare la propria cappella familiare nella chiesa di Sant'Agostino a Citt\u00e0 di Castello. Nel contratto \u00e8 interessante notare come Raffaello, poco pi\u00f9 che esordiente, venga gi\u00e0 menzionato come \"magister Rafael Johannis Santis de Urbino\", e prima dell'anziano collaboratore, testimoniando ufficialmente come venisse gi\u00e0, a diciassette anni, ritenuto pittore autonomo dall'apprendistato concluso. L'opera venne consegnata il 13 settembre 1501.\nNel 1789 venne gravemente danneggiata da un terremoto. Allora si decise di sezionarla, per ritagliare le parti meglio conservate. Fino al 1849 vennero tenuti in Vaticano, poi andarono dispersi.\nDescrizione e stile.\nDell'opera originaria esiste una copia parziale del 1791 di Ermenegildo Costantini, conservata nella Pinacoteca comunale di Citt\u00e0 di Castello, e alcuni disegni preparatori (all'Ashmolean Museum di Oxford e al Mus\u00e9e des Beaux-Arts di Lilla), che permettono di farsi un'idea della composizione originaria.\nAl centro si trovava Nicola da Tolentino, allora ancora beato, che schiacciava il demonio, affiancato da tre angeli con cartigli: due in coppia a destra e uno solitario a sinistra. In mano il santo reggeva un libro aperto e un lungo crocifisso. La parte superiore della pala, assente nella copia settecentesca, mostrava una triplice incoronazione del santo, da parte dell'Eterno in una mandorla di cherubini, da parte della Vergine Maria inginocchiata e da parte di sant'Agostino con gli abiti vescovili. Lo sfondo doveva essere composto da un'ampia arcata, aperta sul paesaggio.\nLa predella infine mostrava storie del santo.\nI frammenti conosciuti sono:\nL'attribuzione di questi frammenti non \u00e8 per\u00f2 univoca e alcune parti, soprattutto quelle a Detroit e a Napoli, sono assegnate talvolta a Evangelista. La figura dell'Eterno \u00e8 di impostazione peruginesca e arcaica, che si trova anche in opere del padre di Raffaello, come la \"Pala Buffi\" per la chiesa di San Francesco a Urbino. Pi\u00f9 convincenti sono la Vergine e gli angeli, in cui si scorgono influenze dei modi contemporanei di Pinturicchio. La concezione della tavola deve comunque spettare unicamente a Raffaello, come dimostrano i disegni preparatori. Essi hanno una qualit\u00e0 e una scioltezza sicuramente maggiori di quelle del maestro Perugino."}
{"id": "3206290", "revid": "287204", "url": "https://it.wikipedia.org/wiki?curid=3206290", "title": "Angelo (Raffaello)", "text": ""}
{"id": "3206299", "revid": "729019", "url": "https://it.wikipedia.org/wiki?curid=3206299", "title": "United States Steel", "text": "La U.S. Steel (\"United States Steel Corporation\") \u00e8 un produttore di acciaio degli Stati Uniti che svolge importanti attivit\u00e0 in Europa centrale. La societ\u00e0 venne fondata nel 1901 da J.P. Morgan e Elbert H. Gary a seguito della fusione della \"Federal Steel Company\" e della Carnegie Steel Company.\nStoria.\nLa \"US Steel\" nacque nel 1901 dalla fusione di numerose acciaierie statunitensi, che permise ad Andrew Carnegie, di far passare la sua quota di mercato negli Stati Uniti, fra il 1880 ed il 1900, dal 10% al 30% .\nA seguito dell'industrializzazione seguita alla guerra di secessione (1865), la crescita della domanda di acciaio fu enorme, essendosi moltiplicata per otto dal 1880 al 1900, raggiungendo i 10 milioni di tonnellate. Dal 1900 gli Stati Uniti divennero il primo produttore mondiale. Nel corso dei tredici anni seguenti triplic\u00f2 ancora e nel 1913, essi producevano quanto Germania, Regno Unito e Francia messi insieme.\nLa produzione di carbone segu\u00ec lo stesso andamento, consequenziale a quella dell'acciaio, in grande aumento per la forte richiesta necessaria alla costruzione della rete ferroviaria che nel 1900 impiegava un milione di operai (il 3% della forza lavoro) e si dispiegava su 450.000\u00a0km. di strade ferrate, circa la met\u00e0 dell'intera rete ferroviaria mondiale del tempo.\nNel 1899, la \"U.S. Steel\" non faceva ancora parte delle tre societ\u00e0 di acciaio, \"American Steel &amp; Wire\" (specializzata nella produzione del filo spinato usato nelle Grandi pianure e successivamente integrata in U. S. Steel), \"Tennessee Coal and Iron\" (acquistata nel 1907 da U. S. Steel, avendo J. P. Morgan approfittato del panico bancario occorso in quell'anno) e Federal Steel, che erano gi\u00e0 entrate fra le dodici societ\u00e0 nell'indice Dow Jones. Dopo la grande fusione del 1901, due azioni \"U.S. Steel\" entrarono nell'indice borsistico e la \"Federal Steel\" ne usc\u00ec. Nel 1901, l'indice contava anche due societ\u00e0 per la lavorazione del rame (compresa quella che trov\u00f2 un immenso giacimento a Chuquicamata in Brasile e una del piombo).\nL'importanza della \"U.S. Steel\" aument\u00f2 nel corso del XX secolo. Nel 1980, prima dell'elezione a presidente degli Stati Uniti d'America di Ronald Reagan, era la pi\u00f9 grande azienda per la produzione di acciaio degli Stati Uniti, con oltre 120.000 dipendenti . Tuttavia, durante il 1980, l'automazione, sul modello delle societ\u00e0 giapponesi, port\u00f2 a molti licenziamenti: dieci anni dopo, ventimila lavoratori erano sufficienti a fornire lo stesso risultato\nNel 2007, la \"U.S. Steel\" ha acquisito la societ\u00e0 canadese Stelco. Allo scopo di ottenere l'avallo dello Stato canadese, \"U. S. Steel\" promise di chiudere, soltanto \"temporaneamente\", due stabilimenti della Stelco mettendo in cassa integrazione 1.500 lavoratori. Nel luglio 2009, il governo del Canada ha deciso di perseguire legalmente la \"U. S. Steel\" perch\u00e9 gli impianti non erano ancora stati riaperti. Secondo il Governo del Canada, \"U. S. Steel\" impiega circa il 20% della forza lavoro canadese che aveva deciso di impiegare con l'acquisizione di Stelco e la quantit\u00e0 di acciaio prodotto \"\u00e8 solo una piccola quantit\u00e0 rispetto a quella totale che avrebbe dovuto produrre su base annua \"."}
{"id": "3206304", "revid": "110157", "url": "https://it.wikipedia.org/wiki?curid=3206304", "title": "Major League Baseball 1910", "text": "La stagione 1909 della Major League Baseball (MLB) si \u00e8 aperta il 14 aprile con tutte e sedici le squadre in campo nella stessa giornata.\nLe World Series si sono svolte tra il 17 e il 22 ottobre, si sono concluse con la vittoria dei Philadelphia Athletics per 4 partite a 1 sui Chicago Cubs."}
{"id": "3206305", "revid": "287204", "url": "https://it.wikipedia.org/wiki?curid=3206305", "title": "Albertoni", "text": ""}
{"id": "3206307", "revid": "124192752", "url": "https://it.wikipedia.org/wiki?curid=3206307", "title": "Kerry Kennedy", "text": "Biografia.\nFiglia di Bob Kennedy e di Ethel Skakel Kennedy, \u00e8 la settima degli 11 figli della coppia. \u00c8 inoltre nipote del defunto presidente degli Stati Uniti John Fitzgerald Kennedy. Si \u00e8 laureata alla Brown University. \nDal 1981 la Kennedy \u00e8 un'agguerrita attivista per i diritti umani; nel 1988 ha fondato il \"Robert F. Kennedy Center for Human Rights\" e fino al 1995 \u00e8 stata direttrice del \"Robert F. Kennedy Memorial\".\n\u00c8 inoltre autrice di numerosi libri fra cui il \"bestseller\" \"Being Catholic Now, Prominent Americans talk about Change in the Church and the Quest for Meaning\", in cui intervista molte celebrit\u00e0 sul tema della Chiesa cattolica.\nHa suscitato una ampia eco nei media di tutto il mondo il suo arresto, avvenuto il 13 luglio 2012, con l'accusa di guida sotto l'effetto di stupefacenti. La polizia \u00e8 intervenuta a seguito di un incidente provocato dalla Kennedy su un'autostrada della Contea di Westchester, dove ha urtato un autoarticolato proseguendo la sua corsa senza fermarsi. In un comunicato la polizia ha affermato che la Kennedy era alla guida \"con facolt\u00e0 mentali ridotte dalla droga\".\nMatrimonio e figli.\nKerry Kennedy ha sposato 1990 Andrew Cuomo, figlio dell'ex Governatore di New York Mario Cuomo e personalit\u00e0 di spicco del Partito Democratico, nella Cattedrale di St. Matthew a Washington. La coppia ha avuto tre figlie:\nDopo tredici anni di matrimonio Cuomo ha chiesto il divorzio avendo scoperto una relazione extraconiugale della moglie con un suo amico, Bruce Colley. Il divorzio fu dichiarato nel 2005, quando Cuomo non era ancora \"Attorney General\" dello Stato di New York."}
{"id": "3206310", "revid": "111513881", "url": "https://it.wikipedia.org/wiki?curid=3206310", "title": "Fotbal Club Inter Sibiu", "text": "Il Fotbal Club Inter Sibiu \u00e8 stata una societ\u00e0 calcistica rumena con sede nella citt\u00e0 di Sibiu, fondata nel 1982 e attiva fino al 2000, anno in cui si \u00e8 sciolta.\nStoria.\nFondata nel 1982 in soli sei anni \u00e8 riuscita ad arrivare alla massima competizione calcistica nazionale anche grazie al supporto di Nicu Ceau\u0219escu, figlio del presidente della Romania, all'epoca segretario dei giovani comunisti a Sibiu.\nIn Divizia A il Sibiu ha disputato otto campionati consecutivi raggiungendo come massimo risultato il quarto posto nel campionato 1990-1991 ed \u00e8 stato retrocesso in Liga II al termine della stagione 1995-1996. In questa serie ha disputato quattro campionati dopodich\u00e9 \u00e8 stato sciolto per problemi finanziari prima dell'inizio della stagione 2000-01.\nCoppa dei Balcani.\nIl Club non ha mai raggiunto posizioni in classifica tali da parmettergli di partecipare alle competizioni europee. Ha tuttavia partecipato alla Coppa dei Balcani per club nell'edizione 1990-1991 vincendola dopo aver battuto in finale il FK Budu\u0107nost Podgorica."}
{"id": "3206320", "revid": "205197", "url": "https://it.wikipedia.org/wiki?curid=3206320", "title": "FC Inter Sibiu", "text": ""}
{"id": "3206322", "revid": "205197", "url": "https://it.wikipedia.org/wiki?curid=3206322", "title": "Inter Sibiu", "text": ""}
{"id": "3206334", "revid": "1230801", "url": "https://it.wikipedia.org/wiki?curid=3206334", "title": "Nessuno (brano musicale)", "text": "Nessuno \u00e8 un brano musicale presentato da Wilma De Angelis e Betty Curtis al Festival di Sanremo 1959 e portato al successo nello stesso anno anche da Mina.\nIl brano.\nIl brano, scritto da Antonietta De Simone per il testo e da Edilio Capotosti e Vittorio Mascheroni per la musica, edito dalle edizioni musicali Melodi \u00e8 inciso in chiave melodica dalle due cantanti, da Betty Curtis per la CGD e da Wilma De Angelis per la Philips, otterr\u00e0 un discreto successo.\nSempre nel 1959 la canzone verr\u00e0 ripresa ed incisa anche da Mina, che con una carica innovativa, molto vicina al rock, la stravolger\u00e0 cantandola in chiave swing.\nIl disco avr\u00e0 successo di pubblico e vendite, portando Mina ai vertici delle classifiche.\nL'esibizione a \"Canzonissima\".\nStorico \u00e8 il video di Garinei e Giovannini che mostra il duetto, ancor oggi spesso trasmesso in tv, che contrappone, in una sorta di moderna e simpatica sfida, Wilma De Angelis e Mina a \"Canzonissima\" sempre nel 1959, che si affrontano cantando la rispettiva versione, melodica e swing, del brano, interpretando a turno il brano; durante il turno della De Angelis, Mina, visibile sullo sfondo dell'inquadratura, si mostra annoiata dall'esecuzione classica della collega, limandosi le unghie e alzando gli occhi al cielo finch\u00e9, persa definitivamente la pazienza, si avvicina la collega che, stando al gioco, le cede la scena lasciandole interpretare la sua versione \"urlata\".\nAltre versioni.\nIl pezzo \u00e8 ancora oggi considerato un \"evergreen\" della musica italiana, ripreso tra gli altri anche da Fiorello e Marco Mengoni.\nNel 2013 viene cantato dai Marta sui Tubi con Antonella Ruggiero durante la serata \"Sanremo Story\" del Festival di Sanremo."}
{"id": "3206342", "revid": "287204", "url": "https://it.wikipedia.org/wiki?curid=3206342", "title": "Parco nazionale di El Palmar", "text": "Il parco nazionale di El Palmar (in spagnolo \"Parque Nacional El Palmar\") \u00e8 un'area naturale protetta argentina situata nella regione centro-occidentale della provincia di Entre R\u00edos, a met\u00e0 strada tra le citt\u00e0 di Col\u00f3n (distante 54\u00a0km) e Concordia (distante 60\u00a0km). Ricopre un'area di circa 85\u00a0km\u00b2 e venne istituito nel 1966 per preservare i caratteristici alberi di palma yatay (\"Syagrus yatay\", in passato \"Butia yatay\", famiglia delle Arecacee).\nLa zona del parco ospita l'ecosistema della savana temperato-umida tipica della Mesopotamia Argentina. Sul terreno crescono macchie di palme di varie specie, praterie, piccoli boschetti e foreste, interrotte da torrenti che scorrono verso est per congiungersi al fiume Uruguay. La fauna locale comprende picchi, nand\u00f9, licalopecie, viscacce e capibara."}
{"id": "3206354", "revid": "36426", "url": "https://it.wikipedia.org/wiki?curid=3206354", "title": "Pala Baronci", "text": ""}
{"id": "3206365", "revid": "290948", "url": "https://it.wikipedia.org/wiki?curid=3206365", "title": "Indice di funzionalit\u00e0 fluviale", "text": "In ecologia, l'indice di funzionalit\u00e0 fluviale (IFF) \u00e8 un indice che permette di studiare il grado di funzionalit\u00e0 di un fiume o di parte di questo, attraverso la descrizione di parametri abiotici (morfologia e struttura) e biotici (vegetazione in alveo, vegetazione riparia e vegetazione perifluviale) dell'ecosistema in studio, a prescindere che questo sia degradato o meno.\nTale indice si presta ad essere utilizzato per lo studio di ambienti d'acqua corrente, mentre non pu\u00f2 essere utilizzato per studiare le foci fluviali e le acque ferme.\n\u00c8 usato per la pianificazione nell'uso delle risorse idriche e nel riassetto idraulico del territorio.\nCalcolo.\nQuesto strumento \u00e8 stato creato da un gruppo di lavoro nato nell'Agenzia Nazionale per la Protezione dell'Ambiente (ANPA) riunito nel 1998 e che ha lavorato fino al 2000 per la realizzazione di un questionario finale attraverso il quale viene calcolato l'indice. Tale questionario \u00e8 strutturato in 14 domande raggruppabili in 4 gruppi funzionali:\nPer ciascuna domanda del questionario, a cui bisogna rispondere riferendosi a ciascuna sponda, si valuta la risposta, assegnando un punteggio che va da 1 a 30.\nIl punteggio complessivo (valore minimo di 14, massimo di 300) viene tradotto in un \"Livello di Funzionalit\u00e0\" o \"Giudizio di Funzionalit\u00e0\", che pu\u00f2 andare da \"pessimo\" (per valori di IFF minori di 51) a \"elevato\" (per valori di IFF maggiori di 260).\nLa scheda deve essere compilata in campo dopo aver acquisito informazioni preliminari sulla zona in studio, avendo cura di selezionare delle tempistiche comprese fra il regime idraulico di morbida e di piena ma comunque in periodo di stadio vegetativo."}
{"id": "3206371", "revid": "599013", "url": "https://it.wikipedia.org/wiki?curid=3206371", "title": "Mario G\u00f6tze", "text": "In giovane et\u00e0 si \u00e8 segnalato come uno dei migliori talenti della propria generazione. Nell'estate del 2013, con il trasferimento dal Borussia Dortmund al Bayern Monaco per 37 milioni di euro, \u00e8 risultato il secondo calciatore tedesco pi\u00f9 costoso della storia, alle spalle di Mesut \u00d6zil (passato dal Real Madrid all'Arsenal per 50 milioni di euro) .\nBiografia.\n\u00c8 fratello dei calciatori Fabian e Felix: il primo, attualmente svincolato, ha militato nell' fino alla stagione 2014-2015; il secondo invece milita nell'. \nNell\u2019agosto 2014 \u00e8 stato scelto come testimonial del videogioco calcistico \"PES 2015\".\n\u00c8 sposato con la modella, cantante e showgirl tedesca Ann-Kathrin Br\u00f6mmel. I due, fidanzati dal 2012, sono convolati a nozze nel 2018. Il 5 giugno 2020 \u00e8 nato il loro primo figlio, Rome.\nCaratteristiche tecniche.\nCentrocampista offensivo, G\u00f6tze inizialmente veniva schierato anche come trequartista oppure come esterno nel 4-2-3-1 di J\u00fcrgen Klopp dimostrando polivalenza tattica. Il tecnico Pep Guardiola invece lo utilizz\u00f2 come falso nove. Spesso inoltre gioca anche a centrocampo, sfruttando le proprie doti di inserimento senza palla. Possiede una buona visione di gioco, \u00e8 veloce ed \u00e8 molto abile nei dribbling. Dotato di un discreto fiuto del gol, \u00e8 anche un buon assist-man ed \u00e8 in possesso di un tiro sia potente che preciso con entrambi i piedi, nonostante giochi prevalentemente con il destro.\nCarriera.\nClub.\nInizi.\nDopo aver giocato nelle giovanili di Ronsberg e Eintracht Hombruch, nel 2001 passa alle giovanili del Borussia Dortmund. Ha vinto il campionato juniores under-18 nel 2009. Nello stesso anno raggiunge la finale del torneo under-19 persa 2 a 1 contro Mainz.\nBorussia Dortmund.\nFa il suo debutto con la prima squadra il 21 novembre 2009 sostituendo Jakub B\u0142aszczykowski nello 0-0 contro il .\nNella stagione 2010-2011 viene schierato titolare ed \u00e8 uno dei protagonisti della grande stagione del Borussia Dortmund. Il 29 agosto 2010 segna il gol vittoria contro lo Stoccarda. In occasione della sfida di UEFA Europa League, vinta contro Karpaty Lviv, Mario segna il suo primo gol in Europa. Il secondo gol arriva il 31 ottobre, nella partita vinta contro il per 2 a 0. Il 14 gennaio segna contro il Bayer Leverkusen (3-1). Sette giorni dopo segna ancora contro lo . Il 2 aprile 2011 segna il suo settimo gol stagionale contro l'Hannover, partita finita 4 a 1 per il .\nAl termine della stagione viene proclamato campione di Germania per la prima volta con il Borussia Dortmund.\nNella nuova stagione, dopo la sconfitta nella Supercoppa di Germania, realizza la sua prima rete nella partita giocata contro l'Amburgo, vinta 3 a 1. Il 1\u00ba ottobre segna il suo secondo gol in campionato contro l'Augusta. Il 25 ottobre arriva il primo gol in Coppa di Germania contro il Dynamo Dresden partita finita 2 a 0. Vince per la seconda volta di fila il campionato tedesco. Segna il gol partita all'undicesima giornata di Bundesliga nella partita esterna contro il Bayern Monaco vinta per 1-0.\nNella stagione 2012-2013 cambia il suo numero di maglia prendendo il 10 e cedendo l'11 a Marco Reus. Il 24 agosto 2012, nell'anticipo della prima giornata della Bundesliga segna il definitivo 2-1 al Werder Brema. Nella sfida di Champions League contro l'Ajax il 21 novembre segna la rete dell'2 a 0, la partita viene vinta dal Borussia per 4 a 1. Il 5 marzo realizza il secondo gol in Champions League nella gara di ritorno degli ottavi di finale contro lo , partita terminata 3-0 in favore dei tedeschi. Il 25 maggio 2013 salta per infortunio la finale di Champions vinta dal Bayern, sua futura squadra.\nBayern Monaco.\nIl 23 aprile 2013 il Bayern Monaco annuncia l'acquisto del giocatore tramite un comunicato sul sito ufficiale del club, pari al valore della clausola rescissoria del giocatore, 37 milioni di euro. Sceglie la maglia numero 19. Esordisce il 24 agosto contro il Norimberga, incontro vinto dal Bayern per 2-0.\nIl 30 agosto entra nel secondo tempo durante la Supercoppa europea contro il Chelsea vincendo il suo primo trofeo con la societ\u00e0 bavarese ai rigori (5-4), dopo il 2-2 dei supplementari.\nSegna il suo primo gol con la compagine bavarese il 23 ottobre in Champions League alla terza giornata della fase a gironi contro il Viktoria Pilsen, incontro che termina 5-0 per la squadra allenata da Pep Guardiola. Il primo gol in campionato,con la nuova maglia, arriva solo 3 giorni pi\u00f9 tardi, nell'incontro vinto 3-2 ai danni dell'Herta Berlino. Il 23 novembre 2013 segna il suo secondo gol in campionato, andando a segno nella vittoria esterna per 3-0 dei bavaresi contro la sua ex squadra, il Borussia Dortmund.\nNel corso dell'annata conquista altri tre titoli con la squadra bavarese, la Coppa del mondo per club, la Bundesliga e la Coppa di Germania.\nIl 26 aprile 2015 vince il secondo campionato di fila con il Bayern, il quarto della sua carriera.\nRitorno al Borussia Dortmund.\nNell'estate del 2016 fa ritorno al Borussia Dortmund, club in cui era cresciuto. La prima presenza da quando \u00e8 tornato a rivestire la maglia del Borussia Dortmund la trova alla seconda giornata di campionato, nella partita persa 1-0 sul campo del Lipsia. Il 14 settembre 2016 trova il primo gol dal suo ritorno in maglia giallonera nella prima partita del girone F di Champions League vinta 0-6 in casa del Legia Varsavia, mentre il 16 dicembre trova il primo gol in Bundesliga nel pareggio esterno per 2-2 in casa del Hoffenheim. Nel nuovo anno viene sempre fermato dagli infortuni fino a che non viene fermato definitivamente per recuperare completamente da tutti i problemi fisici. Il 15 marzo con una nota sul sito ufficiale la societ\u00e0 conferma che risponde bene alle cure e che dalla nuova stagione 2017-2018 potr\u00e0 essere di nuovo disponibile completamente per la squadra.\nNella stagione 2019-2020 non rinnova il suo contratto in scadenza, lasciando di nuovo la societ\u00e0 dopo 4 stagioni.\nPSV.\nIl 6 ottobre 2020 firma un contratto biennale con il PSV Eindhoven.\nIl 18 e il 22 ottobre segna i suoi primi gol in Eredivisie contro il (0-3) e in Europa League contro il (sconfitta per 1-2).\nNazionale.\nDopo le nazionali giovanili e la vittoria nell'Europeo Under-17 nel 2009, ha debuttato nella nazionale maggiore il 17 novembre 2010 a G\u00f6teborg, subentrando al 79' a Kevin Gro\u00dfkreutz (suo compagno al Borussia Dortmund) nella gara contro la Svezia, conclusasi 0-0. La sua seconda presenza arriva nell'incontro di amichevole contro l'Italia, finita 1 a 1, giocata il 9 febbraio 2011. Il suo primo gol in nazionale arriva alla sua settima presenza nell'incontro amichevole contro il Brasile tenutasi il 10 agosto 2011. G\u00f6tze ha infatti siglato il momentaneo 3-0 per i padroni di casa grazie all'assist del compagno Toni Kroos, la partita \u00e8 poi terminata con il risultato di 3-2 per la Germania. Il suo secondo gol con la Germania arriva nella partita valida per la qualificazione agli Europei 2012 contro l'Austria, partita vinta 6 a 2 e decisiva per la Germania per la qualificazione agli Europei.\nIl 7 maggio 2012, viene inserito da L\u00f6w, nella lista dei 27 pre-convocati per disputare l'Europeo 2012 che si giocher\u00e0 in Polonia e Ucraina. Il 30 maggio viene inserito nella lista dei 23 definitiva: vestir\u00e0 la maglia numero 19. Debutta nella competizione il 22 giugno, durante il quarto di finale all'ottantesimo della sfida con la nazionale greca, vinta dai tedeschi per 4-2, andando cos\u00ec a disputare la semifinale poi persa 2-1 contro l'Italia.\nConvocato per il Mondiale 2014 in Brasile, G\u00f6tze inizia la rassegna da titolare, andando anche in gol nel 2-2 contro il Ghana, per poi essere relegato al ruolo di subentrante nelle successive partite. La Germania arriva in finale battendo Algeria, Francia e Brasile. Il 13 luglio 2014 si laurea campione del mondo grazie alla vittoria in finale sull'Argentina, battuta per 1-0 ai tempi supplementari grazie al suo decisivo gol, uno stop e tiro all'interno dell'area di rigore, messo a segno dopo essere subentrato a Miroslav Klose negli ultimi minuti del secondo tempo.\nConvocato per gli Europei 2016 in Francia, scende in campo in quattro occasioni durante la manifestazione.\nStatistiche.\nPresenze e reti nei club.\n\"Statistiche aggiornate al 7 novembre 2021\""}
{"id": "3206373", "revid": "486946", "url": "https://it.wikipedia.org/wiki?curid=3206373", "title": "Interrogativa indiretta", "text": ""}
{"id": "3206375", "revid": "1442080", "url": "https://it.wikipedia.org/wiki?curid=3206375", "title": "Angelo (Raffaello Parigi)", "text": "Angelo \u00e8 un dipinto a olio su tavola (58x36 cm) di Raffaello, databile al 1500-1501 e conservato nel Museo del Louvre a Parigi. Si tratta di uno dei frammenti della \"Pala Baronci\".\nStoria.\nLa pala eseguita per la cappella Baronci nella chiesa di Sant'Agostino a Citt\u00e0 di Castello \u00e8 la prima opera documentata di Raffaello, allora diciassettenne, che vi lavor\u00f2 con un collaboratore pi\u00f9 anziano, gi\u00e0 a bottega da suo padre, Evangelista da Pian di Meleto. Il contratto \u00e8 datato 10 dicembre 1500 e la consegna \u00e8 registrata il 13 settembre 1501.\nLa pala venne danneggiata durante un terremoto nel 1789. Sezionata per separare le parti lesionate da quelle ancora fruibili, venne in seguito dispersa a met\u00e0 dell'Ottocento.\nL'\"Angelo\" parigino \u00e8 l'ultimo frammento riconosciuto della tavola: pervenne al museo solo nel 1981 e da allora venne studiato e pubblicato.\nDescrizione e stile.\nGrazie a una parziale copia della pala, datata 1791 ed eseguita da un pittore locale, \u00e8 stato possibile ricollocare i frammenti nella composizione generale. L'angelo di Parigi in particolare si trovava a sinistra del santo, con lo sguardo rivolto verso l'alto. Tiene un cartiglio che gli gira attorno, in cui si legge una dedica a Nicola da Tolentino.\nTra i frammenti della pala \u00e8 considerato uno dei migliori, per la freschezza del volto del fanciullo, che sembra assimilabile ai modi contemporanei di Bernardino Pinturicchio e Luca Signorelli, piuttosto che a quelli del suo maestro Perugino. La luce soffusa inoltre ha fatto ipotizzare un influsso di Leonardo da Vinci che il giovane artista avrebbe potuto assimilare durante una o pi\u00f9 veloci visite a Firenze, anteriori al soggiorno del 1504."}
{"id": "3206376", "revid": "486946", "url": "https://it.wikipedia.org/wiki?curid=3206376", "title": "Sciatore freestyle", "text": ""}
{"id": "3206379", "revid": "767487", "url": "https://it.wikipedia.org/wiki?curid=3206379", "title": "Kees van Wonderen", "text": "Carriera.\nDopo essere cresciuto nel VV Bennekom, nel 1991 si trasferisce al N.E.C. militandovi per tre stagioni.\nTra il 1994 e il 1996 milita nel NAC Breda.\nNel 1996 si trasferisce al dove vince il campionato olandese 1999 e la conseguente Johan Cruijff Schaal, mentre tre anni pi\u00f9 tardi vince la Coppa UEFA 2001-2002.\nTra il 1998 ed il 1999 ha totalizzato cinque apparizioni con la Nazionale olandese.\nChiude la carriera agonistica nel 2004.\nCome allenatore \u00e8 stato assistente al Bennekom, al Twente con Steve McClaren e al VVV-Venlo e ha allenato le selezioni Under-18 e Under-17 della Nazionale vincendo il Campionato europeo di calcio Under-17 2018. Tra il 2018 e il 2019 \u00e8 il vice di Ronald Koeman nella Nazionale maggiore."}
{"id": "3206381", "revid": "300067", "url": "https://it.wikipedia.org/wiki?curid=3206381", "title": "K'zell Wesson", "text": ""}
{"id": "3206382", "revid": "300067", "url": "https://it.wikipedia.org/wiki?curid=3206382", "title": "Kzell Wesson", "text": ""}
{"id": "3206400", "revid": "124123", "url": "https://it.wikipedia.org/wiki?curid=3206400", "title": "Morti nell'85 a.C.", "text": ""}
{"id": "3206412", "revid": "2075911", "url": "https://it.wikipedia.org/wiki?curid=3206412", "title": "Corpi mammillari", "text": "I corpi mammillari sono due rilievi, a forma e somiglianza delle mammelle, situati nella parte pi\u00f9 interna anteriore e caudale del diencefalo (cui appartengono in quanto parte dell'ipotalamo), posteriormente al chiasma ottico dal quale sono separati per la presenza del tuber cinereum dell'ipofisi.\nInferiormente ad essi si trovano i peduncoli cerebrali, che dal mesencefalo divergono delimitando uno spazio (la fossa interpeduncolare), al quale i corpi mammillari sono solidali.\nCiascuno dei corpi mammillari possiede nuclei propri, divisibili in nucleo mammillare mediale e nucleo mammillare laterale. Questi ricevono fibre afferenti dall'ippocampo per mezzo di fibre che seguono il fornice e inviano a loro volta efferenze ai nuclei anteriori del talamo (mediante il fascio mammillo-talamico).\nIl nucleo mammillare d\u00e0 origine a un grosso fascio ascendente, che si biforca nei tratti mammillo-talamico e mammillo-tegmentale. Il tratto mammillo-talamico [...] raggiunge i nuclei talamici anteriori; il mammillo-tegmentale [...] si distribuisce ai nuclei reticolari tegmentali (calotta del peduncolo cerebrale).\nSi stima che essi siano implicati nei processi che regolano l'emozione (gestita dall'amigdala) e nei processi di memoria, soprattutto, e apprendimento.\nInoltre i corpi mammilari sono centri di attivit\u00e0 riflessa riguardanti l'olfatto."}
{"id": "3206421", "revid": "96314300", "url": "https://it.wikipedia.org/wiki?curid=3206421", "title": "Frans Withoos", "text": "Biografia.\nFrans era il figlio pi\u00f9 giovane degli otto figli di Matthias Withoos e di Wendelina van Hoorn (1618-1680 c.). Quando nel 1672 i Francesi minacciavano di impadronirsi della citt\u00e0 di Amersfoort, Matthias Withoos si trasfer\u00ec con la sua famiglia ad Hoorn, luogo di nascita della moglie Wendelina.\nFrans, assieme ai fratelli Johannes, Alida, Maria e Pieter, fu allievo del padre Matthias, il cui stile segu\u00ec nella pittura di fiori, piante, insetti ed uccelli. Rappresent\u00f2 questi soggetti in modo particolarmente realistico.\nFu ingaggiato da un comandante olandese per intraprendere un viaggio a Batavia, nell'isola di Giava, e dipingere le piante e gli insetti caratteristici di quel clima e paese al servizio del Governatore generale Johannes Camphuys (1634-1695). Al suo ritorno nei Paesi Bassi per\u00f2 le sue opere furono considerate molto inferiori rispetto a quelle da lui dipinte precedentemente."}
{"id": "3206438", "revid": "1305772", "url": "https://it.wikipedia.org/wiki?curid=3206438", "title": "Viscaccia", "text": "Il termine Viscaccia pu\u00f2 riferirsi a diverse specie di roditori della famiglia Chinchillidae:"}
{"id": "3206451", "revid": "104458", "url": "https://it.wikipedia.org/wiki?curid=3206451", "title": "Waiern", "text": ""}
{"id": "3206452", "revid": "59785", "url": "https://it.wikipedia.org/wiki?curid=3206452", "title": "Schola Philosophicae Initiationis", "text": "La Schola Philosophicae Initiationis \u00e8 stata un'organizzazione filosofico-iniziatica di taglio teosofico creata a Madrid nel 1928 dagli spagnoli Eduardo Alfonso e Mario Roso de Luna in risposta alle deviazioni dottrinali della Societ\u00e0 Teosofica (ST) e alla proclamazione di Jiddu Krishnamurti come Maestro del Mondo.\nFondazione.\nA met\u00e0 del 1921 Mario Roso de Luna riun\u00ec una decina di teosofi madrileni per fondare il Ramo Hesperia, che mantenne stretti legami con la Societ\u00e0 Madre in Adyar (Madras, India) e con i gruppi dissidenti di Point Loma (California) diretti da Katherine Tingley, successore di William Quan Judge.\nNel 1928 il gruppo vicino a Roso de Luna cominci\u00f2 a riunirsi nel Caf\u00e9 Gij\u00f3n per creare la scuola filosofica denominata \u201cSchola Philosophicae Initiationis\u201d (SPI) in \"reazione all'instabilit\u00e0 e l'indisciplina della Societ\u00e0 Teosofica ha coagulato come un crogiuolo il concetto di ordinamento mentale che avrebbe dovuto sempre governare la ST.\"\nL'obiettivo dichiarato della SPI era lo \"studio della filosofia, della scienza e dell'arte, comparativamente e nelle loro reciproche relazioni, mentre la sua finalit\u00e0 era l'attenzione alla salute e alla cultura dei suoi membri nonch\u00e9 al loro progresso morale.\"\nLa nuova scuola acquist\u00f2 un terreno a Manzanares El Real (provincia di Madrid) per costruire un centro di studi teosofici avanzati chiamato \"La Casa del Filosofo\".\nSi istituirono, pure, i tre gradi di conoscenza \"come si conviene a ogni societ\u00e0 iniziatica e di conseguenza si recuperarono i tre obbiettivi della Societ\u00e0 Teosofica, ossia i tre gradi di iniziazione di tutte le istituzioni della stessa specie i quali, per non essere stati compresi e rispettati, hanno condotto la ST alla disunione e all'anarchia mentale.\"\nI discepoli della SPI seguivano un programma di studi graduale e metodico che comprendeva tre fasi:\nDeclino e scioglimento.\nNel 1931 mor\u00ec Mario Roso de Luna, uno dei due pilastri della SPI. Quello stesso anno, il dottor Eduardo Alfonso divenne responsabile della Scuola continuando la formazione dei discepoli. Poco dopo, nel 1936, la Guerra Civile Spagnola, iniziata in Nord Africa, giunse alle porte di Madrid portando alla sospensione di molte attivit\u00e0 filosofiche e culturali della citt\u00e0.\nDopo la guerra civile, Eduardo Alfonso fu giudicato in base alla \"Legge per la repressione della Massoneria e del Comunismo\" e condannato a diversi anni di reclusione che scont\u00f2 nel carcere di Burgos, dal 1942 al 1948. Scontata la pena, Alfonso and\u00f2 in esilio in America fino al 1966, anno in cui torn\u00f2 nel suo paese.\nAttualit\u00e0.\nNel 2010 viene fondata l'Opus Initiationis Philosophicae (OPI), un'associazione filosofica e iniziatica di liberi pensatori ispirata alla Scuola originale di Roso de Luna y Alfonso e organizzata a livello internazionale, secondo le linee guida della SPI adeguate ai nostri tempi e in linea con le nuove tecnologie."}
{"id": "3206456", "revid": "1573940", "url": "https://it.wikipedia.org/wiki?curid=3206456", "title": "Chiesa di Santa Caterina alla Ruota", "text": "La chiesa di Santa Caterina alla Ruota \u00e8 un luogo di culto cattolico che sorge in via Marconi a Verona.\nStoria.\nIl monastero di Santa Caterina si trovava originariamente in localit\u00e0 San Martino del Corneto, poco fuori dalle mura di Verona. Questo venne demolito nel 1517, quando la Repubblica di Venezia ordin\u00f2 l'abbattimento di tutti gli edifici presenti nel raggio di un miglio dalle mura cittadine; le monache si spostarono quindi in alcune abitazioni che acquisirono lungo l'attuale via Marconi. La costruzione della nuova chiesa e la ristrutturazione del complesso di edifici di loro propriet\u00e0 prese avvio nel 1563 e prosegu\u00ec piuttosto velocemente, tanto che gi\u00e0 il 23 gennaio 1564 l'edificio chiesastico venne consacrato dal vescovo di Teano Girolamo Michele Nichesola, su mandato del vescovo di Verona Bernardo Navagero.\nIl complesso monastico e la chiesa furono ristrutturati nel corso del XVIII secolo: per quanto riguarda la chiesa i lavori interessarono gli interni con l'altare maggiore e la facciata, il cui disegno si deve all'architetto bolognese Giuseppe Montanari, allievo di Ferdinando Bibiena; all'architetto bolognese si deve anche il progetto del monastero, in cui lavorarono gli scultori Angelo Finali, Ambrogio Pagani, Pietro Maderna e Giuseppe Rangheri, il pittore Michelangelo Prunati, lo stuccatore Giuseppe Antonio Galetti e i maestri murari Giovanni e Pietro Pozzo.\nNel 1810 un decreto napoleonico port\u00f2 alla soppressione del monastero e quindi alla chiusura della chiesa, che riapr\u00ec al culto solamente nel 1848. Il complesso dal 1812 fu occupato dalle Case di Ricovero e dell'Industria e quindi destinato ad accogliere i poveri della citt\u00e0 e, successivamente, gli orfani. Pi\u00f9 tardi vi trov\u00f2 sede il primo nucleo degli Ospedali Civici Riuniti che vi rimasero fino al 1964, anno di trasferimento nella nuova sede di Borgo Trento; da allora gli spazi dell'ex monastero sono stati occupati da vari istituti di assistenza e beneficenza.\nDescrizione.\nLa chiesa e il monastero di Santa Caterina sono fra le architetture pi\u00f9 interessanti di via Marconi, strada di minore importanza rispetto alle parallele stradone Porta Palio e corso Porta Nuova, entro le quali \u00e8 ricompresa; come quelle si dirama dal centro antico per dirigersi verso la campagna, solo che via Marconi invece che proseguire termina in prossimit\u00e0 della cinta magistrale, presso l'ottocentesco ospedale militare di Santo Spirito.\nL'edificio chiesastico, quasi completamente ristrutturato nel Settecento se non per il perimetro della pianta e per il campanile (fino ad una certa altezza), \u00e8 caratterizzato esternamente da un monumentale prospetto barocco in pietra, terminante con un frontone spezzato e arricchito di numerose statue: sopra il portale d'ingresso, in un ovale, si trova la raffigurazione di Santa Teresa con la palma e la ruota del martirio; ai lato dello stesso, all'interno di due nicchie, si trovano le statue di due pontefici; sui cornicioni del timpano due figure allegoriche; in sommit\u00e0 due statue di Santi, pregevoli opere di Francesco Zoppi.\nL'impianto planimetrico \u00e8 ad aula a navata unica, coperta da una volta a botte a sesto ribassato, con lunette che consentono l'apertura delle finestre sulle pareti laterali e che scandiscono lo spazio interno in quattro fasce di uguali dimensioni e una centrale pi\u00f9 stretta. Il monumentale e marmoreo altare maggiore e i due, identici tra loro, altari laterali, conferiscono unit\u00e0 all'insieme. Tra le opere d'arte mobili presenti all'interno della chiesa, realizzate per lo pi\u00f9 per quella precedente cinquecentesca, si citano una serie di undici pannelli ad olio su tela applicati al parapetto della cantoria con le \"Storie di Santa Caterina\", opera di Biagio Falcieri, \"Cristo e l'adultera\", presunto lavoro di Felice Cappelletti, la \"Santa Caterina\" di Sante Creara, e infine \"Il Salvatore con San Mauro e San Benedetto\" di Domenico Brusasorzi."}
{"id": "3206459", "revid": "287204", "url": "https://it.wikipedia.org/wiki?curid=3206459", "title": "Eterno tra cherubini e testa di Madonna", "text": "L'Eterno tra cherubini e testa di Madonna \u00e8 un doppio frammento di dipinto a olio su tavola (112x75 cm il riquadro con Dio Padre e 51x41 cm quello con Maria) di Raffaello, databile al 1500-1501 e conservato nel Museo nazionale di Capodimonte a Napoli. Si tratta di uno dei frammenti della \"Pala Baronci\".\nStoria.\nLa pala eseguita per la cappella Baronci nella chiesa di Sant'Agostino a Citt\u00e0 di Castello \u00e8 la prima opera documentata di Raffaello, allora diciassettenne, che vi lavor\u00f2 con un collaboratore pi\u00f9 anziano, gi\u00e0 a bottega da suo padre, Evangelista da Pian di Meleto. Il contratto \u00e8 datato 10 dicembre 1500 e la consegna \u00e8 registrata il 13 settembre 1501.\nLa pala venne danneggiata durante un terremoto nel 1789. Sezionata per separare le parti lesionate da quelle ancora fruibili, venne in seguito dispersa a met\u00e0 dell'Ottocento.\nDescrizione e stile.\nGrazie a una disegno preparatorio al Mus\u00e9e des Beaux-Arts di Lilla \u00e8 stato possibile ricollocare i frammenti nella composizione generale. L'Eterno e Maria si trovavano nell'arco superiore, sopra la figura centrale di san Nicola da Tolentino, nell'atto di incoronarlo; a destra si trovava poi la figura di sant'Agostino, del quale si intravede la corona che pure era offerta al santo sottostante.\nDei vari frammenti della pala questo \u00e8 quello che mostra l'adesione a schemi pi\u00f9 tradizionali, di derivazione peruginesca, come nell'arcaico motivo della mandorla con cherubini. Vi si \u00e8 letta l'influenza del padre di Raffaello, Giovanni Santi, che us\u00f2 uno schema simile nella \"Pala Buffi\" per la chiesa di San Francesco a Urbino, con lo stesso motivo delle corone sospese.\nSe il volto della Vergine mostra una delicatezza assegnabili a Raffaello, il maggiore schematismo dell'Eterno viene di solito riferito alla mano di Evangelista da Pian di Meleto."}
{"id": "3206469", "revid": "450700", "url": "https://it.wikipedia.org/wiki?curid=3206469", "title": "Cellula mesangiale", "text": ""}
{"id": "3206472", "revid": "450700", "url": "https://it.wikipedia.org/wiki?curid=3206472", "title": "Matrice mesangiale", "text": ""}
{"id": "3206500", "revid": "486946", "url": "https://it.wikipedia.org/wiki?curid=3206500", "title": "Unione Sportiva Sambenedettese", "text": ""}
{"id": "3206506", "revid": "547034", "url": "https://it.wikipedia.org/wiki?curid=3206506", "title": "Nicola da Tolentino resuscita due colombe", "text": "Nicola da Tolentino resuscita due colombe \u00e8 un dipinto a olio su tavola (29,2x54 cm) attribuito a Raffaello, databile al 1500-1501 e conservato nel Detroit Institute of Arts. Si tratta probabilmente di uno dei frammenti della \"Pala Baronci\", in particolare della predella.\nStoria.\nLa pala eseguita per la cappella Baronci nella chiesa di Sant'Agostino a Citt\u00e0 di Castello \u00e8 la prima opera documentata di Raffaello, allora diciassettenne, che vi lavor\u00f2 con un collaboratore pi\u00f9 anziano, gi\u00e0 a bottega da suo padre, Evangelista da Pian di Meleto. Il contratto \u00e8 datato 10 dicembre 1500 e la consegna \u00e8 registrata il 13 settembre 1501.\nLa pala venne danneggiata durante un terremoto nel 1789. Sezionata per separare le parti lesionate da quelle ancora fruibili, venne in seguito dispersa a met\u00e0 dell'Ottocento.\nLa tavoletta della predella in particolare venne venduta al museo americano da Alessandro Contini Bonacossi.\nDescrizione e stile.\nL'opera \u00e8 ambientata nella stanza di san Nicola che, pur ammalato sul letto, riceve da un confratello due colombi morti e, con un gesto della mano, li fa resuscitare. Il dipinto \u00e8 impostato su canoni quattrocenteschi, con una stanza chiusa e perfettamente centrata nella prospettiva, dove assistono alla scena vari personaggi, tra cui due gruppi ai lati che fanno da \"quinte\" umane, secondo schemi compositivi derivati da Perugino. Pi\u00f9 sciolta e originale \u00e8 invece la parte centrale col letto, dalla fine sensibilit\u00e0 luminosa che crea zone d'ombra e di luce in maniera non schematica, legata a suggestioni ottiche di marca urbinate.\nL'attribuzione a Raffaello delle due opere non \u00e8 unanime: Berenson le rifer\u00ec a Eusebio di San Giorgio, Velentinier e Adolfo Venturi a Raffaello, Volpe a Evangelista da Pian di Meleto."}
{"id": "3206508", "revid": "125406604", "url": "https://it.wikipedia.org/wiki?curid=3206508", "title": "Sabrina Garciarena", "text": "Biografia.\nInizia la sua carriera d'attrice nel 1998 con la serie televisiva \"Verano del '98\" regia di Carlos Luna e Federico Palazzo. Dopo aver recitato in numerose serie televisive argentine, diventa nota per essere una delle protagoniste della fiction \"Terra ribelle\" del 2010 per la regia di Cinzia TH Torrini. Nel 2006 ha avuto la possibilit\u00e0 di lavorare al fianco dell'attore e cantante Juan Darth\u00e9s."}
{"id": "3206518", "revid": "478814", "url": "https://it.wikipedia.org/wiki?curid=3206518", "title": "Palazzo Reale di Thonburi", "text": ""}
{"id": "3206519", "revid": "547034", "url": "https://it.wikipedia.org/wiki?curid=3206519", "title": "Nicola da Tolentino soccorre un fanciullo che annega", "text": "Nicola da Tolentino soccorre un fanciullo che annega \u00e8 un dipinto a olio su tavola (26,7x51,8\u00a0cm) attribuito a Raffaello, databile al 1500-1501 e conservato nel Detroit Institute of Arts. Si tratta probabilmente di uno dei frammenti della \"Pala Baronci\", in particolare della predella.\nStoria.\nLa pala eseguita per la cappella Baronci nella chiesa di Sant'Agostino a Citt\u00e0 di Castello \u00e8 la prima opera documentata di Raffaello, allora diciassettenne, che vi lavor\u00f2 con un collaboratore pi\u00f9 anziano, gi\u00e0 a bottega da suo padre, Evangelista da Pian di Meleto. Il contratto \u00e8 datato 10 dicembre 1500 e la consegna \u00e8 registrata il 13 settembre 1501.\nLa pala venne danneggiata durante un terremoto nel 1789. Sezionata per separare le parti lesionate da quelle ancora fruibili, venne in seguito dispersa a met\u00e0 dell'Ottocento.\nLa tavoletta della predella in particolare pass\u00f2 all'asta a Parigi entrando nella collezione di Alphonse Kann, che poi la rivendette a New York (7 gennaio 1927), venendo acquistata da Ralph H. Booth di Detroit, che poi la cedette al DIA quello stesso anno, riunendosi cos\u00ec alla tavoletta con \"Nicola da Tolentino resuscita due colombe\".\nDescrizione e stile.\nL'opera \u00e8 ambientata all'esterno e mostra il santo che trascina fuori dalle acque di un fiumiciattolo un fanciullo, mentre una donna, a sinistra, prega e due uomini, a destra, assistono al salvataggio. Pi\u00f9 indietro si vedono personaggi occupati nelle attivit\u00e0 agresti, come due che parlano davanti a una stalla vicino a un asino carico della soma.\nL'opera, sebbene di qualit\u00e0 non eccelsa, \u00e8 da imputare a Raffaello almeno per il disegno, con un'innovativa interazione tra figure e paesaggio.\nBerenson rifer\u00ec le tavolette a Eusebio di San Giorgio, Velentinier e Adolfo Venturi a Raffaello, Volpe a Raffaello in collaborazione con Evangelista da Pian di Meleto."}
{"id": "3206521", "revid": "1544245", "url": "https://it.wikipedia.org/wiki?curid=3206521", "title": "Fontana di piazza d'Aracoeli", "text": "La fontana di piazza d'Aracoeli si trova a Roma, nella piazzetta ai piedi del Campidoglio nel rione Campitelli.\nTerminato nel 1587 il restauro ed il ripristino dell'antico acquedotto alessandrino, chiamato da allora \u201cAcqua Felice\u201d dal nome del papa Sisto V, al secolo Felice Peretti, sotto il cui pontificato venne terminata l'opera, come era stato fatto in precedenza per l'\"Aqua Virgo\", furono iniziati i lavori per una ramificazione sotterranea secondaria del condotto, in modo da assicurare l'approvvigionamento idrico delle zone dei colli Viminale e Quirinale, allora scarsamente serviti, e della zona dell'isola Tiberina, e venne di conseguenza progettata anche l'edificazione di un certo numero di fontane.\nFu commissionata da papa Sisto V a Giacomo Della Porta, che nel 1589 ne progett\u00f2 il disegno, realizzato da Andrea Brasca, Pietro Gucci e Pace Naldini: si trattava di una vasca circolare con due protuberanze opposte, che le davano una vaga forma ovaleggiante, ornata da mascheroni, poggiata su tre gradini (il pi\u00f9 interno dei quali di dimensioni inferiori a quelle della vasca) della stessa forma, circondati da una stretta piscina di raccolta dell'acqua. Al centro della vasca un blocco cubico di marmo, con mascheroni e decori, sorreggeva un balaustro a forma di calice alla cui sommit\u00e0 era posto un catino contenente quattro putti versanti acqua da altrettante anfore.\nIl balaustro della fontana, gi\u00e0 ornato dagli stemmi del Popolo Romano, \u00e8 stato successivamente ornato anche con lo stemma della famiglia Chigi, cui apparteneva papa Alessandro VII (1655-1667) che aggiunse, tra i putti, il trimonzio, simbolo araldico della famiglia.\nNei primi anni del XVIII secolo, durante il pontificato di Clemente XI, i due gradini inferiori vennero eliminati e sostituiti da un'ampia piscina di raccolta dell'acqua, circondata da una serie di colonnine in pietra collegate da sbarre in ferro, come \u00e8 visibile nella configurazione attuale, ad opera, probabilmente, dell'architetto Giambattista Contini.\nDella piazza in cui era originariamente collocata la fontana rimangono ora solo due lati, a causa degli sventramenti operati negli anni trenta per la costruzione del Vittoriano e per l'organizzazione della viabilit\u00e0 circostante."}
{"id": "3206534", "revid": "181699", "url": "https://it.wikipedia.org/wiki?curid=3206534", "title": "Comitato di Borsod", "text": "Il comitato di Borsod (in ungherese \"Borsod v\u00e1rmegye\") \u00e8 stato un antico comitato del Regno d'Ungheria, situato nell'odierna Ungheria settentrionale. Capoluogo del comitato era la citt\u00e0 di Miskolc.\nGeografia fisica.\nIl comitato di Borsod confinava con gli altri comitati di G\u00f6m\u00f6r-Kishont, Aba\u00faj-Torna, Zempl\u00e9n, Szabolcs, Hajd\u00fa e Heves. Geograficamente era delimitato dal Tibisco a sudest, nella sua parte pi\u00f9 pianeggiante; la maggior parte del territorio era tuttavia costituita dalle valli del fiume Saj\u00f3 e dei suoi tributari.\nStoria.\nLa storia del comitato, di antica costituzione, fu decretata dalle modifiche amministrative susseguite alla firma del Trattato del Trianon (1920) da parte del Regno d'Ungheria: il comitato, che di per s\u00e9 era rimasto integro, fu fuso con quanto rimaneva degli antichi comitati di G\u00f6m\u00f6r-Kishont e Aba\u00faj-Torna a formare il comitato di Borsod-G\u00f6m\u00f6r-Kishont. Seguirono ulteriori rimaneggiamenti territoriali per effetto del Primo arbitrato di Vienna (ricreazione del comitato di G\u00f6m\u00f6r-Kishont, 1938) e del ripristino postbellico, finch\u00e9 con la grande riforma amministrativa ungherese del 1950 il comitato inglob\u00f2 pure antiche parti del comitato di Zempl\u00e9n trasformandosi nell'attuale provincia di Borsod-Aba\u00faj-Zempl\u00e9n."}
{"id": "3206536", "revid": "123981844", "url": "https://it.wikipedia.org/wiki?curid=3206536", "title": "Ethel Skakel Kennedy", "text": "Biografia.\nProveniente da una famiglia benestante, era figlia dell'imprenditore George Skakel (1892\u20131955) e della consorte, sua ex-segretaria, Ann Brannack (1892\u20131955). Al \"college\" la Skakel divenne amica intima di Jean Ann Kennedy e alcuni anni dopo ne spos\u00f2 il fratello Robert.\nQuando Ethel rimase incinta per la quinta volta, lei e Robert convinsero John a vendere loro Hickory Hill, la sua imponente magione in Virginia. Qui Ethel si dilettava a organizzare feste invitando ospiti prestigiosi come John Lennon, Judy Garland e Rudolf Nureyev.Hickory Hill era il luogo in cui gli undici figli di Robert ed Ethel sfogavano tutti i loro istinti; si dice che Jackie reputasse i bambini talmente selvaggi da non permettere a Caroline e John di giocare con loro.\nIl rapporto fra le due donne fu sempre piuttosto ambiguo: se da un lato si vociferava che fra le due non corresse buon sangue, dall'altro fu rivelato che fu proprio Ethel a convincere Jackie a troncare sul nascere una relazione sentimentale con il cantante Frank Sinatra.\nDopo l'assassinio del marito, nel 1968, Ethel dichiar\u00f2 che non si sarebbe mai pi\u00f9 sposata e da allora si fece accompagnare ai ricevimenti e alle cerimonie pubbliche dall'amico di famiglia Andy Williams. Nella stagione estiva risiedeva abitualmente nel Complesso Kennedy a Hyannis Port.\nHa spesso sostenuto pubblicamente alcuni candidati politici, fra cui Barack Obama durante le Presidenziali del 2008. Nel 2009 ha presenziato ai funerali di suo cognato Ted Kennedy, insieme con le cognate Jean e Victoria.\nLa figura di Ethel \u00e8 associata ad alcune controversie; venne accusata di razzismo e cleptomania e le vennero criticati diversi atteggiamenti: il suo modo di rapportarsi ai figli, i suoi comportamenti stravaganti, il suo essere spendacciona e i gravi problemi di alcolismo.\nFigli di Robert e Ethel Kennedy.\nCon Robert Kennedy, Ethel ha avuto undici tra figli e figlie:"}
{"id": "3206540", "revid": "36426", "url": "https://it.wikipedia.org/wiki?curid=3206540", "title": "Kaiser Friedrich Museum", "text": ""}
{"id": "3206546", "revid": "767487", "url": "https://it.wikipedia.org/wiki?curid=3206546", "title": "Amanda Jones", "text": "Carriera.\nAmanda Jones fu incoronata Miss Illinois 1973 ottenendo quindi l'opportunit\u00e0 di rappresentare l'Illinois a Miss USA 1973, che quell'anno si tenne a New York. La Jones vinse il titolo di Miss USA e fu incoronata dalla Miss USA uscente Tanya Wilson. Fu la terza di quattro delegate provenienti dall'Illinois a vincere il titolo di Miss USA. L'anno successivo la Jones incoron\u00f2 la collega dell'Illinois Karen Morrison, e fu la seconda volta nella storia del concorso che uno Stato ha vinto due titoli consecutivi.\nA luglio la Jones gareggi\u00f2 al concorso Miss Universo 1973 dove si piazz\u00f2 al secondo posto, dietro la filippina Margarita Moran.\nA differenza delle precedenti vincitrici, Amanda Jones si fece portavoce del movimento femminista schierandosi a favore dell'aborto e contro la guerra in Vietnam."}
{"id": "3206556", "revid": "547034", "url": "https://it.wikipedia.org/wiki?curid=3206556", "title": "Madonna col Bambino tra i santi Girolamo e Francesco", "text": "La Madonna col Bambino tra i santi Girolamo e Francesco \u00e8 un dipinto a olio su tavola (34x29 cm) di Raffaello Sanzio, databile tra il 1500 e il 1504 e conservato nella Gem\u00e4ldegalerie di Berlino. \nStoria.\nL'opera era nella collezione Borghese a Roma, da dove venne ceduta al re di Prussia Federico Guglielmo III nel 1829. \nL'attribuzione a Raffaello \u00e8 indiscussa e la datazione \u00e8 in genere riferita agli stessi anni della \"Madonna Solly\", con l'eccezione di Claudio Gamba che la ritiene leggermente anteriore, del 1499 e su disegno di Pinturicchio. Influenze pinturicchiesche vennero rilevate anche da Cavalcaselle e Longhi. In un periodo imprecisato l'opera venne estesamente restaurata.\nDescrizione.\nMaria \u00e8 raffigurata a met\u00e0 figura col Bambino in grembo, mentre ai lati si affacciano san Girolamo orante, vestito da cardinale, e san Francesco, col saio francescano. Lo sfondo \u00e8 un paesaggio che si perde in lontananza con vedute di una citt\u00e0.\nSebbene la composizione e le fisionomie dei protagonisti rimandino strettamente ai modelli di Perugino, sebbene interpretato con austera semplicit\u00e0, la cromia rivela quello splendore e quella profondit\u00e0 di chiaroscuro imputabile a Raffaello giovane. La decorazione con i motivi dorati e l'inclinazione di Maria, come gi\u00e0 accennato, rimandano alle opere di Pinturicchio, come la \"Madonna della Pace\" e derivazioni."}
{"id": "3206572", "revid": "838137", "url": "https://it.wikipedia.org/wiki?curid=3206572", "title": "Isole del mar Baltico", "text": "Di seguito sono elencate le maggiori isole del mar Baltico elencate in ordine di superficie e di popolazione\nOrdinate per popolazione.\nLe isole \u00c5land (appartenenti alla Finlandia) sono situate all'inizio del Golfo di Botnia presso il confine settentrionale del mar Baltico.\nLe maggiori isole danesi Zelanda (7\u00a0000\u00a0km\u00b2 2\u00a0200\u00a0000 abitanti) e Fionia (2\u00a0984\u00a0km\u00b2 400\u00a0000 abitanti) sono situate tra il mar Baltico e il Kattegat."}
{"id": "3206579", "revid": "599013", "url": "https://it.wikipedia.org/wiki?curid=3206579", "title": "C\u00e9sar Fabi\u00e1n Zabala", "text": "Carriera.\nNella stagione 1991-1992 ha giocato 5 partite in massima serie con l'Independiente."}
{"id": "3206599", "revid": "1543377", "url": "https://it.wikipedia.org/wiki?curid=3206599", "title": "Cinematica stellare", "text": "La cinematica stellare \u00e8 lo studio del movimento delle stelle indipendentemente dal modo in cui esse lo hanno acquisito. Essa differisce dalla dinamica stellare in quanto quest'ultima tiene conto della forza di gravit\u00e0. Il movimento di una stella rispetto al Sole pu\u00f2 fornire informazioni importanti circa la sua origine e la sua et\u00e0 nonch\u00e9 circa la struttura e l'evoluzione della galassia di cui essa fa parte.\nFra gli astronomi c'\u00e8 ampio accordo sul fatto che la maggior parte delle stelle nascono all'interno di nubi molecolari. Le stelle che sono nate all'interno della stessa nube formano un ammasso aperto che pu\u00f2 contenere da alcune decine ad alcune migliaia di stelle. Questi ammassi tendono a dissolversi con il tempo perch\u00e9 le stelle cominciano a muoversi con velocit\u00e0 leggermente differenti. L'ammasso diventa allora una associazione stellare, in quanto le stelle non sono pi\u00f9 abbastanza vicine per essere considerate un ammasso, sebbene siano legate tra di loro e posseggano lo stesso moto proprio.\nVelocit\u00e0 nello spazio.\nIl moto di una stella pu\u00f2 essere diviso in due componenti: la componente di avvicinamento o allontanamento dal Sole, conosciuta come velocit\u00e0 radiale, pu\u00f2 essere misurata tramite i cambiamenti nello spettro della stella causati dall'effetto Doppler; viceversa, la componente di moto trasversale rispetto al Sole, chiamata moto proprio, pu\u00f2 essere calcolata misurando il movimento della stella sullo sfondo di oggetti pi\u00f9 distanti. Una volta che la distanza della stella \u00e8 stata determinata tramite misure astrometriche come la parallasse, pu\u00f2 anche essere calcolata la velocit\u00e0 nello spazio della stella. Il valore ottenuto \u00e8 quello del moto della stella rispetto al Sole o al sistema di riposo locale (SRL). Quest'ultimo rappresenta il movimento medio della materia nella Via Lattea intorno al centro galattico nelle vicinanze del Sole. Il movimento del Sole rispetto all' SRL \u00e8 chiamato moto particolare del Sole.\nLe componenti della velocit\u00e0 di un astro rispetto all'SRL vengono di solito espresse mediante il sistema di coordinate galattiche e sono designate con U, V e W. L'unit\u00e0 di misura utilizzata \u00e8 il chilometro al secondo (km/s). U positivo indica un movimento verso il centro galattico, V positivo un movimento nella direzione del moto di rotazione galattico, W positivo un movimento nella direzione del polo nord galattico. Il movimento particolare del Sole rispetto all' SRL \u00e8 (U, V, W) = (10,00 \u00b1 0,36; 5,23 \u00b1 0,62; 7,17 \u00b1 0,38)\u00a0km/s.\nLe stelle nella Via Lattea possono essere suddivise in due grandi popolazioni, basandosi sulla loro metallicit\u00e0, o proporzione degli elementi pi\u00f9 pesanti dell'elio. Si \u00e8 potuto appurare che, fra le stelle pi\u00f9 vicine al Sole, quelle di popolazione I, cio\u00e8 le stelle aventi alta metallicit\u00e0, si muovono in genere pi\u00f9 lentamente delle stelle di popolazione II, che, avendo metallicit\u00e0 minore, sono considerate pi\u00f9 vecchie. Inoltre queste ultime hanno orbite ellittiche e inclinate rispetto al piano della galassia.\nAll'interno della Via Lattea, le stelle possono essere classificate tramite la loro cinematica come appartenenti al disco galattico, all'alone galattico e al bulge. C'\u00e8 una forte correlazione fra la cinematica di queste stelle e la loro composizione chimica: ci\u00f2 indica processi di formazione differenti. Le stelle dell'alone galattico possono essere ulteriormente suddivise in due sottogruppi: quelle dell'alone interno, contraddistinte da un moto progrado rispetto a quello galattico, e quelle dell'alone esterno che hanno invece moto retrogrado.\nIl raffronto fra la cinematica delle stelle vicine a noi ha inoltre permesso di identificare delle associazioni stellari: si tratta probabilmente di gruppi di stelle che sono nate dalla stessa nube molecolare gigante.\nStelle ad alta velocit\u00e0.\nUna stella ad alta velocit\u00e0 \u00e8 una stella che si muove molto velocemente rispetto all'SRL; a seconda delle definizioni, la velocit\u00e0 minima per potersi definire una stella ad alta velocit\u00e0 varia da a . Tale velocit\u00e0 viene a volte definita come velocit\u00e0 supersonica rispetto al mezzo interstellare. Vi sono tre tipi di stelle ad alta velocit\u00e0: le stelle fuggitive, le stelle dell'alone e le stelle iperveloci.\nStelle fuggitive.\nUna stella fuggitiva \u00e8 una stella che si muove nello spazio a una velocit\u00e0 molto alta rispetto al mezzo interstellare. Questi tipi di astri di solito provengono da una associazione stellare, di cui inizialmente facevano parte e da cui sono stati espulsi.\nLe stelle fuggitive sono originate da due possibili meccanismi:\nBench\u00e9 entrambi i meccanismi siano teoricamente possibili, di fatto il secondo \u00e8 il pi\u00f9 frequente in quanto l'incontro fra stelle \u00e8 un fenomeno raro.\nUn caso di stelle fuggitive collegate fra loro \u00e8 rappresentato da AE Aurigae, 53 Arietis e Mu Columbae, che stanno allontanandosi l'una dall'altra a velocit\u00e0 superiori a 100\u00a0km/s. Percorrendo a ritroso i cammini percorsi da queste stelle, si pu\u00f2 osservare che essi si intersecano nei pressi della Nebulosa di Orione. L'Anello di Barnard \u00e8 considerato il resto della supernova che ha accelerato tali stelle fuggitive circa 2 milioni di anni fa.\nStelle dell'alone galattico.\nLe stelle dell'alone galattico sono stelle molto vecchie che hanno un moto diverso da quello del Sole e della maggior parte delle stelle nelle vicinanze del Sole. Mentre queste ultime si muovono in orbite circolari intorno al centro galattico, le stelle dell'alone hanno orbite ellittiche e inclinate rispetto al piano della galassia. Bench\u00e9 le loro velocit\u00e0 orbitali non siano necessariamente superiori a quella del Sole, la peculiarit\u00e0 delle loro orbite fa s\u00ec che esse abbiano una velocit\u00e0 relativa molto alta rispetto al Sole e all'SRL.\nI tipici esemplari di queste stelle passano attraverso il disco galattico con inclinazioni molto accentuate. Una delle 25 stelle pi\u00f9 vicine a noi, la Stella di Kapteyn, \u00e8 un esempio di queste stelle: la sua velocit\u00e0 radiale \u00e8 e le componenti della sua velocit\u00e0 nello spazio sono \"U\" = , \"V\" = , e \"W\" = .\nStelle iperveloci.\nUna \"stella iperveloce\" (in inglese \"hypervelocity star\", lista di catalogo \"HVS\") ha una velocit\u00e0 orbitale superiore a quella delle stelle fuggitive, superiore persino alla velocit\u00e0 necessaria per sfuggire all'attrazione gravitazionale della galassia; per tale motivo \u00e8 anche detta \"stella esule\". Le normali stelle della galassia hanno velocit\u00e0 dell'ordine di , mentre le stelle iperveloci (soprattutto nei pressi del centro della Via Lattea, dove la gran parte di esse ha origine), hanno velocit\u00e0 dell'ordine di o superiori.\nGruppi cinematici.\nUn gruppo di stelle che condividono moti nello spazio simili ed et\u00e0 simili \u00e8 definito \"gruppo cinematico\". Si tratta di stelle che hanno una origine comune, come il medesimo ammasso aperto, o che comunque si sono formate in seguito a starburst verificatisi in regioni fra loro adiacenti. La maggior parte delle stelle nascono all'interno di nubi molecolari: le stelle formatesi all'interno di queste nubi restano all'inizio legate gravitazionalmente in ammassi aperti, ognuno dei quali pu\u00f2 comprendere da qualche decina a qualche migliaia di stelle. Tali ammassi tendono a disgregarsi con il tempo dando vita ad associazioni stellari che sono gruppi di stelle che, pur non essendo pi\u00f9 legate gravitazionalmente, condividono lo stesso moto nello spazio.\nGli astronomi sono in grado di determinare se un gruppo di stelle fa parte della stessa associazione stellare sulla base della loro et\u00e0, della loro metallicit\u00e0 e del loro moto. Poich\u00e9 le stelle appartenenti a una medesima associazione si sono formate pi\u00f9 o meno nello stesso tempo dalla stessa nube di gas, esse mantengono alcune caratteristiche comuni, come la composizione chimica e il moto.\nLe associazioni stellari furono scoperte dall'astronomo armeno Viktor Amazaspovi\u010d Ambarcumjan nel 1947. Gli identificativi delle associazioni sono formati dal nome o abbreviazione della costellazione (o costellazioni) in cui sono poste, dal tipo di associazione e, a volte, da un numero progressivo.\nTipi di associazioni stellari.\nViktor Ambartsumian ha classificato le associazioni stellari in due gruppi, da lui chiamati OB e T, basandosi sulle propriet\u00e0 delle stelle che le formano. L'esistenza di un terzo tipo, chiamato R, \u00e8 stata suggerita da Sidney van den Bergh: esso comprende le associazioni che illuminano le nebulose a riflessione.\nLe associazioni di tipo OB, T e R sono costituite tutte da stelle giovani, ma \u00e8 incerto se sia possibile stabilire una sequenza evolutiva che porta da un gruppo agli altri. Inoltre alcuni gruppi di stelle presentano sia caratteristiche proprie delle associazioni OB che caratteristiche proprie di quelle T, sicch\u00e9 la distinzione fra i due tipi non sembra del tutto definita.\nLe associazioni OB contengono massicce di tipo O e B che si ritiene essere nate all'interno della stessa nube molecolare gigante. Assieme a queste stelle massicce si formano centinaia di stelle di massa minore. Il gas residuo appartenente alla nube viene spazzato via dal vento stellare prodotto dalle stelle O e B che si sono formate al suo interno. Queste associazioni tendono a disgregarsi in pochi milioni di anni. Gli astronomi ritengono che la maggior parte delle stelle della Via Lattea si sia formata all'interno di associazioni OB.\nSulla base delle misure del satellite Hipparcos sono state individuate decine di associazioni OB entro il raggio di 650 parsec dal Sole, la pi\u00f9 vicina delle quali \u00e8 risultata essere l'Associazione Scorpius-Centaurus, distante 380-470 anni luce.\nLe associazione OB sono state osservate anche all'interno della Grande Nube di Magellano e della galassia di Andromeda: esse hanno dimensioni considerevoli, arrivando a 1500 anni luce di diametro.\nLe associazioni stellari possono contenere un alto numero di stelle T Tauri che non sono ancora entrate nella sequenza principale: queste associazioni, chiamate \"associazioni T\", possono contenere fino a un migliaio di stelle di questo tipo. La pi\u00f9 vicina di esse \u00e8 l'associazione T Toro-Auriga (associazione T Tau-Aur), distante 140 parsec dal Sole. Altri esempi di questo tipo di associazione sono l'associazione T R Coronae Australis, l'associazione T Lupo, l'associazione T Camaleonte e l'associazione T Velorum. Le associazioni T sono spesso osservabili nelle vicinanze delle nubi molecolari da cui hanno avuto origine; alcune, sebbene non tutte, possono includere anche stelle O e B.\nLe associazioni stellari che illuminano nebulose a riflessione sono chiamate \"associazioni R\". Questi gruppi contengono stelle di sequenza principale che non sono abbastanza massicce da disperdere la nube in cui si sono formate. Questo permette agli astronomi di studiare le propriet\u00e0 delle nubi oscure che circondano i membri dell'associazione. Poich\u00e9 le associazioni R sono pi\u00f9 numerose di quelle OB, la loro distribuzione viene utilizzata per studiare la struttura dei bracci a spirale della nostra galassia. Un esempio di associazione R \u00e8 la Nube molecolare di Monoceros R2, distante da noi circa .\nLe associazioni stellari possono continuare ad esistere come un insieme in qualche modo coerente di stelle che condivide lo stesso moto proprio anche per molto tempo. Esistono associazioni molto vecchie, aventi anche di anni, come quella di HR 1614, e associazioni molto pi\u00f9 giovani come quella AB Doradus che ha circa di anni. Esse sono state intensamente studiate dall'astronomo Olin J. Eggen negli anni sessanta. Una lista delle associazioni stellari pi\u00f9 vicine \u00e8 stata compilata da L\u00f3pez-Santiago \"et al.\".\nCorrente stellare.\nUna corrente stellare \u00e8 un'associazione di stelle che orbita attorno ad una galassia; pu\u00f2 essere ci\u00f2 che resta di un ammasso globulare o di una galassia nana che \u00e8 stata disgregata dalle potenti forze mareali e deformata fino ad assumere un aspetto simile ad un nastro.\nAlcuni gruppi cinematici conosciuti.\nSegue una lista di alcuni gruppi cinematici conosciuti:"}
{"id": "3206608", "revid": "1543377", "url": "https://it.wikipedia.org/wiki?curid=3206608", "title": "Tarzan (videogioco 1999)", "text": "Tarzan, presentato anche come Disney's Tarzan o Disney's Tarzan Action Game, \u00e8 un videogioco a piattaforme ispirato al film d'animazione Disney \"Tarzan\", sviluppato dalla Eurocom e pubblicato dalla Capcom in Giappone e dalla Sony Computer Entertainment nel resto del mondo nel 1999 per PlayStation, Windows, Nintendo 64 e Game Boy Color.\nModalit\u00e0 di gioco.\nIl gioco si svolge in visuale 2.5D, e consiste nel controllare il protagonista del film, Tarzan, da giovane a adulto, attraverso i vari livelli, raccogliendo monete, attraversare ostacoli e sconfiggere nemici tra cui babbuini, macachi, aquile, pappagalli e i boss Clayton e il leopardo Sabor.\nOltre alla classica modalit\u00e0 piattaforma, sono presenti dei segmenti dove bisogna scivolare sui tronchi degli alberi, nuotare attraverso delle enormi foglie, cavalcare elefanti, librarsi fra le liane o scappare da un'orda di elefanti.\nNei livelli sono disseminate delle farfalle che fungono da \"punti di controllo\", e nel caso si cada nel vuoto o si esaurisca la salute si ripartir\u00e0 da quel punto.\nOltre a Tarzan, \u00e8 possibile giocare come Jane, Terk e Tantor; inoltre, come NPC, oltre ai boss Clayton e Sabor, appaiono anche gli altri personaggi del film, come il professor Archimedes Q. Porter e Kerchak.\nAll'inizio sono disponibili solo 3 vite, e se ne possono ottenere di aggiuntive raccogliendo ogni 100 gettoni; \u00e8 anche possibile trovare delle banane che curano il giocatore o dei mango arancioni che allungano la salute.\nStoria.\nIl gioco \u00e8 diviso in 11 livelli che ripercorrono la storia del film, ognuno delle quali contiene un certo numero di oggetti speciali da raccogliere:\nEsistono 10 livelli bonus, uno per ogni livello di gioco principale, tranne l'ultimo, consistono in livelli a tempo di 30 secondi, in cui bisogna raccogliere tutti i gettoni e frutti viola che allungano il tempo disponibile.\nAccoglienza.\nIl gioco ha ricevuto un'accoglienza positiva dopo la sua uscita, ricevendo le lodi sulle grafiche e sulla fedelt\u00e0 al film.\nRick Sanchez ne ha recensito le versioni Nintendo 64 e PlayStation per la rivista \"Next Generation\". Votandole rispettivamente tre e due stelle su cinque, ha dichiarato: \"la Disney Interactive ha preso in prestito i migliori elementi del platform e li ha messi insieme in un unico prodotto. Nonostante non ci sia nulla di nuovo od originale nel gioco, \u00e8 comunque decente\", \"un titolo solido, seppur non ispirato, che se la cava soprattutto nella grafica. I giocatori seri non ne troveranno molto valore, ma probabilmente piacer\u00e0 ai fan del film.\"\nLa versione PlayStation ha ricevuto un premio \"Gold\" nelle vendite dalla Entertainment and Leisure Software Publishers Association (ELSPA), grazie alle almeno copie vendute nel Regno Unito."}
{"id": "3206609", "revid": "287204", "url": "https://it.wikipedia.org/wiki?curid=3206609", "title": "10450 Girard", "text": "10450 Girard \u00e8 un asteroide della fascia principale. Scoperto nel 1967, presenta un'orbita caratterizzata da un semiasse maggiore pari a 2,3772938\u00a0UA e da un'eccentricit\u00e0 di 0,1962075, inclinata di 7,93421\u00b0 rispetto all'eclittica.\nL'asteroide \u00e8 dedicato a Terrence Girard, un ricercatore del dipartimento di Astronomia dell'Universit\u00e0 di Yale."}
{"id": "3206610", "revid": "1776051", "url": "https://it.wikipedia.org/wiki?curid=3206610", "title": "Starless Aeon", "text": "Starless Aeon \u00e8 un singolo del gruppo black metal svedese Dissection, pubblicato il 30 aprile 2006 da The End Records in un'edizione limitata a 1.000 copie acquistabile solo sul sito dell'etichetta."}
{"id": "3206612", "revid": "729019", "url": "https://it.wikipedia.org/wiki?curid=3206612", "title": "Stazione di Zoagli", "text": "La stazione di Zoagli \u00e8 una fermata ferroviaria sulla linea Genova-Pisa a servizio dell'abitato di Zoagli.\nStoria.\nL'impianto fu attivato il 23 novembre 1868 in occasione dell'apertura della ferrovia Genova-Chiavari.\nIl raddoppio della tratta proveniente da Chiavari fu attivato il 20 marzo 1913, allorch\u00e9 la stazione divenne punto di passaggio dal semplice al doppio binario; per la tratta di ponente, fino a Santa Margherita Ligure, si dovette attendere il 18 dicembre 1923.\nL'originario fabbricato di stazione, demolito in seguito alle distruzioni causate durante la seconda guerra mondiale, fu ricostruito negli anni cinquanta in foggia moderna.\nNel 1990 la stazione, privata del binario centrale utilizzato per realizzare precedenze e del tronchino merci, venne trasformata in semplice fermata impresenziata.\nStrutture ed impianti.\nOltre al fabbricato viaggiatori, a due piani ed attualmente utilizzato quale locale di servizio, sono presenti pensiline ed un sottopassaggio di collegamento fra le due banchine laterali.\nDal piazzale esterno al fabbricato di stazione \u00e8 possibile accedere, tramite un caratteristico tunnel in mattoni che sottopassa la linea, alla passeggiata a mare realizzata lungo la scogliera, che consente in caso di mare calmo un comodo e suggestivo accesso al centro del paese.\nMovimento.\nLa fermata \u00e8 servita prevalentemente dalle relazioni regionali Trenitalia svolte nell'ambito del contratto di servizio con la Regione Liguria.\nServizi.\nLa stazione offre i seguenti servizi:"}
{"id": "3206615", "revid": "729019", "url": "https://it.wikipedia.org/wiki?curid=3206615", "title": "Hans-J\u00fcrgen Stumpff", "text": "Biografia.\nNato il 15 giugno 1889 a Kolberg (oggi Ko\u0142obrzeg, in Polonia), Stumpff fu arruolato nel 1907 nel 12\u00ba reggimento granatieri del Brandeburgo. Promosso sottotenente un anno dopo, allo scoppio della prima guerra mondiale serv\u00ec nello Stato Maggiore, diventando capitano alla fine del conflitto.\nDurante la Repubblica di Weimar lavor\u00f2 al Ministero della difesa.\nIl 1\u00ba settembre 1933 Stumpff, ora tenente colonnello, divenne capo del personale nella nascente Luftwaffe (l'aeronautica militare voluta da Adolf Hitler) passando poi a capo di Stato Maggiore dal 1\u00ba giugno 1937 al 1\u00ba gennaio 1939. Nel 1938 intanto era gi\u00e0 stato avanzato al grado di \"General der Flieger\".\nLa seconda guerra mondiale lo vide inizialmente al comando della \"Luftflotte 1\" (1\u00aa flotta aerea, dall'11 gennaio al 10 maggio 1940); il 19 luglio 1940 fu promosso \"Generaloberst\" e gli venne concessa la Croce di Cavaliere della Croce di Ferro, quando gi\u00e0 da circa due mesi era comandante della \"Luftflotte 5\" che guid\u00f2 tra l'altro durante la battaglia d'Inghilterra. Il 5 febbraio 1944 fu chiamato a difendere i cieli della Germania dai quadrimotori Alleati al comando della \"Luftflotte Reich\". L'8 maggio 1945 Stumpff rappresent\u00f2 la Luftwaffe alla firma della resa incondizionata del suo paese.\nPreso prigioniero dagli inglesi, fu liberato nel 1947 e mor\u00ec a Francoforte sul Meno il 9 marzo 1968."}
{"id": "3206616", "revid": "287204", "url": "https://it.wikipedia.org/wiki?curid=3206616", "title": "Coppa del Re 1915", "text": "La Copa del Rey 1915 fu la quindicesima edizione della Coppa del Re. Il torneo ebbe inizio il 15 aprile e si concluse il 2 maggio del 1915. La finale si svolse all'Estadio de Amute di Irun dove l'Athletic Bilbao vinse per la sesta volta questa manifestazione."}
{"id": "3206618", "revid": "287204", "url": "https://it.wikipedia.org/wiki?curid=3206618", "title": "10776 Musashitomiyo", "text": "10776 Musashitomiyo \u00e8 un asteroide della fascia principale. Scoperto nel 1991, presenta un'orbita caratterizzata da un semiasse maggiore pari a 2,4314566\u00a0UA e da un'eccentricit\u00e0 di 0,1311712, inclinata di 5,09611\u00b0 rispetto all'eclittica."}
{"id": "3206628", "revid": "287204", "url": "https://it.wikipedia.org/wiki?curid=3206628", "title": "Hans-Jurgen Stumpff", "text": ""}
{"id": "3206632", "revid": "287204", "url": "https://it.wikipedia.org/wiki?curid=3206632", "title": "11515 Oshijyo", "text": "11515 Oshijyo \u00e8 un asteroide della fascia principale. Scoperto nel 1991, presenta un'orbita caratterizzata da un semiasse maggiore pari a 3,1478442\u00a0UA e da un'eccentricit\u00e0 di 0,0890798, inclinata di 7,87470\u00b0 rispetto all'eclittica."}
{"id": "3206635", "revid": "287204", "url": "https://it.wikipedia.org/wiki?curid=3206635", "title": "12413 Johnnyweir", "text": "12413 Johnnyweir \u00e8 un asteroide della fascia principale. Scoperto nel 1995, presenta un'orbita caratterizzata da un semiasse maggiore pari a 2,4301075\u00a0UA e da un'eccentricit\u00e0 di 0,1910856, inclinata di 3,85492\u00b0 rispetto all'eclittica.\nL'asteroide \u00e8 dedicato al pattinatore di figura statunitense Johnny Weir su suggerimento dei suoi fan russi."}
{"id": "3206636", "revid": "287204", "url": "https://it.wikipedia.org/wiki?curid=3206636", "title": "Akuji the Heartless", "text": "Akuji the Heartless \u00e8 un videogioco d'azione sviluppato dalla Crystal Dynamics e pubblicato dalla Eidos Interactive nel 1998 per PlayStation.\nTrama.\nIl gioco ha come protagonista il sacerdote guerriero voodoo Akuji, il quale girovaga per tutto l'Oltretomba in quanto il suo cuore \u00e8 stato strappato il giorno del suo matrimonio. La sua sposa Kesho lo trova e gli parla in forma della sua anima, informandogli che Orad, il fratello di Akuji, ha orchestrato il suo omicidio e ora intende sacrificare la di lui sposa agli dei mentre le loro famiglie si preparano alla guerra.\nDopo aver parlato con Baron Samedi, una divinit\u00e0 voodoo, Akuji scopre di avere la sua occasione per redimersi: risalir\u00e0 in sicurezza dalle profondit\u00e0 degli Inferi a patto che riunisca le anime dei suoi antenati, che il Barone disprezza a causa del loro male. Durante il viaggio, Akuji deve sconfiggere i guardiani di ogni vestibolo dell'Oltretomba, che gli permetteranno di andare avanti nella sua avventura.\nAlla fine, dopo che Akuji recupera il Sigillo di Sadiki, il Barone glielo ruba e rivela di aver ingannato Akuji: raccogliendo le anime dei suoi antenati gli avrebbe permesso di liberarsi dalla propria prigionia nell'Oltretomba e vendicarsi del mondo dei mortali, prendendosi Kesho come sua serva una volta che fosse stata sacrificata; Kesho conferma le parole del Barone e afferma che quest'ultimo ha orchestrato la morte di Akuji possedendo il fratello di Orad, e che prima aveva usato la di lei voce per attirarlo a s\u00e9. Akuji affronta e sconfigge dunque il Barone e salva Kesho, la quale ripristina il cuore dello sposo e lo rimanda tra i vivi.\nMarketing.\n\"Akuji the Heartless\" \u00e8 incluso in un pacchetto di \"5 giochi in 1\" per la PlayStation, insieme a \"\", \"Syphon Filter\", \"Apocalipsis\" e \"Small Soldiers\"; alcune edizioni aggiungono anche un altro DVD contenente \"Tomb Raider 3\", \"A Bug's Life\" e \"Crash Bandicoot 3\" per un totale di 8 giochi.\n\u00c8 presente anche in un DVD uscito un anno dopo l'uscita ufficiale del gioco e contenente anche una demo di \"Soul Reaver\", una demo di \"Tomb Raider III\" e un trailer di \"\", tutti giochi della Crystal Dynamics.\nAccoglienza.\n\"Akuji the Heartless\" ha ricevuto un'accoglienza mista stando alle recensioni aggregate sul sito web GameRankings, dove detiene un punteggio del 65%.\nSulla rivista \"Next Generation\" detiene un punteggio di tre stelle su cinque; il periodico dichiara: \"Crystal Dynamics ha sicuramente fornito ai giocatori un solido titolo d'azione con sufficiente immaginazione per soddisfare coloro che hanno un debole per il macabro. Eppure i controlli e le animazioni grezzi impediscono ad \"Akuji\" di entrare davvero sotto i riflettori del genere.\""}
{"id": "3206639", "revid": "986213", "url": "https://it.wikipedia.org/wiki?curid=3206639", "title": "Luisa Elisabetta di Curlandia", "text": "Biografia.\nLuisa Elisabetta era una figlia del Duca di Curlandia Giacomo Kettler e di sua moglie, la Principessa Luisa Carlotta, primogenita del Principe Elettore Giorgio Guglielmo di Brandeburgo.\nIl 23 ottobre 1670 spos\u00f2 a C\u00f6lln il futuro Langravio Federico II d'Assia-Homburg, il famoso \"Principe di Homburg\". Per poter contrarre questo matrimonio Federico si convert\u00ec al movimento delle chiese riformate. Questo cambio di fede increment\u00f2 le relazioni con le casate, anch'esse riformate, di Brandeburgo e di Assia-Kassel, di cui Amalia di Curlandia, sorella di Luisa Elisabetta, fu Langravia dal 1673. Luisa Elisabetta era una nipote del Principe Elettore Federico Guglielmo I di Brandeburgo, per cui Federico entr\u00f2 al servizio della Prussia, e fu tra i Comandanti delle truppe dell'Elettorato.\nLa calvinista Luisa Elisabetta svolse un ruolo significativo nel favorire l'insediamento degli sfollati ugonotti e valdesi nelle citt\u00e0 di Friedrichsdorf e di Dornholzhausen e nella formazione di comunit\u00e0 riformate a Weferlingen ed Homburg.\nDiscendenza.\nLuisa Elisabetta e Federico ebbero dodici figli:"}
{"id": "3206645", "revid": "287204", "url": "https://it.wikipedia.org/wiki?curid=3206645", "title": "13017 Owakenoomi", "text": "13017 Owakenoomi \u00e8 un asteroide della fascia principale. Scoperto nel 1988, presenta un'orbita caratterizzata da un semiasse maggiore pari a 2,5650211\u00a0UA e da un'eccentricit\u00e0 di 0,1144330, inclinata di 13,73210\u00b0 rispetto all'eclittica."}
{"id": "3206649", "revid": "648716", "url": "https://it.wikipedia.org/wiki?curid=3206649", "title": "16711 Ka-Dar", "text": "16711 Ka-Dar \u00e8 un asteroide della fascia principale. Scoperto nel 1995, presenta un'orbita caratterizzata da un semiasse maggiore pari a e da un'eccentricit\u00e0 di 0,1789730, inclinata di 2,80340\u00b0 rispetto all'eclittica.\nL'asteroide \u00e8 dedicato all'omonimo osservatorio, il primo privato in Russia aperto al pubblico ()."}
{"id": "3206652", "revid": "125644037", "url": "https://it.wikipedia.org/wiki?curid=3206652", "title": "Franceschi", "text": ""}
{"id": "3206654", "revid": "287204", "url": "https://it.wikipedia.org/wiki?curid=3206654", "title": "Coppa del Re 1916", "text": "La Copa del Rey 1916 fu la sedicesima edizione della Coppa del Re. Il torneo ebbe inizio il 26 marzo e si concluse il 7 maggio del 1916. La finale si svolse al Camp de la Ind\u00fastria di Barcellona dove l'Athletic Bilbao vinse per la settima volta la coppa.\nSemifinale.\nAvendo vinto una partita per parte, il Madrid CF e il FC Barcellona disputarono la partita di ripetizione."}
{"id": "3206657", "revid": "1305772", "url": "https://it.wikipedia.org/wiki?curid=3206657", "title": "Curling alla XXV Universiade invernale", "text": "I tornei di curling della XXV Universiade invernale si sono svolti alla Milli Piyango Curling Arena di Erzurum, in Turchia, dal 27 gennaio al 6 febbraio 2011.\nSia il torneo maschile che quello femminile prevedevano un girone all'italiana di dieci squadre. Le prime quattro classificate hanno disputato semifinali e finali per le medaglie."}
{"id": "3206658", "revid": "287204", "url": "https://it.wikipedia.org/wiki?curid=3206658", "title": "18996 Torasan", "text": "18996 Torasan \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 3,1998129\u00a0UA e da un'eccentricit\u00e0 di 0,0354892, inclinata di 20,51782\u00b0 rispetto all'eclittica."}
{"id": "3206663", "revid": "1543377", "url": "https://it.wikipedia.org/wiki?curid=3206663", "title": "Ordine reale del merito sportivo", "text": "L'Ordine Reale del Merito Sportivo (in spagnolo \"Real Orden del M\u00e8rito Deportivo\") \u00e8 un'onorificenza spagnola.\nStoria.\nL'ordine \u00e8 stato fondato con regio decreto il 18 giugno 1982 per incoraggiare e premiare gli individui che si siano distinti nella pratica, l'organizzazione, la promozione e lo sviluppo dell'Educazione Fisica e dello Sport.\nPossono far parte dell'Ordine cittadini spagnoli, cittadini stranieri e societ\u00e0 sportive.\nClassi.\nL'Ordine delle seguenti classi di benemerenza per le persone:\nL'Ordine delle seguenti classi di benemerenza per le societ\u00e0:"}
{"id": "3206664", "revid": "287204", "url": "https://it.wikipedia.org/wiki?curid=3206664", "title": "35370 Daisakyu", "text": "35370 Daisakyu \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a 2,2621388\u00a0UA e da un'eccentricit\u00e0 di 0,1523391, inclinata di 3,52643\u00b0 rispetto all'eclittica."}
{"id": "3206666", "revid": "287204", "url": "https://it.wikipedia.org/wiki?curid=3206666", "title": "36036 Bonucci", "text": "36036 Bonucci \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,9524963\u00a0UA e da un'eccentricit\u00e0 di 0,0473538, inclinata di 2,02646\u00b0 rispetto all'eclittica."}
{"id": "3206667", "revid": "86599", "url": "https://it.wikipedia.org/wiki?curid=3206667", "title": "48631 Hasantufan", "text": "48631 Hasantufan \u00e8 un asteroide della fascia principale. Scoperto nel 1995, presenta un'orbita caratterizzata da un semiasse maggiore pari a 2,2359316\u00a0UA e da un'eccentricit\u00e0 di 0,1991248, inclinata di 4,55375\u00b0 rispetto all'eclittica.\nL'asteroide dedicato al poeta tartaro Hasan Tufan."}
{"id": "3206668", "revid": "404338", "url": "https://it.wikipedia.org/wiki?curid=3206668", "title": "Regioni dell'Italia", "text": ""}
{"id": "3206669", "revid": "287204", "url": "https://it.wikipedia.org/wiki?curid=3206669", "title": "Silent Knight Sho", "text": ""}
{"id": "3206677", "revid": "81195", "url": "https://it.wikipedia.org/wiki?curid=3206677", "title": "Oxygen evolving complex", "text": ""}
{"id": "3206678", "revid": "287204", "url": "https://it.wikipedia.org/wiki?curid=3206678", "title": "Klanxb\u00fcll", "text": "Klanxb\u00fcll \u00e8 un comune di 948 abitanti dello Schleswig-Holstein, in Germania.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di S\u00fcdtondern."}
{"id": "3206679", "revid": "110157", "url": "https://it.wikipedia.org/wiki?curid=3206679", "title": "Klixb\u00fcll", "text": "Klixb\u00fcll \u00e8 un comune di 968 abitanti dello Schleswig-Holstein, in Germania.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di S\u00fcdtondern."}
{"id": "3206680", "revid": "1305772", "url": "https://it.wikipedia.org/wiki?curid=3206680", "title": "Brave Fencer Musashi", "text": " \u00e8 un videogioco Action RPG sviluppato e pubblicato dalla Square (attuale Square Enix) nel 1998 per Sony PlayStation. Il gioco utilizza combattimenti in tempo reale in 3D e dialoghi doppiati nella maggior parte dei casi. La colonna sonora di \"Brave Fencer Musashi\" \u00e8 stata composta da Tsuyoshi Sekito, in precedenza impiegato della Konami. Alcune illustrazioni dei personaggi sono state realizzate da Tetsuya Nomura, ma disegnate da Koji Matsuoka nel videogioco.\nTrama.\nUn ragazzo di nome Musashi \u00e8 la reincarnazione del leggendario spadaccino Musashi che aveva liberato il regno di Allucaneet da un mostro chiamato \"Stregone delle tenebre\" centocinquanta anni prima. Musashi viene richiamato su Allucaneet dalla principessa Fillet, per salvare il regno dagli invasori, l'impero Thirstquencher. Nonostante la giovane et\u00e0, Musashi viene dotato della Blade Fusione, ed incaricato di ottenere la spada di Brave Fencer Musashi, \"Lumina\", la spada della luminescenza, prima che cada in mano ai Thirstquencher. Suo malgrado, Musashi accetta la missione per poter tornare a casa il prima possibile. Tuttavia quando Musashi riesce ad entrare in possesso della spada Lumina, scopre che tutti gli abitanti di Allucaneet, compresa la principessa Fillet sono stati rapiti dall'impero Thirstquencher. Per liberare tutto il popolo e sconfiggere i Thirstquencher, Musashi deve trovare i cinque rotoli, ognuno dei quali rappresenta un elemento, che potenzieranno Lumina e renderanno Musashi invincibile."}
{"id": "3206681", "revid": "1573940", "url": "https://it.wikipedia.org/wiki?curid=3206681", "title": "Lexgaard", "text": "Lexgaard \u00e8 un comune di 60 abitanti dello Schleswig-Holstein, in Germania.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di S\u00fcdtondern."}
{"id": "3206682", "revid": "1305772", "url": "https://it.wikipedia.org/wiki?curid=3206682", "title": "Hockey su ghiaccio alla XXV Universiade invernale", "text": "I tornei di hockey su ghiaccio della XXV Universiade invernale si sono svolte alla \"Ice Hockey Arena\" e all'\"Ice Hockey Rink\" di Erzurum, in Turchia, dal 27 gennaio al 6 febbraio 2011."}
{"id": "3206683", "revid": "110157", "url": "https://it.wikipedia.org/wiki?curid=3206683", "title": "Neukirchen (Frisia Settentrionale)", "text": "Neukirchen \u00e8 un comune di 1.282 abitanti dello Schleswig-Holstein, in Germania.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di S\u00fcdtondern."}
{"id": "3206685", "revid": "110157", "url": "https://it.wikipedia.org/wiki?curid=3206685", "title": "Roden\u00e4s", "text": "Roden\u00e4s \u00e8 un comune di 434 abitanti dello Schleswig-Holstein, in Germania.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di S\u00fcdtondern."}
{"id": "3206686", "revid": "857138", "url": "https://it.wikipedia.org/wiki?curid=3206686", "title": "V\u0161eruby", "text": "V\u0161eruby pu\u00f2 riferirsi a diversi toponimi della Repubblica Ceca:"}
{"id": "3206688", "revid": "110157", "url": "https://it.wikipedia.org/wiki?curid=3206688", "title": "Sprakeb\u00fcll", "text": "Sprakeb\u00fcll \u00e8 un comune di 233 abitanti dello Schleswig-Holstein, in Germania.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di S\u00fcdtondern."}
{"id": "3206696", "revid": "110157", "url": "https://it.wikipedia.org/wiki?curid=3206696", "title": "Stadum", "text": "Stadum \u00e8 un comune di 1.026 abitanti dello Schleswig-Holstein, in Germania.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di S\u00fcdtondern."}
{"id": "3206697", "revid": "287204", "url": "https://it.wikipedia.org/wiki?curid=3206697", "title": "Stedesand", "text": "Stedesand \u00e8 un comune di 859 abitanti dello Schleswig-Holstein, in Germania.\nAppartiene al circondario (\"Kreis\") della Frisia Settentrionale (targa NF) ed \u00e8 parte della comunit\u00e0 amministrativa (\"Amt\") di S\u00fcdtondern."}
{"id": "3206698", "revid": "986213", "url": "https://it.wikipedia.org/wiki?curid=3206698", "title": "Carlotta d'Assia-Homburg", "text": "Biografia.\nCarlotta era la prima figlia del langravio Federico II d'Assia-Homburg (1633\u20131708), detto \"Principe di Homburg\", e della sua seconda moglie Luisa Elisabetta (1646\u20131690), figlia del duca Giacomo di Curlandia.\nIl 4 novembre 1694 spos\u00f2 a Kassel il duca Giovanni Ernesto III di Sassonia-Weimar (1664\u20131707), che aveva avuto dalla sua prima moglie Sofia Augusta di Anhalt-Zerbst cinque figli e che, a causa del suo alcolismo, era stato escluso dal governo del ducato dal fratello Guglielmo Ernesto di Sassonia-Weimar. Carlotta sopravvisse al marito di 31 anni. Ricevette in vitalizio dal governo del ducato la citt\u00e0 di Hardisleben.\nFece costruire a Weimar, tra il 1702 e il 1704, il cosiddetto Gelbe Schloss. Fu suo zio Guglielmo Enrnesto ad esercitare la tutela su suo figlio Giovanni Ernesto. Carlotta tuttavia si preoccup\u00f2 di curare il figlio, colpito da un tumore, cosa che lo port\u00f2 alla morte a soli 18 anni d'et\u00e0."}
{"id": "3206700", "revid": "767487", "url": "https://it.wikipedia.org/wiki?curid=3206700", "title": "Deerhunter", "text": "I Deerhunter sono un gruppo musicale indie rock statunitense originario di Atlanta (Georgia) e formatosi nel 2001. Il gruppo \u00e8 composto da Bradford Cox, Moses Archuleta, Josh Fauver e Lockett Pundt. Si autodefiniscono un gruppo ambient punk.\nStoria.\nIl gruppo \u00e8 stato fondato nel 2001 dal cantante e chitarrista Bradford Cox e dal tastierista Moses Archuleta, a cui si aggiunsero il batterista Dan Walton (che sugger\u00ec il nome del gruppo, preso dal videogioco Deer Hunter), il bassista Justin Bosworth ed i chitarristi Colin Mee e Lockett Pundt.\nNel 2004 Bosworth muore a seguito di un incidente con lo skateboard. Egli appare solo in un lavoro del gruppo, ossia lo split realizzato con gli Alphabets. Il suo posto come bassista viene preso da Joshua Fauver.\nDopo un singolo pubblicano nel 2005 il loro primo disco, senza titolo ma soprannominato \"Turn It Up Faggot\", frase offensiva gridata dal pubblico durante i loro concerti. L'album \u00e8 dedicato a Bosworth e al suo interno si respira un'atmosfera cupa, dovuta inevitabilmente all'influenza esercitata da quanto accaduto allo sfortunato musicista. Dopo la pubblicazione dell'album, Lockett Pundt, vecchio amico di Cox, si unisce alla band, che si esibisce dal vivo con Lightning Bolt e Gang Gang Dance. Il tour culmina con la registrazione di una session a New York insieme alla musicista folk Samara Lubelski, pubblicata in seguito in download gratuito sul sito del gruppo.\nQualche mese dopo il gruppo ritorna nello stesso studio di Atlanta dov'era stato registrato il primo album, per produrre il secondo. \"Cryptograms\" viene pubblicato nel gennaio 2007 per la Kranky. Anche questo album, come il precedente, contiene una dedica: \u00e8 dedicato a Bradley Ira Harris. \nNel maggio 2007 il gruppo pubblica l'EP \"Fluorescent Grey\" e anche il 7\" \"Whirlyball\". \nNell'agosto dello stesso anno il gruppo diventa un quartetto con l'addio del chitarrista Colin Mee, che tuttavia ritorna a suonare col gruppo in autunno durante il tour in Europa.\nI Deerhunter realizzano il brano \"Oh, It's Such a Shame\", cover del brano di Jay Reatard inserita in uno split realizzato con lo stesso Reatard. Nell'aprile 2008 registranp l'album \"Microcastle\", che verr\u00e0 pubblicato nel mese di ottobre. Nel frattempo continuano il tour esibendosi in alcune date con Smashing Pumpkins e Nine Inch Nails.\nInsieme all'uscita di \"Microcastle\", viene pubblicato anche un altro CD intitolato \"Weird Era Cont.\" \nNello stesso periodo il chitarrista Colin Mee viene sostituito dalla ex-cheerleader Whitney Petty.\nDurante il tour di \"Microcastle\", il gruppo pubblica un EP di canzoni inedite, \"Rainwater Cassette Exchange\", ed un singolo \"Vox Celeste\" (Sub Pop Records). Nel settembre 2009 si esibiscono anche all'All Tomorrow's Parties.\nSuccessivamente il frontman del gruppo Cox annuncia una pausa relativamente al progetto Deerhunter. Tuttavia, egli incide un disco sotto lo pseudonimo di Atlas Sound intitolato \"Logos\" (ottobre 2009) mentre Plundt pubblica \"The Floodlight Collective\" a nome Lotus Plaza (2009).\nNel 2010, dopo diversi concerti, il gruppo ritorna insieme per pubblicare un nuovo lavoro, messo in commercio dalla 4AD ed intitolato \"Halcyon Digest\". Il disco \u00e8 prodotto da Ben Allen e risulta meno spigoloso e pi\u00f9 sperimentale dei precedenti. Viene pubblicato il singolo \"Revival\".\nNel marzo 2013 il gruppo annuncia il sesto album studio, pubblicato nel mese di maggio. Si tratta di \"Monomania\", registrato a New York con il produttore Nicolas Vernhes. In questo lavoro Fauver \u00e8 sostituito da Josh McKay, mentre si segnala l'ingresso del chitarrista Frankie Broyles. \nNel giugno 2013 il gruppo \u00e8 curatore e headliner dell'All Tomorrow's Parties."}
{"id": "3206703", "revid": "72396", "url": "https://it.wikipedia.org/wiki?curid=3206703", "title": "Victoria Libertas Pesaro 1979-1980", "text": "Allenatore:"}
{"id": "3206712", "revid": "767487", "url": "https://it.wikipedia.org/wiki?curid=3206712", "title": "Victoria Libertas Pesaro 1980-1981", "text": "Roster.\nAllenatore: "}
{"id": "3206714", "revid": "105611", "url": "https://it.wikipedia.org/wiki?curid=3206714", "title": "\u0110or\u0111e Andrejevi\u0107-Kun", "text": ""}
{"id": "3206717", "revid": "729019", "url": "https://it.wikipedia.org/wiki?curid=3206717", "title": "Reto Capadrutt", "text": "Era il cugino di Hans B\u00fctikofer, anch'egli bobbista di livello internazionale.\nBiografia.\nAi IV Giochi olimpici invernali (edizione disputatasi nel 1936 a Garmisch-Partenkirchen, Germania) vinse la medaglia d'argento nel Bob a 4 con i connazionali Hans Aichele, Fritz Feierabend e il cugino Hans B\u00fctikofer partecipando per la Svizzera I, superando la nazionale britannica (bronzo). Meglio di loro la Svizzera II (medaglia d'oro).\nIl tempo totalizzato fu di 5:22,73, poco meno di un secondo rispetto ai britannici con 5:23,41 (mentre l'altra nazionale svizzera percorse il tragitto in 5:19,85.) Ai III Giochi olimpici invernali sempre per la Svizzera I ebbe l'altro argento della sua carriera olimpica, partecipando in coppia con Oscar Geier con un tempo di 8:16,28.\nVinse la medaglia di bronzo ai mondiali del 1935 nel bob a quattro e quella d'oro nel bob a due. Due anni dopo nell'edizione del 1937 vinse un'altra medaglia di bronzo nel bob a due .\nMor\u00ec tragicamente nel 1939 a Cortina d'Ampezzo, a seguito di un incidente occorsogli durante la gara di bob a quattro dei campionati mondiali che si disputavano in quell'anno sulla pista olimpica di Cortina."}
{"id": "3206724", "revid": "1305772", "url": "https://it.wikipedia.org/wiki?curid=3206724", "title": "Tatsunoko Fight", "text": " \u00e8 un videogioco picchiaduro a incontri sviluppato e pubblicato dalla Takara per PlayStation in Giappone nell'ottobre 2000. Il gioco utilizza i personaggi di vari anime prodotti dalla Tatsunoko, oltre ad alcuni personaggi creati appositamente per il gioco. Ogni serie presente nel gioco \u00e8 rappresentata da personaggi, ambienti, musiche e doppiatori tratti dalla serie in questione, unitamente a nuovi filmati prodotti dalla Tatsunoko Production.\nPersonaggi.\nOtto anni pi\u00f9 tardi la collaborazione con Capcom porta un successore \"spirituale\" con il nome di . "}
{"id": "3206726", "revid": "1971044", "url": "https://it.wikipedia.org/wiki?curid=3206726", "title": "Vieni via con me (programma televisivo)", "text": "Vieni via con me \u00e8 stato un programma televisivo condotto da Fabio Fazio e Roberto Saviano, trasmesso su Rai 3 in quattro puntate dall'8 al 29 novembre 2010. Durante le quattro serate, i due conduttori insieme a diversi ospiti, hanno trattato ed analizzato alcuni problemi politici, sociali e culturali dell'Italia. Uno spin-off del programma, \"Quello che (non) ho\", \u00e8 andato in onda il 14, il 15 e il 16 maggio 2012, sempre con la conduzione di Fabio Fazio e Roberto Saviano, ma trasmesso da LA7.\nProgramma.\nLo svolgimento delle puntate seguiva uno schema molto preciso, \u00absimmetrico e geometrico\u00bb, consistente in una serie di \"elenchi\" letti dai due presentatori, Fabio Fazio e Roberto Saviano, e dai loro ospiti, con lo scopo di mettere in evidenza le problematiche affrontate attraverso la semplice menzione di una serie di dati reali e oggettivi. Alla lettura degli elenchi si alternano vari artisti (musicali e non) le cui performance sono collegate al tema, un balletto \"attoriale\" a puntata coreografato da Roberto Castello, e due monologhi narrativi di Roberto Saviano, uno all'inizio e uno alla fine di ogni puntata. La sigla musicale, all'inizio e alla fine del programma, \u00e8 un arrangiamento per marimba di \"Via con me\" di Paolo Conte, che viene inoltre cantata da un ospite. Il progetto scenografico \u00e8 di Francesca Montinaro. I costumi di Ester Marcovecchio.\nLo scopo formale del programma era di ricondurre la scrittura televisiva a una pulizia di tipo quasi teatrale, con un copione completamente scritto dagli autori, in cui una serie di personaggi noti e meno noti elencano non delle opinioni, ma dei crudi dati, il pi\u00f9 possibile oggettivi, dimostrabili, e quindi incontestabili, riferiti a vari aspetti della cultura, della societ\u00e0 e della politica. \u00c8 stato osservato che durante il programma non vengono mai pronunciati aggettivi, avverbi o altri elementi che suggeriscono opinioni, poich\u00e9 lo scopo \u00e8 appunto mettere in scena una quanto pi\u00f9 possibile obiettiva \u00abliturgia laica\u00bb della contemporaneit\u00e0; da questo punto di vista il programma \u00e8 antitetico al programma di Fabio Fazio e Claudio Baglioni del 1997 \"Anima mia\", dove invece c'era una celebrazione dei sentimenti personali e delle opinioni sui ricordi del passato.\nPer la sua profonda innovazione, formale e tematica, nel linguaggio televisivo, \"Vieni via con me\" ha suscitato numerose critiche (sia positive che negative) e prese di posizione da parte di associazioni e partiti politici che, sollecitati dalle storie raccontate nel programma, hanno polemizzato sui criteri di scelta di alcune opinioni rispetto ad altre in violazione della par condicio: secondo il conduttore Fabio Fazio, per\u00f2, il racconto lineare e pulito di un certo evento non comporta automaticamente che si proponga una tesi o che si neghi quella contraria. Nello specifico, durante la seconda puntata, il racconto di Roberto Saviano della vicenda di Piergiorgio Welby ha scatenato le reazioni di gruppi di opinione \"pro-life\" che si sono sentiti offesi o non rappresentati. Fazio ha replicato alle polemiche sostenendo che quella di Saviano era l'esposizione di una storia oggettiva, non di un'opinione personale, e che \u00abdare possibilit\u00e0 di replica alle associazioni pro-vita sarebbe come ammettere di essere pro-morte, e questo \u00e8 evidentemente falso e inaccettabile\u00bb.\nMonologhi di Saviano.\nI monologhi pronunciati da Roberto Saviano sono stati raccolti in un libro che porta lo stesso titolo della trasmissione, pubblicato nel 2011 per Feltrinelli.\nPrima puntata.\nLa prima puntata \u00e8 andata in onda l'8 novembre 2010 ed \u00e8 stata seguita da 7.623.000 di telespettatori, registrando uno share del 25,48%. Tali risultati d'ascolto hanno reso \"Vieni via con me\" il programma di Rai 3 pi\u00f9 visto del decennio 2001-2010.\nElenchi.\nGli elenchi che sono stati letti durante la prima serata sono:\nSeconda puntata.\nLa seconda puntata \u00e8 andata in onda il 15 novembre 2010 ed \u00e8 stata seguita da 9.031.000 di telespettatori, registrando uno share del 30,21% e battendo il record stabilito nella precedente puntata.\nGrazie a questa puntata, \"Vieni via con me\" diventa il programma di Rai 3 pi\u00f9 visto di sempre.\nElenchi.\nGli elenchi che sono stati letti durante la seconda serata sono:\nTerza puntata.\nLa terza puntata \u00e8 andata in onda il 22 novembre 2010 ed \u00e8 stata seguita da 9.671.000 di telespettatori, raggiungendo uno share medio del 31,60% e superando i record delle puntate precedenti.\nElenchi.\nGli elenchi che sono stati letti durante la terza serata sono:\nQuarta puntata.\nLa quarta puntata \u00e8 andata in onda il 29 novembre 2010 ed \u00e8 stata seguita da 8.669.000 di telespettatori, raggiungendo uno share medio del 29,17%.. Durante essa Fabio Fazio ha annunciato la scomparsa del grande regista Mario Monicelli.\nElenchi.\nGli elenchi che sono stati letti durante la quarta serata sono:\nAscolti.\nQuesti risultati hanno costituito per Rai 3 dei record d'ascolti senza precedenti. Questo programma pu\u00f2 essere considerato un evento dell'anno, con dati di ascolto che ricordano il Festival di Sanremo e le partite di calcio."}
{"id": "3206733", "revid": "36426", "url": "https://it.wikipedia.org/wiki?curid=3206733", "title": "Pala Oddi", "text": ""}
{"id": "3206747", "revid": "36426", "url": "https://it.wikipedia.org/wiki?curid=3206747", "title": "L'apparizione (Moreau)", "text": "L'apparizione, anche noto come Salom\u00e8 e la testa di san Giovanni Battista, \u00e8 un acquerello del pittore francese Gustave Moreau, realizzato nel 1875 e conservato al Museo d'Orsay di Parigi.\nStoria.\nSpunto narrativo: la storia di Salom\u00e8.\nLo spunto narrativo dell'opera viene fornito dalla storia biblica di Salom\u00e8, principessa giudaica delle cui vicende si narra nei Vangeli di Marco e Matteo. Riportiamo qui la vicenda cos\u00ec com'\u00e8 narrata da Matteo:\nSalom\u00e8, dunque, \u00e8 una principessa giudaica, figlia di Erodiade e di Erode Filippo. Erodiade, tuttavia, si spos\u00f2 in seconde nozze con Erode Antipa, intrecciandovi cos\u00ec un'unione adulterina e incestuosa, la quale suscit\u00f2 grande disgusto negli ambienti giudaici e soprattutto la collera di Giovanni Battista, che non manc\u00f2 mai di rimproverare le deplorevoli nozze. Quando, in occasione di un banchetto, Salom\u00e8 incant\u00f2 il patrigno con una magnifica danza impreziosita da un tripudio di veli, quest'ultimo gli concesse qualsiasi premio desiderasse per la sua bravura. Istigata da Erodiade, la quale era decisamente restia a dimenticare le feroci condanne di Giovanni Battista, Salom\u00e8 per compenso ne richiese la testa su un piatto.\nSalom\u00e8 \u00e8 stata, tra le figure bibliche, una di quelle che pi\u00f9 eccitarono la immaginazione degli artisti e dei poeti. Gi\u00e0 oggetto di rappresentazione nelle opere di Masolino da Panicale, Filippo Lippi, Lucas Cranach il Vecchio, Tiziano, Caravaggio, Guido Reni, Henri Regnault e Georges Rochegrosse, Salom\u00e8 continu\u00f2 a suscitare interesse anche nell'Ottocento, secolo nel quale notoriamente i pittori cessarono di riferirsi a temi biblici, storici o mitologici, iniziando a subire il vibrante fascino della modernit\u00e0. \nIl dipinto e le citazioni di Huysmans e Proust.\nUno degli artisti che pi\u00f9 di tutti contribu\u00ec a tenere vivo il culto di Salom\u00e8 fu proprio Gustave Moreau, il quale nel 1875 licenzi\u00f2 la presente opera, rifacendosi a un ampio concorso di fonti iconografiche (il \"Perseo\" di Cellini per la testa decollata del Battista, l'Alhambra di Granada per il palazzo).\nL'opera, esposta al Salon di Parigi del 1876, fu immediatamente comprata dal mercante d'arte belga L\u00e9on Gauchez. Il Gauchez, profondamente soddisfatto dell'acquisto, l'anno successivo prest\u00f2 il dipinto alla Grosvenor Gallery, di Londra, dove fu esposta per una seconda volta in occasione di un'altra mostra. Questa cessione attesta la notoriet\u00e0 di cui godeva Moreau in quegli anni, sia negli ambiti pi\u00f9 strettamente artistici che in quelli letterari. Il romanziere simbolista Joris-Karl Huysmans, in virt\u00f9 delle qualit\u00e0 simboliche ed estetizzanti del quadro, ne forn\u00ec un commento tanto evocativo quanto analitico nel proprio capolavoro \"Controcorrente\":\nUn'altra citazione celebre del dipinto la ritroviamo nell'opera \"Alla ricerca del tempo perduto\" di Marcel Proust, dove il protagonista Swann paragona un altro personaggio del libro, Odette, alla celebre \"Apparizione\" dipinta da Moreau:\nDescrizione.\nLa decollazione di Giovanni Battista \u00e8 stata appena perpetrata. Dal collo mozzato dell'asceta, infatti, continuano a sgorgare flotti di sangue color rubino, in parte coagulatisi sulla sua barba e sulle estremit\u00e0 dei suoi capelli. Oltre a ci\u00f2, per occulta magia, il piatto d'argento contenente il suo volto si \u00e8 appena librato in aria, emanando bagliori intensissimi e soprannaturali che squarciano il buio del palazzo circostante. Moreau descrive con precisione quasi etnografica gli interni della magnifica residenza di Erode, sostenuta da imponenti colonne dai capitelli solenni ed esuberanti e impreziosita da un apparato ornamentale assai ricco, ricolmo di suggestioni orientaleggianti e arcaiche: vi troviamo, infatti, un tempietto orientale (appena visibile nell'intercolumnio), fiori, mostri pagani, statuette di animali egizi, in un vertiginoso connubio di stili e culture.\nSalom\u00e8 \u00e8 raffigurata in basso a sinistra. \u00c8 quasi accecata dai raggi fiammanti emanati dalla testa di Giovanni Battista e, mossa da un profondo disagio, gli punta imperiosamente la mano sinistra: questo \u00abgesto coreografico\u00bb spiegano Angelo Jacomuzzi e Bice Mortara Garavelli \u00ab[intende] esorcizzare l'apparizione, oggetto del suo odio e al tempo stesso della sua attrazione\u00bb. La mano destra, invece, \u00e8 chiusa in un pugno serrato nell'atto di mantenere un fiore di loto, mitologica fonte di oblio. Il corpo della ragazza \u00e8 sinuoso ed acerbo ed \u00e8 coperto solo da veli diafani e evanescenti e da gioielli preziosi, anche loro ardenti per via dell'incandescenza dei raggi sprigionati dalla testa fluttuante del Battista. Salom\u00e8, sbigottita, rivolge il suo sguardo a terra, consapevole del fatto che quest'allucinante apparizione \u00e8 visibile solo a lei: Moreau, per sottolineare la loro marginalit\u00e0 per quanto concerne la narrazione della scena, non esita infatti a relegare sul piano inferiore la figura della madre Erodiade, sazia della vendetta finalmente ottenuta, quella di Erode Antipa (seduto sul trono) e quella della guardia regia, colta in piedi mentre fissa silenziosamente davanti a s\u00e9.\nSotto il profilo tecnico \"L'apparizione\" viene movimentata da suggestivi contrasti. \u00abLa frenesia della danza, ancora calda\u00bb commenta in tal proposito Antonio Maiorino \u00absi \u00e8 appena fatta sospensione statuaria nel raccapriccio; all'impassibilit\u00e0 totemica del carnefice si oppongono i contrappunti turbinosi tra i veli ricadenti di Salom\u00e8 e l\u2019atroce ascesa del Precursore; il buio di cupola e portici \u00e8 rotto dagli intarsi di madreperla, non meno che dal mosaico dei fasci di luce attorno alla testa sanguinante\u00bb. Assai diversificato \u00e8 anche il trattamento luministico della composizione, inondata di sfolgorii radiosi nello spazio tra Salom\u00e8 e Giovanni Battista (che \u00e8 possibile porre ai vertici di un immaginario triangolo), da subitanee accensioni nell'ombra poco attorno, e densa di colori scuri e alchemici sullo sfondo. Un percorso analogo viene seguito dalle pennellate, le quali risultano essere accuratamente descrittive nella scena dell'apparizione, e pi\u00f9 rapide e sfumate altrove.\nMa quello che \u00e8 veramente innovativo in questo dipinto \u00e8 il suo apparato simbolico: Moreau, infatti, non desidera indagare scientificamente il tema evangelico di Salom\u00e8, bens\u00ec ne fornisce la sua reinterpretazione soggettiva e, al contempo, potenzia le varie corrispondenze esistenti tra il dipinto e la sua realt\u00e0 interiore, facendo ricorso a simboli suggestivi e a un linguaggio non pi\u00f9 logico, ma analogico. L'impaginazione dell'opera, invece, \u00e8 strutturata sulla linea obliqua che congiunge la principessa giudaica con il volto del Battista. Significativo \u00e8 anche lo scavo psicologico di Salom\u00e8, proposta come una principessa s\u00ec bella, ma crudele, perversa e seduttrice: Moreau, in questa figura, delinea gi\u00e0 quell'intreccio letale tra \"eros\" e \"thanatos\" che sar\u00e0 poi distintivo di tutte le \"femme fatales\" del secolo successivo."}
{"id": "3206749", "revid": "889336", "url": "https://it.wikipedia.org/wiki?curid=3206749", "title": "Pakora", "text": "La Pakora (hindi: \u092a\u0915\u094b\u0921\u093c\u093e, \"pako\u1e5b\u0101\"; urdu: \u067e\u06a9\u0648\u0691\u0627, \"pako\u1e5b\u0101\"; tamil: \u0baa\u0b9c\u0bcd\u0b9c\u0bbf, \"bajji\"; telugu: \u0c2a\u0c15\u0c4b\u0c21\u0c40, \"pak\u014d\u1e0d\u012b\"; marathi: \u092d\u091c\u0940, \"bhajji\") \u00e8 un antipasto fritto ricoperto di pastella che ha origine nell'Asia meridionale.\nPreparazione.\nLa pakora si cucina a partire da uno, o al massimo due, ingredienti vegetali, quali cipolla, melanzana, patata, spinaci, cavolfiore, pomodoro, peperoncino o, occasionalmente, pane o pollo. Questi ingredienti vengono poi immersi in una pastella di farina di ceci e fritti. Le variet\u00e0 pi\u00f9 popolari di questo piatto sono il \"palak pakora\" fatto con gli spinaci, il \"paneer pakora\" fatto con il paneer (un formaggio morbido), il \"pyaz pakora\" fatto con la cipolla, e l'\"aloo pakora\" fatto con le patate. Quando le cipolle vengono preparate in questo modo senza l'aggiunta di altri ingredienti, sono conosciute anche con il nome di \"cipolle bhujia\" o \"cipolle bhaji\". Esiste una versione della pakora che si prepara con farina bianca, sale e, opzionali, piccoli pezzetti di patate e cipolle; questa variet\u00e0 si chiama \"Noon Bariya\" (noon=sale, hindi: \u0928\u0942\u0928\u092c\u0930\u093f\u092f\u093e) ed \u00e8 tipica della parte orientale dell'Uttar Pradesh, regione dell'India.\nDiffusione.\nSolitamente la pakora viene servita come antipasto, o in alternativa come snack. Nel Regno Unito, in particolar modo in Scozia, la pakora \u00e8 molto popolare come snack da fast food, e si trova nei ristoranti take away indiani e pakistani come alternativa alle patate fritte o al kebab.\nIn Sudafrica, nella comunit\u00e0 musulmana dei Cape Malay, la pakora \u00e8 conosciuta con il nome di \"dhaltjies\", e viene generalmente consumata come antipasto durante l'iftar (il pasto notturno durante il mese di digiuno del ramadan), oppure in occasioni particolari quali matrimoni e nascite.\nNegli stati pi\u00f9 meridionali dell'India, tale piatto \u00e8 conosciuto come \"bajji\" piuttosto che come \"pakoda\". Solitamente, il nome di una qualsiasi verdura utilizzata in questo tipo di snack viene seguita dalla parola \"bajji\", che \u00e8 un suffisso. In tali stati, per \"pakoda\" viene intesa una mistura di cipolle tagliate finemente, peperoncini verdi e spezie unite a farina di ceci. Tutta questa mistura viene poi arrotolata sotto forma di palline, oppure sparsa direttamente nell'olio caldo e fritta. Questo piatto di nome pakoda \u00e8 molto croccante all'esterno, per poi passare ad uno stadio di media sofficit\u00e0 all'interno. In alcuni ristoranti \u00e8 possibile trovare una sua variante, la Medhu Pakoda, che \u00e8 soffice sia all'interno che all'esterno.\nIn Italia \u00e8 stato introdotto per la prima volta da Nadim Baba, immigrato pakistano.\nEtimologia e pronuncia.\nLa parola \"pako\u1e5b\u0101\" deriva dal sanscrito \u092a\u0915\u094d\u0935\u0935\u091f \"pakvava\u1e6da-\", un composto tra le parole \"pakva\", che vuol dire \"cotto\", e \"va\u1e6da\", che vuol dire \"piccolo grumo\". In alternativa, si pensa che la parola possa derivare da \"va\u1e6daka\", \"un tortino rotondo fatto di legumi fritto col burro\".\nAlcune divergenze per ci\u00f2 che comporta la traslitterazione sono sorte riguardo alla terza consonante della parola, la \"r\". Il suono della monovibrante retroflessa viene scritto in hindi con la lettera dell'alfabeto devanagari \u0921\u093c, ed in urdu con la lettera arabo-persiana \u0691. Sebbene nell'alfabeto internazionale per la traslitterazione del sanscrito la lettera hindi \u0921\u093c venga scritta come &lt;\u1e5b&gt;, le pi\u00f9 popolari e meno standard traslitterazioni della hindi prediligono il suono &lt;d&gt;, poich\u00e9 esso deriva etimologicamente da \u0921, . Il ricorrere di questo uso consonantico nella parola \"pakora\" ha dato adito a due pronunce alternative all'estero, \"pakoda\" che riflette l'etimologia, \"pakora\" che riflette la fonologia."}
{"id": "3206756", "revid": "1305772", "url": "https://it.wikipedia.org/wiki?curid=3206756", "title": "Cover Girl Strip Poker", "text": "Cover Girl Strip Poker \u00e8 un videogioco di strip poker sviluppato e pubblicato dalla Emotional Pictures nel 1991 per Amiga, Commodore 64, CDTV e MS-DOS.\nScopo del videogioco \u00e8 battere un'avversaria (scelta fra otto possibilit\u00e0) a poker. Ogni puntata vengono puntati dei capi d'abbigliamento ed alla fine, se il giocatore vincer\u00e0 la partita, l'avversaria si ritrover\u00e0 nuda. Il giocatore pu\u00f2 scegliere fra otto diverse avversarie: Maria Whittaker, Amanda Godden, Ginny Champ, Donna Ewin, Trine Michelsen, Sofia Bratlund, Jane e Signe Andersen.\nA differenza di molti giochi simili \"Cover Girl Strip Poker\" mostra delle sequenze animate fra una immagine e l'altra delle fasi di spogliarello delle avversarie del giocatore, bench\u00e9 presenti in solo quattro delle otto protagoniste femminili. In realt\u00e0 non si tratta di veri filmati, ma di una serie di immagini in sequenza."}
{"id": "3206760", "revid": "123200353", "url": "https://it.wikipedia.org/wiki?curid=3206760", "title": "Eritritolo", "text": "L'eritritolo ((2R,3S)-butan-1,2,3,4-tetraolo, o E968) \u00e8 un polialcol naturalmente presente nella frutta e nei cibi fermentati. \u00c8 utilizzato con successo come dolcificante naturale in quanto ha zero calorie e un ottimo sapore, privo di retrogusti. A livello industriale \u00e8 ottenuto da substrati zuccherini (amido, glucosio, saccarosio, ecc.) tramite fermentazione microbica ad opera di lieviti osmofili selezionati (per esempio \"Moniliella pollinis\").\nDaI 1990 ne \u00e8 stato approvato l'utilizzo alimentare in pi\u00f9 di 60 paesi, Giappone e Stati Uniti sono stati tra i primi ad utilizzarlo in campo alimentare. Nel 2006 la Commissione europea ha inserito l'eritritolo nell'elenco degli additivi alimentari polivalenti (2006/52/CE) e l'approvazione \u00e8 risultata definitiva nel febbraio 2008. Con la Direttiva 2008/100/CE la Commissione ha riconosciuto e assegnato all'eritritolo valore energetico pari a 0 kcal/gr. Poich\u00e9 l'eritritolo non possiede solo propriet\u00e0 edulcoranti, il suo impiego \u00e8 stato autorizzato per le stesse applicazioni alimentari degli altri polioli e alle stesse condizioni d'impiego.\nCome additivo alimentare l'eritritolo pu\u00f2 svolgere diverse funzioni, ma viene impiegato soprattutto come dolcificante: il profilo aromatico \u00e8 molto simile al saccarosio, con un potere dolcificante pari a circa il 60-70% e questo lo rende un'utile alternativa allo zucchero tradizionale; usato in combinazione a dolcificanti intensivi pu\u00f2 aumentare la dolcezza degli ingredienti, aggiungere corposit\u00e0 e mascherare retrogusti indesiderati.\nAnche grazie alle ridotte dimensioni (scheletro a quattro atomi di carbonio) e al basso peso molecolare (122.12 g mol-1), il profilo metabolico dell'eritritolo \u00e8 unico. Oltre il 90% dell'eritritolo ingerito \u00e8 assorbito prontamente nel piccolo intestino attraverso diffusione passiva. Questa frazione non viene metabolizzata e viene escreta immodificata attraverso le urine. La frazione rimanente (&lt; 10%) raggiunge il grande intestino dove \u00e8 solo parzialmente metabolizzata. Di conseguenza, il valore calorico complessivo dell'eritritolo \u00e8 bassissimo e varia da 0 ad un massimo di 0,2 kcal/gr.\nL'eritritolo ha una tolleranza digestiva molto pi\u00f9 elevata rispetto agli altri polialcoli che se consumati in quantit\u00e0 elevate possono provocare effetti collaterali indesiderati a livello intestinale (rilassamento, crampi addominali, flatulenza, diarrea). Studi clinici hanno evidenziato che negli adulti gli effetti gastrointestinali in seguito all'assunzione di eritritolo fino ad 1 gr/Kg di peso corporeo per un massimo di 80 g/giorno non differiscono statisticamente da quelli provocati dall'assunzione di simili livelli di saccarosio.\nL'eritritolo \u00e8 caratterizzato da valori pressoch\u00e9 nulli di indice glicemico (IG) e indice insulinico (II) e rappresenta quindi un valido ingrediente sostitutivo del saccarosio per ridurre l'impatto glicemico della dieta, adatto ai soggetti a rischio o affetti da diabete.\nInoltre studi recenti hanno evidenziato l'attivit\u00e0 antiradicalica dell'eritritolo, che ha dimostrato essere un ottimo spazzino di radicali ossidrilici, con propriet\u00e0 protettive per le membrane cellulari. L'eritritolo agisce quindi come antiossidante in vivo e pu\u00f2 aiutare a ridurre l'impatto glicemico degli alimenti e delle bevande, contrastando gli effetti dei radicali liberi indotti dall'iperglicemia.\nL'eritritolo \u00e8 stato certificato come prodotto \"tooth-friendly\". La sua acariogenicit\u00e0 \u00e8 ampiamente dimostrata: l'eritritolo non viene convertito in acidi dai batteri presenti nella bocca, pertanto non favorisce la carie dentale. Al contrario, sembra avere un ruolo protettivo, analogo a quello dello xilitolo, contro la placca batterica.\nL'eritritolo, avendo un asse di simmetria, si definisce \"meso\" e quindi otticamente inattivo."}
{"id": "3206787", "revid": "767487", "url": "https://it.wikipedia.org/wiki?curid=3206787", "title": "The Birthday Present (film 1914)", "text": "The Birthday Present \u00e8 un cortometraggio del 1914 diretto da George Hennessy. \u00c8 l'unico film da regista di questo sceneggiatore che, nella sua carriera durata dal 1911 al 1926, scrisse per il cinema 65 tra storie e sceneggiature.\nProduzione.\nIl film fu prodotto dalla Majestic Motion Picture Company.\nDistribuzione.\nDistribuito dalla Mutual Film, usc\u00ec nelle sale il 9 giugno 1914.\nData di uscita.\nIMDb\nAlias"}
{"id": "3206800", "revid": "767487", "url": "https://it.wikipedia.org/wiki?curid=3206800", "title": "The Intruder (film 1914 Cabanne)", "text": "The Intruder \u00e8 un cortometraggio del 1914 diretto da Christy Cabanne.\nProduzione.\nIl film fu prodotto dalla Majestic Motion Picture Company\nDistribuzione.\nIl film, un cortometraggio in due bobine distribuito dalla Mutual Film, usc\u00ec nelle sale statunitensi il 7 giugno 1914. Nello stesso anno usc\u00ec un altro film con lo stesso titolo \"The Intruder\", interpretato da Wallace Reid."}
{"id": "3206804", "revid": "584834", "url": "https://it.wikipedia.org/wiki?curid=3206804", "title": "San Girolamo resuscita tre morti", "text": ""}
{"id": "3206806", "revid": "36426", "url": "https://it.wikipedia.org/wiki?curid=3206806", "title": "Miracolo di san Girolamo", "text": ""}
{"id": "3206808", "revid": "767487", "url": "https://it.wikipedia.org/wiki?curid=3206808", "title": "Black Death - ...un viaggio all'inferno", "text": "Black Death - ...un viaggio all'inferno (\"Black Death\") \u00e8 un film del 2010 diretto da Christopher Smith.\nIl film, ambientato alla met\u00e0 del XIV secolo, racconta la vicenda di un gruppo di mercenari in un'Inghilterra devastata dalla \"morte nera\" o \"peste nera\", la grande epidemia di peste del 1346; \u00e8 uscito in Italia direttamente in dvd il 13 aprile 2011, grazie ad una partnership distributiva tra One Movie e 01 Distribution.\nTrama.\n1348. Osmund \u00e8 un novizio di un monastero devastato dalla peste. Segretamente innamorato, fa scappare la sua donna lontano dal monastero per cercare di salvarla dall'epidemia. Poco dopo, il mercenario Ulric, inviato del vescovo regionale, arriva al monastero in cerca di una guida per raggiungere un remoto villaggio paludoso non toccato dalla peste. Prendendo l'arrivo di Ulric come segno per partire, Osmund si offre volontario come guida e si unisce al suo gruppo, che comprende i soldati Wolfstan, Griff, Dalywag, Mold, Ivo e Swire. Gli uomini informano Osmund che si ritiene che il villaggio sia guidato da un negromante, che intendono consegnare al vescovo per fare un processo ed esecuzione.\nIl viaggio verso il villaggio porta alla morte di Griff e Ivo, mentre Osmund trova i vestiti macchiati di sangue di Averill e crede che sia morta. Alla fine raggiungono la loro destinazione, vengono accolti da Hob e Langiva, i leader del villaggio. Consapevoli delle intenzioni del gruppo, gli abitanti del villaggio drogano i soldati, mentre Osmund viene a sapere che il corpo di Averill \u00e8 nel villaggio e sembra che Langiva la faccia risorgere.\nI membri del gruppo sono legati e collocati in una fossa piena d'acqua congelata dove Hob e Langiva offrono libert\u00e0 a coloro che rinunceranno a Dio. Quando il gruppo rifiuta, Dalywag viene crocifisso e sventrato. L'orribile morte convincera Swire a rinunciare alla sua fede, solo che gli abitanti del villaggio lo impiccano nella foresta. Successivamente, Osmund viene portato all'apparentemente risorta Averill e credendola in uno stato di sofferenza, la trafigge per salvare la sua anima. Ulric viene quindi prelevato dalla fossa per essere squartato da quattro cavalli, ma prima che gli abitanti del villaggio lo uccidano, rivela che \u00e8 afflitto dalla peste e l'ha portata nel villaggio. Con gli abitanti distratti da questa rivelazione, Wolfstan e Mold sono in grado di liberarsi con un coltello trovato da Osmund e combattere.\nOsmund insegue Langiva nella palude, dove gli rivela che non \u00e8 una strega e Averill non era morta nella foresta. Invece, Averill era stata drogata e la sua apparente risurrezione era una messa in scena (la strega dice che \u00e8 consuetudine fare cosi, per convincere gli abitanti del villaggio dei suoi poteri); la sua morte effettiva \u00e8 stata causata da Osmund che l'ha pugnalata. Devastato da queste informazioni, Osmund non \u00e8 in grado di impedire la fuga di Langiva. Wolfstan, ritenendo che la missione fosse completata, riporta Osmund al monastero, con Hob da consegnare al vescovo. Negli anni seguenti, il villaggio viene afflitto dalla pestilenza (era rimasto immune per la sua lontananza dai centri abitati maggiori e non per la magia), mentre Wolfstan perde i contatti con Osmund, ma sente voci che narrano della sua tramutazione in uno spietato soldato dell'Inquisizione che uccide donne innocenti all'eterna ricerca di Langiva."}
{"id": "3206809", "revid": "36244200", "url": "https://it.wikipedia.org/wiki?curid=3206809", "title": "Progettazione per contratto", "text": ""}
{"id": "3206810", "revid": "767487", "url": "https://it.wikipedia.org/wiki?curid=3206810", "title": "Atonement (film 1914)", "text": "Atonement \u00e8 un cortometraggio muto del 1914. Non viene riportato il nome del regista.\nIl film, prodotto dalla Majestic Motion Picture Company e distribuito dalla Mutual Film, era interpretato da William Nigh, un regista che, nella sua carriera, gir\u00f2 anche una trentina di film come attore.\nProduzione.\nIl film fu prodotto dalla Majestic Motion Picture Company.\nDistribuzione.\nDistribuito dalla Mutual Film, il film - un cortometraggio in due bobine - usc\u00ec nelle sale cinematografiche statunitensi il 22 marzo 1914."}
{"id": "3206814", "revid": "767487", "url": "https://it.wikipedia.org/wiki?curid=3206814", "title": "The Stronger Hand", "text": "The Stronger Hand \u00e8 un cortometraggio muto del 1914. Non si conosce il nome del regista. Il film, prodotto dalla Majestic Motion Picture Company e distribuito dalla Mutual Film, \u00e8 interpretato da Ernest Joy e da Eugene Pallette.\nProduzione.\nIl film fu prodotto dalla Majestic Motion Picture Company.\nDistribuzione.\nDistribuito dalla Mutual Film, il film - un cortometraggio in due bobine - usc\u00ec nelle sale cinematografiche statunitensi il 3 marzo 1914."}
{"id": "3206821", "revid": "21880", "url": "https://it.wikipedia.org/wiki?curid=3206821", "title": "\u00c9mile Deville", "text": "Fu uno dei membri che parteciparono alla grande spedizione in Sudamerica guidata da Francis de La Porte de Castelnau. Deville, dipendente del Museo nazionale di storia naturale di Francia, insieme al medico e botanico Hugh Algernon Weddell (1819-1877), fu il tassidermista della spedizione. Questa, partita da Brest il 30 aprile 1843, si protrasse fino al 1847. Deville al ritorno riport\u00f2 con s\u00e9 vari esemplari imbalsamati di pappagalli, tra cui una nuova specie, il parrocchetto testascura, che descrisse nel 1851. Insieme a de Castelnau descrisse anche varie specie di granchi e, nel 1848, il callicebo dalla coda bianca."}
{"id": "3206825", "revid": "767487", "url": "https://it.wikipedia.org/wiki?curid=3206825", "title": "The Crucible (film 1914)", "text": "The Crucible \u00e8 un film muto del 1914 diretto da Hugh Ford e Edwin S. Porter. Adattamento per lo schermo del romanzo \"The Crucible\" di Mark Lee Luther, pubblicato a New York nel 1907.\nIl film \u00e8 l'esordio cinematografico per una nota Ziegfeld Girl, Justine Johnstone che qui ricopre il ruolo di Amelia. L'attrice avrebbe in seguito lasciato le scene per diventare medico, distinguendosi nelle ricerche sulla sifilide.\nTrama.\nAllevata da suo padre come un ragazzo, Jean - alla morte del genitore - viene maltrattata dalla sorella Amelia. Durante un litigio, Amelia si ferisce e accusa Jean di essere stata lei a colpirla. Come punizione, la ragazza viene mandata in riformatorio. Jean scappa. Nel bosco, incontra Craig Atwood e questi la consiglia di ritornare indietro. Ma sua madre e la sorella, sposata da poco, rifiutano di prenderla in casa. Innamoratasi di Craig, dopo diverse avventure ed essere riuscita a salvare il matrimonio della sorella, la giovane si sposa con il fidanzato.\nProduzione.\nIl film fu prodotto dalla Famous Players Film Company e venne girato al Bedford Institute a Brooklyn.\nDistribuzione.\nDistribuito dalla Paramount Pictures, il film usc\u00ec nelle sale il 14 dicembre 1914."}
{"id": "3206832", "revid": "767487", "url": "https://it.wikipedia.org/wiki?curid=3206832", "title": "La figlia del mare (film 1915)", "text": "La figlia del mare: ovvero Il delitto del capitano Cuttle (\"A Daughter of the Sea\") \u00e8 un film muto del 1915 diretto da Charles M. Seay.\nTrama.\nSognando una vita migliore, Margot - figlia di un pescatore e orfana di madre - passa il tempo a leggere riviste di moda e di pettegolezzi su personaggi famosi. Conosce Jack e se ne innamora. Lui vorrebbe sposarla, ma sua madre vuole costringerlo a corteggiare una ragazza della sua stessa posizione sociale. Margot torna a casa con le pive nel sacco, delusa dai ricchi e dal comportamento di Jack. Ma suo padre, il pescatore, la incita a non cedere, dato che la mamma di Margot di nascita era di ottima famiglia.La ragazza viene a sapere che Adele, la sorella di Jack, ha una relazione con Gibson, un uomo sposato. Cerca di mettere in guardia Adele, ma questa crede che lo faccia solo perch\u00e9 \u00e8 interessata lei a Gibson. Folle di gelosia e di rabbia, provoca una scenata durante la quale spara incidentalmente a Gibson, che resta ucciso.Accusata dell'omicidio, Margot tace e accetta il verdetto che la condanna. Alla fine, per\u00f2, la verit\u00e0 viene a galla e Jack e Margot possono finalmente sposarsi.\nProduzione.\nIl film, girato a Block Island, Rhode Island, fu prodotto dalla Equitable Motion Pictures Corporation. In origine il film era stato intitolato \"The Fisher Girl\".\nDistribuzione.\nDistribuito negli Stati Uniti dalla World Film, usc\u00ec nelle sale il 22 novembre 1915. In Italia venne distribuito da \"I.N.C.E.\" nel 1922/23."}
{"id": "3206838", "revid": "767487", "url": "https://it.wikipedia.org/wiki?curid=3206838", "title": "Madame Cubist", "text": "Madame Cubist \u00e8 un cortometraggio muto del 1916 diretto da Lucius Henderson e interpretato da Mary Fuller. Il film, prodotto dalla Victor Film Company e distribuito dalla Universal Film Manufacturing Company, usc\u00ec in sala il 23 febbraio 1916.\nProduzione.\nIl film fu prodotto dalla Victor Film Company.\nDistribuzione.\nDistribuito dall'Universal Film Manufacturing Company, il film - un cortometraggio in due bobine di 17 minuti - usc\u00ec nelle sale statunitensi il 23 febbraio 1916"}
{"id": "3206840", "revid": "729019", "url": "https://it.wikipedia.org/wiki?curid=3206840", "title": "Battaglia di Tourtour", "text": "La battaglia di Tourtour del 973 \u00e8 stata una battaglia medievale.\nSecondo Liutprando da Cremona, verso l'889-90 musulmani provenienti da al-Andalus e da Ifr\u012bqiya s'insediarono a Fraxinetum.\nData la longevit\u00e0 del centro di Frassineto rispetto ad altri rifugi sarracini, gli studiosi suppongono che la colonia fosse uno stabile emporio commerciale, pi\u00f9 che ricetto di filibustieri.: ci\u00f2 non toglie che da l\u00ec potessero partire azioni piratesche.\nFacile capro espiatorio, dopo 80 anni di vita, Frassineto venne distrutta nel 972-973 o 983 dalle forze congiunte di liguri e provenzali, organizzate da Guglielmo I di Provenza con l'aiuto del piemontese Arduino il Glabro e col beneplacito di papa e imperatore.\nLa distruzione di Frassineto non ferm\u00f2 da parte islamica n\u00e9 altre invettive piratesche n\u00e9 pi\u00f9 ampie azioni militari, come il tentativo di conquista della Sardegna da parte di Muj\u0101hid al-\u02bf\u0100mir\u012b, wali di D\u00e9nia e delle Baleari."}
{"id": "3206842", "revid": "767487", "url": "https://it.wikipedia.org/wiki?curid=3206842", "title": "Thrown to the Lions", "text": "Thrown to the Lions \u00e8 un film muto del 1916 diretto da Lucius Henderson. Il film, prodotto e distribuito da Universal Film Manufacturing Company (con il nome Red Feather Photoplays), usc\u00ec nelle sale il 24 aprile 1916. Di impianto drammatico, la sceneggiatura di Norbert Lusk si basa su un soggetto scritto per il cinema da Wallace Irwin.\nTrama.\nNel difficile mondo dello spettacolo, la cabarettista Linnie Carter cerca di mantenere la sua onorabilit\u00e0 e innocenza, respingendo le lusinghe di cui viene fatta oggetto. Uno dei suoi corteggiatori \u00e8 Harry Sullivan, un gangster che, un giorno, la chiede in moglie. Lei, fiduciosa, acconsente. Non sa, per\u00f2, che la cerimonia sar\u00e0 una messa in scena: verr\u00e0 salvata dai suoi amici Irma e Billy, che - rendendosi conto che le nozze sono fasulle - riescono a metterla in guardia contro Harry. Dopo aver rotto con lui, Linnie si fidanza con Bryce, un procuratore distrettuale. Harry, per vendicarsi, mente a Bryce sul rapporto che lo legava a Linnie, facendogli intendere che loro due erano stati amanti. Sola e abbandonata, Linnie si rivolge a Billy, accorgendosi alla fine che lui \u00e8 stato l'unico vero amore della sua vita.\nProduzione.\nIl film fu prodotto dalla Universal Film Manufacturing Company come Red Feather Photoplays.\nDistribuzione.\nIl copyright del film, richiesto dalla Universal Film Mfg. Co., Inc., fu registrato il 27 marzo 1916 con il numero LP7931.&lt;br&gt;\nDistribuito negli Stati Uniti dalla Universal Film Manufacturing Company (come Red Feather Photoplays), il film usc\u00ec nelle sale cinematografiche il 24 aprile 1916.\nNon si conoscono copie ancora esistenti della pellicola che viene considerata presumibilmente perduta."}
{"id": "3206843", "revid": "599013", "url": "https://it.wikipedia.org/wiki?curid=3206843", "title": "V\u0161estary", "text": "V\u0161estary pu\u00f2 riferirsi a diversi toponimi della Repubblica Ceca:"}
{"id": "3206846", "revid": "599013", "url": "https://it.wikipedia.org/wiki?curid=3206846", "title": "V\u0161estudy", "text": "V\u0161estudy pu\u00f2 riferirsi a diversi toponimi della Repubblica Ceca:"}
{"id": "3206847", "revid": "599013", "url": "https://it.wikipedia.org/wiki?curid=3206847", "title": "V\u0161etaty", "text": "V\u0161etaty pu\u00f2 riferirsi a diversi toponimi della Repubblica Ceca:"}
{"id": "3206849", "revid": "599013", "url": "https://it.wikipedia.org/wiki?curid=3206849", "title": "Zaho\u0159any", "text": "Zaho\u0159any pu\u00f2 riferirsi a diversi toponimi della Repubblica Ceca:"}
{"id": "3206852", "revid": "767487", "url": "https://it.wikipedia.org/wiki?curid=3206852", "title": "The Girl Who Feared Daylight", "text": "The Girl Who Feared Daylight \u00e8 un cortometraggio muto del 1916 diretto da Lucius Henderson. Il film, prodotto dalla Victor Film Company e distribuito dall'Universal Film Manufacturing Company, usc\u00ec nelle sale il 3 maggio 1916, interpretato da Mary Fuller in un doppio ruolo.\nProduzione.\nIl film fu prodotto dalla Victor Film Company\nDistribuzione.\nDistribuito dall'Universal Film Manufacturing Company, il film - un cortometraggio di due bobine - usc\u00ec nelle sale cinematografiche statunitensi il 3 maggio 1916."}
{"id": "3206854", "revid": "801704", "url": "https://it.wikipedia.org/wiki?curid=3206854", "title": "Zahr\u00e1dka", "text": "Zahr\u00e1dka pu\u00f2 riferirsi a diversi toponimi della Repubblica Ceca:"}
{"id": "3206858", "revid": "110157", "url": "https://it.wikipedia.org/wiki?curid=3206858", "title": "Zb\u00fd\u0161ov", "text": "Zb\u00fd\u0161ov \u00e8 una citt\u00e0 ceca situata nel distretto di Brno-venkov, in Moravia Meridionale."}
{"id": "3206866", "revid": "767487", "url": "https://it.wikipedia.org/wiki?curid=3206866", "title": "Porto di Palmi", "text": "Il porto di Palmi, denominato anche porto di Taureana di Palmi, \u00e8 ubicato in localit\u00e0 Tonnara, all'estremit\u00e0 nord dell'omonima rada. La struttura \u00e8 classificata nella I categoria quale porto rifugio e nella II categoria, IV classe, per le funzioni di rada commerciale. La superficie occupata comprende un'area demaniale marittima di circa 86.750\u00a0m\u00b2 di suolo mentre lo specchio acqueo \u00e8 di circa 40.000\u00a0m\u00b2.\nIl porto \u00e8 il principale scalo turistico del litorale tirrenico della Calabria meridionale. Ancora in parte da ultimare, la struttura \u00e8 stata progettata per la nautica da diporto e per la pesca offrendo, a lavori conclusi, servizi quali piccola cantieristica, rifornimento e ristorazione.\nStoria.\nLa popolazione di Palmi, fin dalla sua fondazione avvenuta nel 951, ha sempre avuto una popolazione dedita, soprattutto, ai traffici ed alle arti marinaresche, in quanto fondata dai cittadini di Tauriana che svolgevano tali attivit\u00e0. Per questo, gi\u00e0 prima del X secolo, nella zona vi era un porto che serviva la citt\u00e0 di Tauriana.\nIl bacino del porto di Tauriana si doveva trovare, probabilmente, nella zona denominata \"La Scala\" posta tra gli attuali quartieri di Pietrenere e di Scin\u00e0. Ci\u00f2 in quanto si evidenzia, nelle cartografie aeree degli anni cinquanta dello scorso secolo, una lingua sabbiosa naturale che poteva essere il riparo, degli scafi, dai venti provenienti da sud e da ovest. Questo approdo naturale, in et\u00e0 romana, fu forse trasformato con adeguate opere murarie, in un bacino portuale attrezzato con moli. Tra l'altro gli storici ipotizzano che il porto di Tauriana potesse corrispondere all'antica citt\u00e0 di Porto Oreste.\nNel 903 il porto di Tauriana ospit\u00f2 una nave che trasportava, da Salonicco, le spoglie di sant'Elia di Enna e, nell'XI secolo, vi approd\u00f2 il conte di Calabria Ruggiero I, per sbarcare nella regione proveniente dalla Normandia.\nConferme dell'ubicazione continuativa di un porto nella zona sono fornite anche nei secoli seguenti, durante i quali vi era una struttura commerciale attiva, che contribu\u00ec allo sviluppo della nuova citt\u00e0 di Palmi. Difatti, dagli inizi del XVI secolo, servendosi della Marina di Pietrenere, i marinai palmesi con le loro feluche tenevano commerci che arrivavano fino a Napoli. Sempre dal porto di Pietrenere partivano le feluche per il commercio con l'estero anche a seguito della istituzione a Palmi, nel 1662, di una \u00abfiera ossia mercato\u00bb voluta del marchese Andrea Concublet.\nNel XVIII secolo era presente uno \"scaricatoio\", dal quale si commerciava l'olio ed il porto era uno dei pi\u00f9 fiorenti del mezzogiorno settecentesco.\nLa fiorente attivit\u00e0 commerciale che partiva dal porto di Pietrenere vi fu anche nel XIX secolo, tanto che il re Ferdinando II inser\u00ec la dogana di \"Palmi e Pietrenere\" tra quelle di II classe. Negli anni seguenti per\u00f2, poich\u00e9 l'interramento della zona avanzava, il vicario generale di Calabria del Regno di Napoli sostitu\u00ec il porto del borgo marinaro palmese con quello di Gioia Tauro, dove fabbric\u00f2 un primo magazzino di deposito per il commercio dell'olio. Anche in funzione di ci\u00f2, il re Ferdinando II declass\u00f2 la dogana di \"Palmi e Pietrenere\" dalla II alla III classe, in quanto erano cessate da anni le esportazioni per l'estero di generi locali soggetti a \u00abdazi doganali di estrazione\u00bb.\nNel XX secolo inizi\u00f2 invece la progettazione di un porto turistico e per la pesca in localit\u00e0 Tonnara di Palmi. Per la sua realizzazione fu redatto un Piano Regolatore Portuale nel 1947 e venne costruito il molo di sopraflutto. Nel periodo 2002-2008 vennero eseguiti i lavori per il completamento e la definitiva realizzazione del porto. Dal 2007 la gestione del porto \u00e8 di competenza dell'Autorit\u00e0 Portuale di Gioia Tauro, al fine di favorire lo sviluppo economico dello stesso.\nCaratteristiche.\nL'attivit\u00e0 principale \u00e8 la pesca, messa in opera da una flotta che conta circa cento pescherecci ed imbarcazioni, dedite alla pesca artigianale.\nCaratteristiche attuali.\nLe caratteristiche attuali e le opere portuali esistenti ad oggi sono le seguenti:\nI venti sono del IV quadrante e sui divieti prendere visione dell'Ordinanza n. 08/2009 articolo 6.\nCaratteristiche di progettazione futura.\nNel 2011 ne \u00e8 stato programmato il definitivo completamento che prevede la realizzazione di un edificio destinato alla pesca ed agli uffici dell'Autorit\u00e0 Portuale e della Capitaneria di porto oltre a varie sistemazioni esterne. Rimane in attesa del suo definitivo completamento la realizzazione della banchina di riva.\nIl Piano Regolatore Portuale.\nNel 1947 venne adottato un Piano Regolatore Portuale per la realizzazione del porto in localit\u00e0 Tonnara. Con tale piano fu realizzato, come detto, solamente il molo di sopraflutto. Una Variante al Piano, n. 2314, datata 16 ottobre 1958 venne approvata con Decreto Ministeriale n. 52/96 il 22 giugno 1969, per prolungare il suddetto molo di sopraflutto, mai completato ed in parte distrutto dalle mareggiate. Per proseguire i lavori si dovette attendere alcuni decenni, fin quando il consiglio comunale di Palmi approv\u00f2, il 7 febbraio 2000, un ulteriore Variante al Piano Regolatore Portuale che venne adottata, con decreto n. 12 del 13 settembre 2001, dalla Capitaneria di Porto di Gioia Tauro e successivamente approvata, con decreto n. 4777 del 3 maggio 2002, dalla Regione Calabria."}
{"id": "3206869", "revid": "1812835", "url": "https://it.wikipedia.org/wiki?curid=3206869", "title": "Cosmologia quantistica", "text": "In fisica teorica la cosmologia quantistica tenta di studiare l'effetto della meccanica quantistica sui modelli di formazione ed evoluzione dell'Universo a partire dal Big Bang, tentando di risolvere il problema teorico della singolarit\u00e0 gravitazionale iniziale (punto adimensionale a densit\u00e0 e curvatura infinite) che emergerebbe da tali modelli secondo la relativit\u00e0 generale.\nEssa fornirebbe la possibilit\u00e0 che il tempo sia limitato nel passato, oppure che lo spazio sia finito ma il tempo illimitato, giungendo ad evitare la singolarit\u00e0, anche introducendo nozioni matematiche come il tempo immaginario. In questo ambito assumono importanza fondamentale i concetti di vuoto quantistico e di falso vuoto.\nNonostante i molti tentativi di fornire fondamenta matematicamente consistenti, come l'equazione Wheeler-DeWitt (utilizzata, ad esempio, nel modello dello stato di Hartle-Hawking) o pi\u00f9 recentemente la cosmologia quantistica a loop, la cosmologia quantistica rimane un ramo piuttosto speculativo della gravit\u00e0 quantistica.\nTeorie di cosmologia quantistica.\nBig Bang dalla schiuma quantistica.\nLa teoria pi\u00f9 diffusa tra i fisici del modello standard della cosmologia, in accordo con la fisica quantistica, \u00e8 quella che individua la nascita dell'universo da uno spaziotempo primordiale dove, a causa di fluttuazioni quantistiche, si formerebbero e svanirebbero continuamente microregioni della lunghezza di Planck (schiuma quantistica), similmente a quanto accade nel vuoto quantistico con la continua comparsa e annichilazione reciproca di particelle e antiparticelle virtuali.\nIn presenza in una microregione di spaziotempo di un campo scalare metastabile (inflatone), dotato di un'elevata energia del vuoto (falso vuoto), una transizione di fase darebbe origine in modo casuale a un'espansione inflazionaria formando un intero universo. Tale fluttuazione potrebbe manifestarsi con un bilancio energetico equivalente a zero che si riprodurrebbe nell'universo, dove energia positiva della materia e negativa gravitazionale si equivarrebbero (universo a energia totale nulla). Da questo processo scaturirebbe il plasma di particelle originario del Big bang e al termine della fase inflazionaria il campo scalare si stabilizzerebbe in uno stato di minima energia consentendo la prosecuzione dell'espansione a ritmi standard.\nL'universo sarebbe quindi una sorta di \"pasto gratis\" (espressione di Alan Guth), scaturito da un nulla che in realt\u00e0 non \u00e8 tale, poich\u00e9 spaziotempo ed energia, in senso quantistico, sarebbero \"sempre\" esistiti.\nStato iniziale senza confini e cosmologie top-down.\nLo stato di Hartle-Hawking o teoria dello stato senza confini (in inglese detto anche \"no-boundary proposal\" cio\u00e8 \"progetto senza confini\") \u00e8 una teoria fisica e un modello cosmologico sull'origine dell'universo, nell'ambito del modello standard, ipotizzata da James Hartle e Stephen Hawking. In questa teoria il Big Bang non deriva da una singolarit\u00e0 gravitazionale iniziale ma da uno \"stato iniziale senza confini\" (da cui il nome di \"no-boundary proposal\"), descritto come una sorta di \"cupola\". L'universo - o meglio, uno stato primordiale a densit\u00e0 altissima di energia e temperatura, assai simile a un buco nero - sarebbe quindi autosufficiente e auto-creato, mentre lo spaziotempo ad un certo punto si sarebbe espanso per un evento come la fluttuazione da questo falso vuoto di tipo quantistico. Il tempo reale, per convenzione, \u00e8 considerato finito e con un inizio, ma grazie all'uso del tempo immaginario, non vi sono confini.\nLo stato di Hartle-Hawking si collocherebbe cronologicamente come periodo precedente all'era di Planck e all'inflazione. Esso \u00e8 inoltre descritto come l'inizio dell'universo o del multiverso, oltre il quale non ha senso domandarsi che cosa esistesse prima, poich\u00e9 nulla esisteva. Il Big Bang sarebbe quindi una fase successiva a questo stato eterno precedente a tutto: essendo come un confine di una sfera o ellissoide, non si potrebbe viaggiare prima di esso (se non esiste il multiverso), come non si pu\u00f2 essere pi\u00f9 a nord del polo terrestre. Arrivare alla singolarit\u00e0 nuda diventa impossibile come nel paradosso dello stadio di Zenone.\nInsieme a Thomas Hertog, al CERN, nel 2006, Hawking ide\u00f2 uno sviluppo ulteriore della sua proposta senza confini, la \"cosmologia top-down\" (dalle strutture grandi alle piccole, un modello di Fine-tuned Universe e nell'ambito della teoria M e dell'interpretazione a molti mondi), per cui l'universo non aveva alcuno stato unico iniziale, e quindi \u00e8 inappropriato per i fisici tentare di formulare una teoria che cerchi di predire la configurazione attuale dell'universo partendo da un preciso stato iniziale. La cosmologia top-down di Hawking postula che il presente possa selezionare il passato da una sovrapposizione di molte possibili storie (la cosiddetta somma sulle storie di Richard Feynman o integrale sui cammini). Secondo questa teoria matematica \u00e8 inevitabile scoprire le attuali costanti fisiche del nostro universo, dato che l'attuale universo \"seleziona\" soltanto quelle storie passate che hanno portato alle condizioni presenti. Come nell'interpretazione a molti mondi, le storie fallimentari sono terminate, proprio come nella selezione naturale. In questo modo si fornisce una spiegazione antropica per il motivo per cui ci troviamo in un universo che permette l'esistenza della materia stabile e della vita, senza per questo dover invocare l'esistenza di molteplici universi, cosa che Hawking comunque non esclude affatto.\nInflazione eterna e Teoria delle bolle.\nL'inflazione eterna \u00e8 un modello nel quale la fase di espansione accelerata dell'universo dovuta all'inflazione continua per sempre, almeno in alcune regioni. L'inflazione eterna \u00e8 prevista da molti modelli differenti di inflazione cosmica. Il modello originale di Alan Guth di inflazione includeva un fase di falso vuoto con energia del vuoto positiva. Nell'inflazione eterna parti dell'universo in quella fase si espandono inflativamente e solo occasionalmente decadono a uno stato di energia minore, non inflazionario, chiamato anche stato fondamentale. Dato che queste regioni si espandono a tassi esponenziali, l'intero volume dell'universo cresce indefinitamente e sempre pi\u00f9 rapidamente, fino alla riproduzione di un nuovo falso vuoto da cui originerebbe un nuovo universo.\nLa teoria comprende anche la cosiddetta variante dell\"'inflazione caotica\" o \"teoria delle bolle\" (in inglese \"Bubble Theory\"), proposta da Andrej Linde, un modello di cosmologia frattale nel quale l'inflazione eterna condurrebbe per forza di cose a postulare un multiverso, cio\u00e8 l'esistenza contemporanea di molti o infiniti universi ciascuno originato da una propria bolla di inflazione e con le proprie leggi fisiche.\nCosmologia della gravit\u00e0 quantistica a loop: il Big Bounce.\nLa gravit\u00e0 quantistica a loop (\"LQG\", dal termine inglese \"Loop Quantum Gravity\"), conosciuta anche coi termini di \"gravit\u00e0 a loop\", \"geometria quantistica\" e \"relativit\u00e0 generale canonica quantistica\", \u00e8 stata proposta quale teoria quantistica dello spazio-tempo che cerca di unificare le teorie della meccanica quantistica e della relativit\u00e0 generale.\nSecondo questa teoria lo spaziotempo sarebbe costituito da anelli (in inglese \"loop\") di dimensioni infinitesime, di 10\u221235 metri, ossia dieci miliardesimi di miliardesimi di miliardesimi di nanometri. Questi anelli infinitamente piccoli possono contenere una certa quantit\u00e0 di energia, che non pu\u00f2 mai diventare infinita come in una singolarit\u00e0 gravitazionale, che viene esclusa dalla teoria.\nSu questa concezione si basa la teoria del Big Bounce (in inglese \"Grande Rimbalzo\"), elaborata dal fisico tedesco Martin Bojowald, esperto di gravit\u00e0 quantistica, e dal suo team della Pennsylvania State University, pubblicata nel luglio 2007 su \"Nature Phisics online\".\nLa teoria si occupa dell'origine e della fine dell'Universo visibile e di cosa ci fosse \"prima\" dell'Universo. Si tratta di una variante della teoria dell'universo oscillante secondo la quale l'universo si espander\u00e0 fino ad un certo punto e poi si ritrarr\u00e0 in uno stato simile a quello del Big Bang, quindi si verificher\u00e0 una nuova nascita (il Big Bounce), con la ripetizione del processo per l'eternit\u00e0. Il processo si svolgerebbe in un universo chiuso, che tiene per\u00f2 conto delle scoperte sull'universo in accelerazione e della meccanica quantistica, oltre che della relativit\u00e0 generale. Lo spostamento verso il rosso cosmologico \u00e8 quindi, come nel modello ciclico originale, caratteristico dell'espansione mentre lo spostamento verso il blu della contrazione. Altri sostengono che a causa delle dimensioni del cosmo vediamo \"il passato\", ossia l'universo che si stava allontanando dopo il Big Bang, ma in realt\u00e0 abbia gi\u00e0 cominciato a contrarsi. Anche nel caso che l'energia oscura si riveli una quintessenza, sarebbe possibile il verificarsi di un Big Bounce, se tale costante decadesse o divenisse (o ritornasse) attrattiva anzich\u00e9 repulsiva.\n\u00c8 stata proposta un'estensione della teoria che permetterebbe di colmare la lacuna temporale fra il big bounce e l'inizio dell'inflazione, derivando in modo completo la cosmologia standard e facendo risalire allo stesso big bounce le fluttuazioni quantistiche riscontrabili nella successiva fase inflazionaria.\nTeorie molto simili sono inoltre sostenute da altri fisici che si occupano di gravit\u00e0 quantistica, come Leonardo Fern\u00e1ndez-Jambrina, Ruth Lazkoz, Peter Lynds, Nikodem Pop\u0142awski, Parampreet Singh..\nModelli della teoria delle stringhe.\nIn fisica teorica, la teoria delle stringhe (letteralmente in inglese \"string\" significa \"corda\") \u00e8 una teoria, ancora in fase di sviluppo, che tenta di conciliare la meccanica quantistica con la relativit\u00e0 generale, e che si spera pertanto possa costituire una teoria del tutto. Sue evoluzioni sono la teoria delle superstringhe e la teoria M.\nSi fonda sul principio secondo cui la materia, la radiazione e, sotto certe ipotesi, lo spazio e il tempo siano in realt\u00e0 la manifestazione di entit\u00e0 fisiche fondamentali che, a seconda del numero di dimensioni in cui si sviluppano, vengono chiamate \"stringhe\" oppure \"p-brane\". Anche queste teorie presuppongono due o pi\u00f9 universi, fino ad un multiverso.\nSelezione naturale cosmologica.\nLa selezione naturale cosmologica \u00e8 un modello cosmologico proposto da Lee Smolin, esperto di cosmologia quantistica e gravit\u00e0 dei quanti ma presente anche in altri modelli, che prevede la nascita di vari universi (che formano un infinito ed eterno multiverso) da un universo precedente tramite un buco bianco/buco nero, in modo che venga selezionato probabilisticamente, analogamente a quanto accade in biologia con la legge dell'evoluzione scoperta da Charles Darwin (in cui vince la lotta per la sopravvivenza l'organismo pi\u00f9 adattabile), il pi\u00f9 adatto alla vita intelligente (secondo il metro di giudizio \"umano\"). In questo modo \u00e8 nato, casualmente, questo attuale universo, dove si trova la Terra.\nModello di Baum-Frampton.\nLauris Baum e Paul H. Frampton hanno proposto un modello di universo ciclico dove ogni Big Bang scaturisce dal collasso di un universo precedente; cio\u00e8 strettamente collegato all'ipotesi di Big Rip, che tuttavia non sarebbe mai completo: infatti essi suggeriscono che un piccolissimo istante prima della conclusione del Big Rip - cio\u00e8 la totale distruzione del tessuto cosmico dello spaziotempo a causa dell'energia oscura - dell'ordine di 10^(-27) secondi, lo spazio si dividerebbe in un gran numero di volumi indipendenti. Questi volumi di spazio sono correlati a \u201cuniversi osservabili\u201d, che vengono contratti ad una dimensione estremamente piccola, dell'ordine della lunghezza di Planck, dove agiscono le leggi della meccanica quantistica. Ognuno di tali volumi di spazio non conterrebbe materia o energia per la presenza del Big Rip, quindi l'entropia in ogni singolo volume si ridurrebbe praticamente a zero, rimanendo sostanzialmente inalterata durante questa contrazione. Successivamente il modello seguirebbe lo scenario del \u201cBig Bang\u201d, con entropia nuovamente crescente a causa dell'inflazione cosmica nella creazione dell'universo. Questo accadrebbe in ogni \u201cvolume\u201d di spazio derivato dall'universo originale, traducendosi in un numero straordinariamente grande, ma finito, di nuovi universi. L'equazione matematica che descrive pressione e densit\u00e0 dell'energia oscura elaborata da questa teoria predice che lo stato dell'energia oscura \u00e8 sempre meno di -1, mentre il modello ciclico proposto di Steinhardt-Turok aveva stabilito che il valore non era mai meno di -1. Questo valore negativo assunto dall'equazione di Frampton e Baum implica che la densit\u00e0 dell'energia oscura divenga uguale alla densit\u00e0 dell'universo e che ad un certo punto l'espansione si fermi, poco prima del \u201cBig Rip\".\nCosmologia dal potenziale quantistico.\nLa cosmologia dal potenziale quantistico o cosmologia del potenziale quantistico (\"cosmology from quantum potential\"), proposta da Ahmed Farag Ali e Saurya Das, sostituisce, come la proposta di Hawking (ma a differenza di questa, il tempo reale dell'universo \u00e8 considerato infinito), la singolarit\u00e0 gravitazionale presente nella relativit\u00e0 generale con uno stato non limitato; in questo caso, grazie alle equazioni quantistiche, essa \u00e8 sostituita con un \u201cfluido quantistico\u201d, composto da gravitoni, le ipotetiche particelle elementari prive di massa che hanno la funzione di trasmettere la forza di gravit\u00e0 proprio come i fotoni portano elettromagnetismo (in quanto bosoni di gauge); tale fluido sarebbe inoltre il fondamentale costituente dello spaziotempo, in sostituzione di altre proposte sui quanti della lunghezza di Planck (stringhe, loop). Alcuni hanno ravvisato una somiglianza con l'etere luminifero.\nPresentata nel 2014-15, la teoria \u00e8 leggermente simile al risultato postulato dalla teoria dello stato stazionario e da alcune cosmologie non standard (es. cosmologia del plasma), ossia un universo in espansione e sviluppo, senza vero inizio e vera fine, e in relativo equilibrio (ma, in questo caso, senza principio cosmologico perfetto), per\u00f2 fa uso sia della meccanica quantistica sia della relativit\u00e0 generale e accetta la teoria del Big Bang.\nI proponenti hanno rielaborato la teoria di David Bohm (alternativa all'interpretazione di Copenaghen e all'interpretazione a molti mondi) fondendo la relativit\u00e0 generale con la cosmologia quantistica e la correlata gravit\u00e0 quantistica, e originando una versione quantistica delle equazioni di Friedmann. Il Big Bang \"classico\" (come inizio di \"tutto\") non sarebbe avvenuto, e l'universo non subir\u00e0 n\u00e9 contrazione (Big Crunch) n\u00e9 probabilmente espansione indefinita (Big Freeze, Big Rip). Tuttavia non si tratta di un modello globale di gravit\u00e0 quantistica, ma pu\u00f2 esservi incluso. I due fisici hanno sostenuto di non voler comunque eliminare per forza il Big Bang e hanno applicato alle equazioni della relativit\u00e0 generale una correzione quantistica, seguendo la proposta di Bohm di sostituire le cosiddette geodetiche classiche (il cammino pi\u00f9 breve tra due punti su una superficie curva) con traiettorie quantistiche. Ali e Das hanno applicato tali traiettorie a un'equazione sviluppata, sempre negli anni cinquanta, dal fisico indiano Amal Kumar Raychaudhuri, derivando cos\u00ec un nuovo modello che descrive l'espansione e l'evoluzione dell'universo tenendo conto sia della relativit\u00e0 generale che della meccanica quantistica. Solo in seguito hanno potuto eliminare la singolarit\u00e0, come un passo successivo e non predeterminato.\nI risultati dei due scienziati sono inoltre in buon accordo con alcuni parametri fisici effettivamente misurati (per esempio la densit\u00e0 attuale dell'Universo) ma, al momento, non spiegano le due grandi \u201cprove\u201d di un Big Bang realmente avvenuto: l'espansione dell'Universo (visibile attraverso il redshift) e l'esistenza della radiazione cosmica di fondo. In realt\u00e0 il modello non nega un'espansione n\u00e9 la fase primordiale calda, e descrive il Big Bang come un'espansione del gi\u00e0 esistente, ipotesi che tra l'altro era condivisa da Georges Lema\u00eetre, primo proponente della teoria del Big Bang, ed \u00e8 sostenuta da moltissimi fisici tra cui James Peebles (il Big Bang come esplosione \u00e8 in realt\u00e0 una spiegazione semplicistica)., uno degli scienziati che hanno contribuito al modello standard della cosmologia.\nIn questo modello non esistono la singolarit\u00e0 gravitazionale n\u00e9 la materia oscura o l'energia oscura come intese nel modello classico (proponendo una diversa spiegazione dell'accelerazione), che vengono esclusi dai calcoli matematici della relativit\u00e0 generale (la quale fallisce nel spiegare postulando una gravit\u00e0 infinita e non \u00e8 stata unificata ancora con la meccanica quantistica in una teoria del tutto), rendendo l'universo a una dimensione finita, con un'et\u00e0 infinita. Das e un altro collaboratore, Rajat Bhaduri della McMaster University del Canada, hanno inoltre mostrato che i gravitoni possono formare un condensato di Bose-Einstein (uno stato della materia, che si ottiene quando si porta un insieme di bosoni a temperature estremamente vicine allo zero assoluto, cio\u00e8 0 K, corrispondente a -273,15 \u00b0C; in queste condizioni di grande raffreddamento, una frazione non trascurabile delle particelle si porta nello stato quantistico di pi\u00f9 bassa energia e gli effetti quantistici - come il principio di indeterminazione di Heisenberg e le fluttuazioni quantistiche - si manifestano su scala macroscopica) a temperature che erano presenti nell'universo in tutte le epoche. Tale condensato sarebbe la fase finale dell'attuale periodo dell'universo. \nSiccome la funzione d'onda di questo condensato, tramite il potenziale quantistico che produce, origina una costante cosmologica, esso pu\u00f2 spiegare l'accelerazione solitamente attribuita all'energia oscura (nella spiegazione pi\u00f9 comune tale costante \u00e8 attribuita all'energia del vuoto), e stimare la quantit\u00e0 di questa costante. I condensati sarebbero presenti anche come materia oscura, e deriverebbero da grandi quantit\u00e0 degli stessi gravitoni o di assioni (altra ipotetica particella elementare) e, secondo Ali e Das, proprio le fluttuazioni di questo condensato spiegano le propriet\u00e0 dell'universo. La teoria non ipotizza se altre espansioni e creazioni di materia come il Big Bang possono svilupparsi dalle fluttuazioni future di tale stato della materia, n\u00e9 se il nostro universo sia parte di un multiverso, ma si concentra sul Big Bang e l'evoluzione seguente.\nCosmologia ciclica conforme.\nLa cosmologia ciclica conforme (in inglese \"Conformal Cyclic Cosmology\", abbreviato CCC) \u00e8 un modello cosmologico di universo ciclico, proposto dal 2001 in poi dal matematico e fisico teorico Roger Penrose e dal collega Vahe Gurzadyan, che postula che la fine dell'universo sia l'inizio di uno nuovo, dato che la bassa entropia successiva alla morte termica dell'Universo (il momento in cui invece l'entropia \u00e8 massima) sarebbe la stessa che c'era prima del Big Bang, a causa dell'evaporazione dei buchi neri. In quanto priva delle grandezze fisiche di spazio e di tempo, tale condizione, simile alle condizioni della lunghezza di Planck, genererebbe un nuovo Big Bang per fluttuazione e grazie alla spinta dell'accelerazione, nel quadro di un universo ciclico, infinito nel tempo ma non nello spazio. \nQuesto modello \u00e8 una variante e un superamento dell'universo ciclico classico, ma anche della teoria dello stato stazionario e dell'universo statico, ed \u00e8 basato principalmente su una nuova interpretazione della relativit\u00e0 generale, conciliata con la meccanica quantistica e tramite l'uso dello spaziotempo di Minkowski e della geometria conforme al posto dell'universo di de Sitter e della geometria euclidea.\nIl modello accetta l'espansione dell'universo fino al dissolvimento completo della materia e all'assorbimento della luce da parte dei buchi neri, postulando che a quel punto ci\u00f2 che rimarebbe sarebbe del tutto simile alla condizione dell'iniziale singolarit\u00e0 gravitazionale. Nella CCC l'universo attraversa cicli infiniti (chiamati \"eoni\"), con ogni futuro infinito intervallo di spaziotempo che si presenta come ripetizione di ogni precedente iterazione, ed \u00e8 identificato con la singolarit\u00e0 gravitazionale del Big Bang. La CCC si pone come un'alternativa alle pi\u00f9 diffuse teorie cosmologiche. Penrose afferma che una prova del suo modello sarebbe contenuta nella radiazione di fondo e nelle onde scoperte in essa, che sarebbero i residui materiali degli universi precedenti (i cosmologi solitamente attribuiscono a fluttuazioni quantistiche espanse dall'inflazione, quindi alle onde gravitazionali, tali cerchi concentrici)."}
{"id": "3206874", "revid": "111325", "url": "https://it.wikipedia.org/wiki?curid=3206874", "title": "J\u016bni Kokuki", "text": ""}
{"id": "3206876", "revid": "37401", "url": "https://it.wikipedia.org/wiki?curid=3206876", "title": "Impero assiro", "text": "Il Regno neo-assiro \u2013 o Impero assiro (cuneiforme assiro: \"mat A\u0161-\u0161ur \", \"Paese della citt\u00e0 del dio A\u0161\u0161ur\"; anche foneticamente \"mat A\u0161-\u0161ur\") \u00e8 stata un'entit\u00e0 politica formatasi in Mesopotamia nell'Et\u00e0 del ferro, esistita dal 911 al 609 a.C. Gli Assiri misero in pratica le prime tecniche di governo imperiale, molte delle quali divennero \"standard\" negli imperi successivi, e furono i primi ad armare sistematicamente con armi di ferro le proprie truppe (vedi Esercito assiro) oltre che ad impiegare tattiche militari avanzate ed efficaci.\nGrazie alle conquiste di Adad-nirari II alla fine del X secolo a.C., l'Assiria divenne lo stato pi\u00f9 potente del mondo allora conosciuto, arrivando a dominare il Vicino Oriente antico, il Mediterraneo orientale, l'Asia Minore, il Caucaso, parti della Penisola arabica e del e Nord Africa, eclissando e conquistando rivali come Babilonia, Elam, Persia, Urartu, Lidia, Medi, Frigi, Cimmeri, Israele, Giuda, Fenicia, Caldea, Canaan, Impero Kushita, Arabi ed Egitto.\nL'Impero neo-assiro succedette all'Antico Impero assiro (2025-1378 a.C. circa) e all'Impero medio-assiro (1365-934 a.C.) della tarda et\u00e0 del bronzo. Durante questo periodo, l'aramaico divenne lingua ufficiale dell'impero insieme al pi\u00f9 antico accadico.\nAlla morte di Assurbanipal (631 a.C.), l'impero inizi\u00f2 a disintegrarsi a causa di una serie brutale e incessante di guerre civili interne all'Assiria. Nel 616 a.C., Ciassare, re dei Medi e dei Persiani, si alle\u00f2 con Nabopolassar, sovrano dei Babilonesi e dei Caldei, e con gli Sciti e i Cimmeri contro l'indebolitasi Assiria. Alla Caduta di Harran (609 a.C.), i Medo-Babilonesi sconfissero un'alleanza assiro-egizia dopo di che l'Assiria cess\u00f2 d'esistere come stato indipendente. Sebbene l'impero fosse caduto, la storia assira continu\u00f2: ancora oggi degli assiri vivono in Iran, Iraq e altrove.\nPremesse storiche.\nIl regno paleo-assiro.\nL'Assiria era originariamente un regno accadico evolutosi tra XXV e XXIV secolo a.C. I primi re assiri, come Tudiya, erano governanti relativamente minori e dopo la fondazione dell'Impero di Akkad da parte di Sargon (che un\u00ec tutti i popoli di lingua accadica e sumera della Mesopotamia sotto un unico scettro per due secoli, dal 2334 al 2154 a.C.) ne divennero vassalli.\nCome nazione urbanizzata di lingua accadica, l'Assiria emerse a met\u00e0 del XXI secolo a.C. alla dissoluzione dell'Impero accadico. Nel periodo antico assiro della prima et\u00e0 del bronzo, l'Assiria fu un regno della Mesopotamia settentrionale (odierno Iraq settentrionale) in competizione per la supremazia con gli Hatti e gli Hurriti in Anatolia e con le antiche citt\u00e0-stato sumero-accadiche (Isin, Ur e Larsa) prima e successivamente con Babilonia (fondata dagli Amorrei nel 1894 a.C. e poi passata ai Cassiti). Durante il XX secolo a.C., l'Assiria stabil\u00ec colonie in Anatolia e, sotto il re Ilushuma, condusse vittoriose incursioni contro gli stati del sud.\nL'Assiria cadde poi sotto il controllo del capace capo-trib\u00f9 amorreo Shamshi-Adad I (c. 1809-1776 a.C.) che install\u00f2 i suoi figli come re-fantoccio a Mari ed Ekallatum. L'Assiria sub\u00ec poi brevi periodi di dominazione babilonese e mitannica rispettivamente nel XVII e XV secolo a.C., seguiti da un altro periodo di potere dal 1365 a.C. al 1074 a.C., con i regni di Ashur-uballit I, Tukulti-Ninurta I (1244\u20131208 a.C.) e Tiglatpileser I (il cosiddetto \"regno medio-assiro\").\nIl regno medio-assiro.\nAshur-uballit estese il controllo assiro sulle ricche terre agricole di Ninive e Arbela a nord. Tiglatpileser controll\u00f2 le redditizie rotte carovaniere che attraversavano la Mezzaluna fertile dal Mediterraneo al Golfo Persico. Gran parte delle campagne militari di Tiglatpileser e successori furono dirette contro le trib\u00f9 aramaiche della Siria che premevano sui centri assiri ed entro la fine del II millennio a.C. aveva portato alla perdita di gran parte del territorio assiro nell'Alta Mesopotamia.\nDopo la morte di Tiglatpileser I (1076 a.C.), l'Assiria ristagn\u00f2 per 150 anni. Il periodo dal 1200-900 a.C. fu un'et\u00e0 oscura per tutte le regioni del Vicino Oriente, del Nordafrica, del Caucaso, del Mediterraneo e dei Balcani, con grandi sconvolgimenti e movimenti di massa di persone. L'Assiria fu per\u00f2 in una posizione pi\u00f9 vantaggiosa in questo periodo rispetto a potenziali rivali come l'Egitto, la Babilonia o l'Elam.\nStoria.\nAdad-nirari II e Assurnasirpal II (911-859 a.C.).\nA partire dalle campagne di Adad-nirari II, l'Assiria divenne nuovamente una grande potenza, rovesciando infine la XXV dinastia egizia e conquistando Elam, Urartu, Media, Persia, Mannea, Gutium, Fenicia / Cananea, Penisola arabica, Regno di Israele, Regno di Giuda, Filistea, Edom, Moab, Samarra, Cilicia, Cipro, Caldea, Regno nabateo, Regno di Commagene, Dilmun, Shutu e i Neo-Ittiti ; cacciando Nubiani, Kushiti ed Etiopi dall'Egitto; sconfiggendo i Cimmeri e gli Sciti; esigendo tributi dalla Frigia tra gli altri. Adad-nirari II e successori condussero campagne annuali con un esercito eccezionalmente ben organizzato. Aree precedentemente sotto vassallaggio nominale furono conquistate ed Aramei e Hurriti furono deportati in massa. Adad-nirari II attacc\u00f2 e sconfisse due volte Shamash-mudammiq di Babilonia, annettendo una vasta area di terra a nord del fiume Diyala e le citt\u00e0 di H\u012bt e Zanqu nella Mesopotamia centrale, e mosse guerra anche al suo successore Nabu-shuma-ukin I. Gli successe Tukulti-Ninurta II (regno 890-884 a.C.) che consolid\u00f2 ulteriormente la posizione dell'Assiria e si espanse verso nord in Anatolia e sui monti Zagros (attuale Iran).\nIl successivo regno di Assurnasirpal II (883-859 a.C.) fu caratterizzato da forte espansionismo. L'Assiria recuper\u00f2 allora gran parte del territorio che aveva perso intorno al 1100 a.C. (fine dell'Impero medio-assiro). Anche Ashurnasirpal II invase gli Zagros, reprimendovi una rivolta dei Lullubi e dei Gutei. Gli Assiri iniziarono a vantarsi della loro spietatezza in questo periodo. Ashurnasirpal II trasfer\u00ec la capitale nella citt\u00e0 di Kalhu (Calah / Nimrud): i palazzi, i templi e gli altri edifici da lui innalzati testimoniano un notevole sviluppo della ricchezza e dell'arte. Assurnasirpal II introdusse una politica di deportazioni di massa dei conquistati che venne amplificata dal figlio e successore Salmanassar III.\nDa Salmanassar III ad Adad-nirari III (859-783 a.C.).\nIl figlio di Ashurnasirpal, Salmanassar III (regno 859-824 a.C.), govern\u00f2 per 35 anni durante i quali la capitale fu trasformata in una piazza d'armi. Ogni anno gli eserciti assiri marciavano alla guerra. Babilonia fu occupata e ridotta a vassallaggio. Combatt\u00e9 contro Urartu e marci\u00f2 contro un'alleanza di stati aramei guidati da Hadadezer di Aram-Damasco includente anche Acab di Israele, affrontandoli nella battaglia di Qarqar (853 a.C.) Nonostante Salmanassar si vant\u00f2 di aver \"sconfitto l'opposizione\", sembra che la battaglia si sia conclusa in uno stallo, con le forze assire ritiratesi subito dopo.\nSalmanassar conquist\u00f2 lo stato neo-ittita di Karkemi\u0161 nell'849 a.C. e nell'842 a.C. marci\u00f2 contro Hazael di Aram-Damasco, assediando la citt\u00e0 e imponendole tributi ma senza conquistarla. Nell'841 a.C. costrinse al tributo anche Jehu d'Israele e gli stati fenici di Tiro e Sidone. Il suo Obelisco nero a Kalhu registr\u00f2 molte delle imprese militari del suo regno.\nGli ultimi quattr'anni di vita di Salmanassar furono turbati dalla ribellione del figlio maggiore Ashur-nadin-aplu che quasi si rivel\u00f2 fatale per l'Assiria. Ventisette citt\u00e0, tra cui Assur, Arbela e Arrapha (Kirkuk), apporggiarono il ribelle, mossosi contro i governatori che avevano approfittato della debolezza del vecchio re per insignorirsi. La rivolta fu stroncata con difficolt\u00e0 da Shamshi-Adad V, il secondo figlio di Salmanassar, che gli succedette alla sua morte (824 a.C.)\nLa lunga e aspra guerra civile aveva permesso ai Babilonesi a sud, ai Medi, ai Mannei, ai Persiani a nord e ad est, agli Aramei e ai Neo-ittiti a ovest di emanciparsi dall'Assiria, cos\u00ec Shamshi-Adad spese il suo regno a riaffermare il controllo su quei popoli. Anche Urartu profitt\u00f2 dell'occasione per riaffermare la sua influenza sull'Armenia. Adad-nirari III era un ragazzo quando successe al padre nell'811 a.C. e per i cinque anni successivi fu sua madre Sammuramat (raffigurato anche come Semiramide) a governare in sua vece. Nonostante le numerose leggende riguardanti questa regina, \u00e8 menzionata poco nei documenti assiri dell'epoca.\nNell'806 a.C., Adad-nirari prese le redini del potere. Invase il Levante e soggiog\u00f2 Aramei, Fenici, Filistei, Israeliti, Neo-Ittiti ed Edomiti. Entr\u00f2 a Damasco e impose un tributo al suo re Ben-Hadad III. Si volse poi all'Iran e soggiog\u00f2 Persiani, Medi e Mannei, penetrando fino al Mar Caspio. Conquist\u00f2 e ridusse poi a vassallaggio i Caldei e i Su\u021bu nella Bassa Mesopotamia.\nLa stagnazione del 783-745 a.C..\nAdad-nirari III mor\u00ec prematuramente nel 783 a.C. e questo port\u00f2 ad un periodo di vera stagnazione. Salmanassar IV (regno 783-773 a.C.) sembra aver esercitato poca autorit\u00e0, tanto che una vittoria su Argishtis I di Urartu a Til Barsip, \u00e8 accreditata al suo \"Turtanu\" \u0160am\u0161i-ilu che non si preoccup\u00f2 nemmeno di menzionare il suo re. \u0160am\u0161i-ilu ottenne altre vittorie su Aramei e Neo-Ittiti e sempre se ne attribu\u00ec il merito senza citare il re. Anche Assur-dan III, al trono nel 772 a.C., si rivel\u00f2 un sovrano effimero, oggetto di ribellioni interne nelle citt\u00e0 di Assur, Arrapha e Guzana ed incapace di espandersi ai danni di Babilonesi e Aramei. Il suo regno \u00e8 stato anche segnato dalla peste e da una minacciosa eclissi solare. Assur-nirari V divenne re nel 754 a.C. ma anche il suo regno sembra essere stato in rivolta permanente n\u00e9 pare il sovrano vi abbia mai posto rimedio di prima persona, rimanendo sempre a Ninive prima di essere deposto da Tiglatpileser III nel 745 a.C.\nTiglatpileser III (744-727 a.C.).\nQuando Tiglatpileser III sal\u00ec al trono, l'Assiria era alle prese con una rivoluzione. Guerra civile e pestilenza devastavano il paese. Molte delle colonie settentrionali dell'impero in Asia Minore erano state occupate da Urartu. Nel 746 a.C., la citt\u00e0 di Kalhu si un\u00ec ai ribelli ma il 13 di \"Iyyar\" l'anno successivo, il \"Turtanu\" Pulu s'impadron\u00ec della corona con il nome di Tiglatpileser III e apport\u00f2 cambiamenti radicali al governo assiro, migliorandone l'efficienza e la sicurezza.\nLe province conquistate furono organizzate con un'elaborata burocrazia che aveva nel re il suo vertice: ogni distretto pagava un tributo fisso e forniva un contingente militare. Le forze assire in questo momento divennero un esercito permanente professionale. La politica assira fu da l\u00ec in avanti volta a sottomettere l'intero mondo civilizzato per garantire agli Assiri il totale controllo sui commerci e le ricchezze. Questi cambiamenti sono spesso identificati come l'inizio del \"Secondo Impero Assiro\".\nQuando Tiglatpileser III sal\u00ec al trono d'Assiria, invase Babilonia, sconfisse il suo re Nabonassar e rub\u00f2 i simulacri degli dei di \u0160apazza; questi eventi sono registrati nella Cronache babilonesi. Dopodich\u00e9, il re sconfisse Urartu e sottomise Medi, Persiani e Neo-Ittiti. Tiglatpileser III diresse poi i suoi eserciti in Aram, di cui ampie zone avevano riconquistato l'indipendenza, e contro le ricche citt\u00e0 portuali dei Fenici. Prese Arpad vicino ad Aleppo nel 740 a.C. dopo un assedio di tre anni e rase al suolo Hama. Ozia di Giuda era stato alleato del re di Hamath e cos\u00ec fu costretto da Tiglatpileser a rendergli omaggio e pagare un tributo annuale.\nNel 738 a.C., regnante in Israele Menahem, Tiglatpileser III occup\u00f2 la Filistea (l'odierna Israele sud-occidentale e la Striscia di Gaza ) e invase Israele, imponendole un pesante tributo. Acaz di Giuda, impegnato in una guerra contro Israele e Aramea, chiese l'aiuto al re assiro con doni d'oro e argento;. Tiglatpileser \"marci\u00f2 contro Damasco, sconfisse e mise a morte re Rezin e assedi\u00f2 la citt\u00e0 stessa\". Lasciando parte dell'esercito a continuare l'assedio, avanz\u00f2, devastando con il fuoco e la spada le province a est del Giordano (Nabatea, Moab ed Edom), la Filistea e la Samaria; nel 732 a.C. prese Damasco deportando in Assiria molti dei suoi abitanti (insieme agli Israeliti di Samaria) e forz\u00f2 al tributo gli Arabi \"dei deserti\".\nNel 729 a.C., Tiglatpileser III torn\u00f2 a Babilonia e ne cattur\u00f2 il re, Nabu-mukin-zeri, facendosi incoronare \"re Pulu di Babilonia\". Tiglatpileser mor\u00ec nel 727 a.C. e gli successe il figlio Salmanassar V. Il re Hosea d'Israele sospese il pagamento del tributo e si alle\u00f2 con l'Egitto contro l'Assiria nel 725 a.C. forzando Salmanassar a invadere la Siria e assediare Samaria (capitale d'Israele) per tre anni.\nDinastia dei Sargonidi.\nSargon II (721-705 a.C.).\nSalmanassar V mor\u00ec improvvisamente nel 722 a.C. mentre assediava Samaria e il trono fu preso dal \"Turtanu\" Sargon II che pose rapidamente fine all'assedio prendendo Samaria, distruggendo il Regno d'Israele e deportandone 27.000 abitanti.\nSargon II dichiar\u00f2 guerra nel suo secondo anno di regno (721 a.C.) al re di Elam, Humban-Nikash I, e al suo alleato Marduk-apal-iddina II (il biblico Merodach-Baladan), il sovrano caldeo di Babilonia che si era ribellato al dominio assiro ma non fu in grado di sconfiggerli. Sargon, in grado di contenere la rivolta ma non di riconquistare Babilonia, si volse nuovamente contro Urartu e l'Aramea, conquistando Karkemi\u0161 nel 717, oltre a risottomettere Medi, Persiani e Mannei penetrando nell'Altopiano iranico fino al Monte Bikni e costruire diverse fortezze. Urartu sub\u00ec una sconfitta schiacciante: la sua capitale fu saccheggiata e il suo re Rusa si suicid\u00f2 per la vergogna. Gli stati neo-ittiti della Siria settentrionale furono conquistati, cos\u00ec come la Cilicia e il Regno di Commagene.\nL'Assiria fu belligerante nei confronti della Babilonia per dieci anni mentre Marduk-apla-iddina governava Babilonia. Nel 710 a.C., Sargon attacc\u00f2 Babilonia e sconfisse Marduk-apla-iddina che fugg\u00ec dai suoi protettori a Elam. Come risultato di questa vittoria i governanti greci di Cipro e il re Mida di Frigia, timorosi del potere assiro, offrirono amicizia e tributi. Sargon costru\u00ec anche una nuova capitale a Dur Sharrukin (lett. \"Citt\u00e0 di Sargon\") vicino a Ninive, con i tributi che l'Assiria aveva raccolto da varie nazioni.\nSennacherib (705-681 a.C.).\nNel 705 a.C., Sargon fu ucciso in battaglia mentre respingeva un'invasione dei Cimmeri ai danni delle colonie assire in Iran che aveva provocato lo spostamento di genti persiane dei dintorni di Urmia. Gli successe suo figlio Sennacherib che decise di spostare la capitale da Dur-Sharrukin a Ninive e vi costru\u00ec il suo famoso \"Palazzo senza rivali\", oltre ad altri abbellimenti civici quali monumenti, frutteti e giardini.\nIl suo primo compito fu quello di affermare il suo controllo sulla Cilicia che stava tentando di ribellarsi con l'aiuto greco. Sennacherib sconfisse i ribelli e i loro alleati greci, riaffermando il controllo assiro sulla Gordiene in Asia Minore.\nGli egizi avevano nel frattempo iniziato ad agitare i popoli levantini nel tentativo di ottenere un punto d'appoggio nella regione, cos\u00ec Ezechia di Giuda, Lule di Sidone, Sidka di Ascalona e il re di Ekron si allearono all'Egitto contro l'Assiria, costringendo Sennacherib ad una campagna levantina nel 701 a.C. Sennacherib attacc\u00f2 i ribelli, conquistando Ascalona, Sidone ed Ekron, sconfiggendo gli egizi e allontanandoli dalla regione. Marci\u00f2 verso Gerusalemme, distruggendo 46 citt\u00e0 e villaggi (inclusa la citt\u00e0 di Lachish, fortemente difesa) sul suo cammino, ma non la conquist\u00f2. Esattamente cosa accadde non \u00e8 chiaro: la Bibbia dice che un angelo del Signore uccise soldati assiri a Gerusalemme dopo che Ezechia aveva pregato nel tempio; il racconto di Sennacherib dice che Giuda gli pag\u00f2 un tributo e se ne and\u00f2. La Bibbia afferma che Ezechia pag\u00f2 un tributo una volta, e gli Assiri se ne andarono ma tornarono una seconda volta quando i soldati furono poi uccisi; tuttavia ci\u00f2 che \u00e8 certo \u00e8 che Sennacherib non riusc\u00ec a catturare effettivamente Gerusalemme.\nMarduk-apla-iddina era tornato in Babilonia durante il regno di Sennacherib. Il re assiro lo attacc\u00f2 nel 703 a.C. fuori Kish e lo sconfisse. Sennacherib attacc\u00f2 Babilonia, insegu\u00ec Marduk-apla-iddina per la Mesopotamia ed install\u00f2 un re-fantoccio, Bel-ibni, a Babilonia. Bel-ibni, tuttavia, si rivel\u00f2 infedele, quindi Sennacherib torn\u00f2 a Babilonia nel 700 a.C. e cattur\u00f2 lui e i suoi ufficiali, affidando il trono babilonese a suo figlio Ashur-nadin-shumi.\nSennacherib lanci\u00f2 una campagna contro Elam nel 694 a.C. e ne devast\u00f2 le terre. Per rappresaglia, gli Elamiti attaccarono Babilonia, catturarono e deportarono Ashur-nadin-shumi e misero Nergal-ushezib sul trono babilonese. Gli Assiri tornarono l'anno successivo in Mesopotamia e saccheggiarono Uruk. Nergal-u\u0161ezib e i suoi alleati elamiti furono sconfitti e lui fu fatto prigioniero e trasportato in Assiria ma un altro sovrano nativo, chiamato Mushezib-Marduk, prese il trono di Babilonia e resistette a Sennacherib fino al 689 a.C., quando il Saergonide conquist\u00f2 la citt\u00e0, radendola al suolo, allagandone il sito e disperdendone gli abitanti.\nNel 681 a.C., Sennacherib fu assassinato mentre pregava il dio Nisroch da uno o pi\u00f9 dei suoi figli (Adremelech, Abimlech e Sharezer), forse come punizione per la sua distruzione di Babilonia.\nEsarhaddon (681-669 a.C.).\nA Sennacherib successe il figlio Esarhaddon che era stato governatore di Babilonia e al momento dell'omicidio di suo padre stava conducendo una campagna sulle nel Caucaso contro Urartu, ove trionf\u00f2 a Malatya (Arslantepe). Durante il primo anno di governo di Esarhaddon, scoppi\u00f2 una ribellione nel sud di Babilonia. Nabu-zer-kitti-li\u0161ir, governatore di etnia elamita del \"tappeto Tamti\", con l'aiuto dei Caldei, assedi\u00f2 Ur ma venne sconfitto e fugg\u00ec ad Elam ove \"\"il re di Elam lo prese prigioniero e lo pass\u00f2 a fil di spada\"\nNel 679 a.C. i Cimmeri e gli Sciti (un'orda di cavalieri proveniente dall'attuale Russia meridionale) attraversarono i monti del Tauro e calarono sulle colonie assire in Cilicia ma Esarhaddon fu rapido a respingerli.\nCome re d'Assiria, Esarhaddon fece ricostruire immediatamente Babilonia. Sconfisse Sciti, Cimmeri e Medi tornando a raggiungere il Monte Bikni, poi volse la sua attenzione a ovest verso la Fenicia, alleatasi ai nubiani/kushiti d'Egitto contro di lui, e saccheggi\u00f2 Sidone nel 677 a.C. Cattur\u00f2 anche il re Manasse di Giuda e lo tenne prigioniero per qualche tempo a Babilonia (2 Cronache 33:11). Stanco delle ingerenze egizie, Esarhaddon fece irruzione in Egitto nel 673 a.C. Due anni dopo lanci\u00f2 un'invasione su vasta scala e conquist\u00f2 l'Egitto, inseguendo il faraone Taharqa fino in Nubia, ponendo cos\u00ec fine al dominio nubiano-kushita in Egitto e distruggendo l'Impero Kushita che era iniziato nel 760 a.C.\nLe \"Cronache babilonesi\" raccontano di come l'Egitto \"fu saccheggiato e i suoi d\u00e8i furono rapiti\". Il faraone Taharqa fugg\u00ec dall'Egitto e una stele commemorativa della vittoria fu eretta a Sinjerli (Anatolia), a nord del Golfo d'Antiochia. La Bibbia descrive la scomparsa dell'Egitto in Isaia 20: 4-5 \"Cos\u00ec il re d'Assiria condurr\u00e0 via i prigionieri egiziani e gli etiopi prigionieri, giovani e vecchi, nudi e scalzi, anche con le natiche scoperte, per la vergogna dell'Egitto. E temeranno e si vergogneranno dell'Etiopia, loro attesa, e dell'Egitto, loro gloria\"\".\nL'Assiria sconfisse poi Urartu, annesse gran parte del suo territorio e lo ridusse a vassallaggio, e si espanse verso sud fino a Dilmun (Bahrein) e in Arabia. Fu forse la maggiore estensione territoriale dell'impero.\nI governatori assiri e i governanti-fantoccio nativi installati da Esarhaddon in Egitto furono costretti alla fuga dall'irrequieta popolazione indigena bramosa d'indipendenza ora che Kushiti e Nubiani erano stati espulsi.\nUna nuova campagna fu lanciata da Esarhaddon nel 669 a.C. Tuttavia, si ammal\u00f2 durante il viaggio e mor\u00ec. Suo figlio maggiore Shamash-shum-ukin divenne re di Babilonia e suo figlio Assurbanipal divenne re d'Assiria e suprema carica dell'impero. La statua di Marduk torn\u00f2 a Babilonia dopo la cattivit\u00e0 assira impostale da Sennacherib all'incoronazione di Shamash-shum-ukin, e la festa \"Ak\u012btu\" pot\u00e9 essere celebrata per la prima volta in vent'anni.\nAssurbanipal (668-631 a.C.).\nAssurbanipal successe al trono di suo padre Esarhaddon. Continu\u00f2 a controllare militarmente l'Egitto, quando non fu distratto dal contenere i Medi a est e i Cimmero-Sciti a nord dell'Assiria. Install\u00f2 un faraone egizio nativo, Psammetico I, come re-vassallo nel 664 a.C. ma questi inizi\u00f2 a costruirsi una rete d'alleanze autonome, cominciando con Gige di Lidia, e nel 652 a.C. fu in grado di dichiarare la totale indipendenza dall'Assiria impunemente, in particolare perch\u00e9 il fratello maggiore di Assurbanipal, Shamash-shum-ukin di Babilonia, aveva avviato una grande guerra civile. Il faraone mantenne per\u00f2 saggiamente rapporti amichevoli con l'Assiria.\nShamash-shum-ukin sollev\u00f2 contro Assurbanipal una potente coalizione anti-assira ma la sua ribellione non and\u00f2 oltre il 648 a.C., quando Babilonia fu saccheggiata e Shamash-shum-ukin scomparve tra le fiamme. Assurbanipal inizi\u00f2 quindi a punire i ribelli caldei, arabi e nabatei. Invase la Penisola arabica e soggiog\u00f2 gli arabi, inclusa la potente trib\u00f9 Kedariti, riportando molto bottino a Ninive e uccidendo i re arabi Abiate e Uate. Anche i Nabatei che abitavano a sud del Mar Morto e nell'Arabia settentrionale e i Caldei nell'estremo sud-est della Mesopotamia furono sconfitti e soggiogati. Elam era il prossimo obiettivo: fu attaccata nel 646 a.C. e nel 640 a.C. la sua capitale Susa saccheggiata.\nDopo lo repressione della rivolta babilonese, Assurbanipal era padrone del mondo. A est, Elam era devastato e prostrato, mentre i nomadi iranici (Mannei, Medi e Persiani) erano vassalli. A sud, Babilonia era occupata, Caldei, Arabi, Sutu e Nabatei soggiogati, l'Impero nubiano distrutto e l'Egitto rendeva omaggio. A nord, Sciti e Cimmeri erano sconfitti e in fuga, Urartu, la Frigia, la Gordiene ed i Neo-Ittiti erano vassalli, mentre la Lidia implorava la protezione assira. A ovest, Aram, la Fenicia, Israele, Giuda, Samara e Cipro erano sottomessi, mentre i greci di Caria, Cilicia, Cappadocia e Commagene rendevano omaggio.\nL'Assiria sembrava ora pi\u00f9 forte che mai. Tuttavia, la sua lunga lotta con Babilonia ed Elam e la costante campagna per controllare ed espandere il vasto impero in tutte le direzioni, l'avevano prostrata. Ricchezze e manodopera erano prosciugate: le province devastate non potevano cedere nulla per soddisfare i bisogni del tesoro imperiale ed era difficile trovare truppe fresche sufficienti a presidiare l'enorme impero.\nL'Assiria, quindi, era mal preparata ad affrontare le rinnovate orde di Sciti che cominciavano a tormentare le frontiere a nord e nord-est. Dopo che gli Assiri avevano distrutto Elam, i Medi se n'erano appropriati, diventando la forza dominante tra gli Iranici (Persiani e Mannei) e alla fine del regno di Assurbanipal erano solo nominalmente sui vassalli. Gli Scito-Cimmeri dilagarono in Asia Minore, invadendo Urartu, Lidia e la Frigia, prima di essere respinti dagli Assiri. Tuttavia, finch\u00e9 Ashurbanipal visse, fu in grado di contenere queste potenziali minacce.\nLa caduta dell'Assiria (631-609 a.C.).\nL'impero inizi\u00f2 a disintegrarsi rapidamente alla morte di Assurbanipal a causa di continue guerre civili tra i pretendenti al trono. Ashur-etil-ilani successe ad Assurbanipal ma il suo regno fu breve e gli successe nel 627 a.C. il fratello Sin-shar-ishkun. Dopo aver affrontato la rivolta del generale Sin-shumu-lishir, Sin-shar-ishkun affront\u00f2 una minaccia molto pi\u00f9 grande. Il regno-vassallo babilonese aveva approfittato degli sconvolgimenti in Assiria per ribellarsi agli ordini del Caldeo Nabopolassar nel 625 a.C. Ne segu\u00ec l'ennesima lunga guerra mesopotamica. Nabopolassar cerc\u00f2 di catturare Nippur, il principale centro di potere assiro presso Babilonia, ma fu sconfitto da Sin-shar-ishkun. Tuttavia, Nabopolassar occup\u00f2 Babilonia dopo una rivolta popolare e fu incoronato re nel 625 a.C.\nSin-shar-ishkun perse quindi pi\u00f9 terreno, prima di riuscire a riconquistare Uruk nel 624 a.C. circa, solo per perderlo poco dopo. Quando Sin-shar-ishkun guid\u00f2 un grande esercito a Babilonia nel 623 a.C., un'altra guerra civile assira lo distrasse. Un esercito di soccorso fu rimandato indietro dalla campagna babilonese ma cambi\u00f2 schieramento, permettendo cos\u00ec all'usurpatore di raggiungere la capitale, Ninive, senza interferenze, e rivendicare il trono. Sin-shar-ishkun riusc\u00ec a sedare la ribellione ma perse tempo prezioso e Nabopolassar riusc\u00ec a consolidare la sua posizione.\nNel 620 a.C., Nabopolassar conquist\u00f2 finalmente Nippur, diventando padrone di Babilonia. Mentre questi eventi si stavano svolgendo, i Medi si liberarono del controllo assiro consolidando il potere in quella che sarebbe diventata la Persia. Nel 616 a.C., Ciassare, il re dei Medi, strinse un'alleanza con Nabopolassar e, con l'aiuto degli Sciti e dei Cimmeri, attacc\u00f2 l'Assiria. L'Assiria si trovava ora ad affrontare difficolt\u00e0 schiaccianti e, dopo quattro anni di aspri combattimenti, la coalizione distrusse Ninive nel 612 a.C. Sin-shar-ishkun fu ucciso nella lotta e la caduta della capitale segn\u00f2 l'inizio della fine dell'Impero Assiro.\nUn generale chiamato Assur-uballit II fu dichiarato re d'Assiria, e con il supporto militare tardivo del faraone egiziano Necao II resistette ad Harran fino al 609 a.C. cercando di contenere il crescente potere della coalizione medo-babilonese.\nNel 609 a.C., nella battaglia di Megiddo, una forza egizia sconfisse re Giosia di Giudea e riusc\u00ec a raggiungere gli ultimi resti dell'esercito assiro. In una battaglia finale ad Harran nel 609 a.C., i Medo-Babilonesi sconfissero gli Egizio-Assiri e l'Assiria cess\u00f2 di esistere come stato indipendente. Non \u00e8 noto se Ashur-uballit II sia stato ucciso ad Harran o se sia sopravvissuto; comunque, scomparve dalle pagine della storia. Nel 605 a.C., un'altra forza egizia combatt\u00e9 i Babilonesi nella Battaglia di Karkemi\u0161 aiutata dai resti dell'esercito assiro ma anche questa fu sconfitta.\nAlla met\u00e0 del VI secolo a.C., Babilonia e Assiria divennero province del neonato Impero Persiano. Nel 520 a.C., l'Assiria fece un ultimo tentativo di riconquistare l'indipendenza con una ribellione su larga scala contro gli Achemenidi che fu per\u00f2 soppresso da Dario il Grande.\nSebbene gli Assiri durante abbiano distrutto la civilt\u00e0 elamita, la cultura degli Assiri influenz\u00f2 gli imperi successivi dei Medo-Persiani (in generale degli Indoiranici) che erano stati dominati dall'Assiria.\nFattori ambientali.\nGli storici Schneider e Adah hanno suggerito che un aumento demografico incontrollato associato a una grave siccit\u00e0 ha contribuito a destabilizzare l'economica e la politica assira. I popoli conquistati venivano spesso deportati a grandi distanze e reinsediati nelle province assire per ridurre al minimo la possibilit\u00e0 di rivolte. La madrepatria assira aveva pertanto subito un'esplosione demografica durante la fine dell'VIII e l'inizio del VII secolo a.C. causa il reinsediamento forzato dei popoli conquistati nell'impero. Uno studio sui depositi di minerali in due stalagmiti prelevate dalla grotta di Kuna Ba dell'Iraq settentrionale, ha anche indicato un passaggio da un clima umido a uno secco tra il 675 e il 550 a.C., cosa che potrebbe aver contribuito alla caduta dell'Impero neo-assiro impoverendone le risorse.\nL'Assiria dopo la caduta dell'impero.\nCaduto l'impero, l'Assiria fu governata dai Medi con il nome di \"Athura\" per un breve periodo. Ironia della sorte, Nabonide, l'ultimo re di Babilonia, era un assiro di Harran, come suo figlio Baldassar. Dopo i Medi, l'Assiria fu governata dagli Achemenidi di Persia (contro i quali gli Assiri si rivoltarono nel 520 a.C.), dai Seleucidi di stirpe greca, poi di nuovo dai Persiani (Sassanidi e Parti) e, al tempo di Traiano, financo da Roma.\nL'Assiria sopravvisse come entit\u00e0 quale provincia soggetta. Il nome sopravvisse in varie forme (Athura, Asuristan, Provincia Romana d'Assiria, Siria seleucide, ecc.) e i suoi confini furono riconosciuti da Persiani, Greci, Romani, Armeni, Georgiani e Bizantini. Dopo la conquista araba della fine del VII secolo d.C. la provincia d'Assiria fu definitivamente sciolta.\nAnche la cultura assira sopravvisse e gli d\u00e8i assiro-babilonesi furono adorati fino al IV secolo d.C. con templi dedicati al dio Ashur nella sua citt\u00e0 natale ancora alla fine del III secolo d.C. Un certo numero di regni assiri (Assur, Hatra, Osrhoene e Adiabene) sorsero in Assiria tra il II secolo a.C. e il IV secolo d.C. Il cristianesimo vi prese piede tra il I e il III secolo d.C. e l'Assiria dei Parti e dei Sassanidi (Asuristan) fu il centro della Chiesa assira d'Oriente, del Cristianesimo siriaco e della letteratura siriaca (il termine \"Siria\" \u00e8 una corruzione indoeuropea \"Luwiana\" di \"Assiria\" adottata dai Greci) dove ancora sopravvive.\nRuolo dell'aramaico.\nTiglatpileser III fece dell'aramaico, originariamente la lingua dei soli Aramei, la lingua franca dell'impero poich\u00e9 pi\u00f9 facile da scrivere rispetto all'accadico. I documenti pi\u00f9 antichi raccolti dai re assiri furono tradotti dall'accadico in aramaico e quelli pi\u00f9 recenti furono scritti in aramaico ignorarono l'accadico. L'aramaico era la lingua comune delle persone e dei commercianti, mentre la lingua ufficiale del governo era l'accadico nella forma dialettale neo-assira. Nel VI secolo, l'aramaico aveva marginalizzato l'accadico cos\u00ec tanto che l'aramaico divenne la lingua ufficiale dell'Assiria achemenide. Uno dei fattori chiave che hanno contribuito all'uso dell'aramaico \u00e8 stata l'ascesa e la caduta dell'Assiria; durante il suo governo, deportazioni, colonizzazioni e matrimoni misti aumentarono infatti i contatti tra Aramei e Assiri.\nIn effetti, le popolazioni dell'Assiria e di Babilonia erano diventate un miscuglio etnico di nativi accadici e aramei. Anche se l'aramaico era la lingua comune dell'impero, l'accadico continu\u00f2 ad essere la lingua preferita dei reali e delle \"\u00e9lite\". I governanti, i reali e le \u00e9lite furono tutti addestrati al bilinguismo entro il VII secolo a.C. Il resto dell'impero era diviso in due sette: quelle che parlavano aramaico e quelle che parlavano accadico. In generale, anche la gente comune e i commercianti erano bilingue ma l'aramaico continu\u00f2 a dominare l'impero al di fuori dell'Assiria vera e propria. Quando l'Impero cadde, solo l\"\u00e9lite\" sapeva leggere e scrivere l'accadico. Il selvaggio saccheggio di Ninive e Assur, cos\u00ec come di numerose altre citt\u00e0 assire, assicur\u00f2 che poche di queste \"\u00e9lite\" sopravvissero per tramandare la lingua ma alcune citt\u00e0 come Arrapkha furono risparmiate dalla distruzione.\nL'accadico sopravvisse alla caduta dell'Assiria: gli ultimi scritti in cuneiforme accadico datano al I secolo d.C. mentre testi accadici in scrittura aramaico/siriaca al III secolo d.C.\nAmministrazione.\nL'impero assiro si espanse stabilendo province e stati vassalli. Molte di queste terre erano sotto il controllo dei membri della corte del re. La maggior parte di questi uffici aveva titoli propri ed i loro detentori finirono in alcuni casi per farne il proprio nome.\nLe province erano una forma di controllo territoriale ed erano costituite da citt\u00e0 capitali, villaggi agricoli, stazioni stradali, avamposti e guarnigioni. La provincia era gestita da un governatore provinciale che aveva anche compiti militaristici come raccogliere e riportare informazioni d\"'intelligence\" militare o guidare gli eserciti in battaglia. I governatori rispondevano solo al re e ad alcuni funzionari della sua alta corte. Un sistema di comunicazione statale, costituito da mulattieri che percorrevano la strada reale con stazioni di cambio entro determinati intervalli, consentiva alla corte imperiale di comunicare in modo efficiente con i governatori. Sotto i governatori c'erano vice-governatori che sovrintendevano un certo numero di funzionari ausiliari come burocrati, scribi e contabili. Il grado pi\u00f9 basso nel governo provinciale erano i gestori dei villaggi che per lo pi\u00f9 supervisionavano la produzione agricola locale.\nGli stati vassalli erano sotto l'egemonia dell'Assiria, a ostentazione del dominio militare di quelle terre conquistate. Coloro che si sottomisero pacificamente rimasero relativamente autonomi e alle loro \"\u00e9lite\" fu permesso di rimanere al potere. Coloro che resistettero furono rovesciati e i loro governanti sostituiti con funzionari fantoccio fedeli all'Assiria. I termini per il vassallaggio erano che lo stato vassallo doveva pagare il tributo all'Assiria sotto forma di beni, lavoro e soldati in cambio di protezione militare. La protezione fornita dall'Assiria soddisfaceva per\u00f2 i bisogni dell'Assiria pi\u00f9 dei bisogni dei vassalli: l'Assiria sfruttava la minaccia ad un vassallo come pretesto per invaderne gli stati confinanti, mentre i vassalli erano spesso costretti a difendersi da soli in caso di reale pericolo.\nGli Assiri inventarono un nuovo modo di trattare con i popoli vinti: la deportazione. Dopo aver conquistato una terra, la sua gente era reinsediata in altre aree dell'impero, con l'assegnazione della terra ed il supporto logistico dello stato. Questa politica cre\u00f2 una popolazione uniforme, sebbene abbia prodotto alcuni focolai di dissenso. Nel VII secolo a.C., l\"entourage\" reale comprendeva studiosi, artigiani e cantanti di Babilonia, Anatolia, Egitto e Iran.\nEsercito.\nL'impero assiro \u00e8 stato descritto come la \"prima potenza militare della storia\". La Mesopotamia stessa fu il sito di alcune delle prime battaglie registrate dalla storia.\nLa gerarchia militare assira era tipica degli eserciti mesopotamici. Il Re, voluto dagli d\u00e8i, ne era il supremo comandante, e nominava ufficiali superiori per fare una campagna al suo posto solo se la sua presenza sul campo di battaglia poteva o doveva essere risparmiata. Fu solo a seguito dell'efficientamento della macchina amministrativa statale prima e dell'esercito poi operata da Tiglatpileser III che l'esercito assiro super\u00f2 i limiti del modello mesopotamico divenendo la macchina bellica pi\u00f9 efficiente sino ad allora esistita.\nL'aspetto pi\u00f9 importante della riforma fu l'introduzione di un esercito permanente. Esso comprendeva l'utilizzo di un grande numero di prigionieri uniti ai soldati assiri. Questi uomini potevano essere forniti dagli stati vassalli, come tributo o quando richiesti dal re assiro. Gli uomini vennero equipaggiati con uniformi e attrezzature assire per renderli indistinguibili gli uni dagli altri, forse per aumentarne la loro integrazione. Mentre la fanteria, nell'esercito permanente, comprendeva un gran numero di stranieri (compresi Aramei e anche Greci), la cavalleria e gli equipaggi dei carri continuarono ad essere dominate da Assiri. Vi erano comunque delle eccezioni e all'aumentare delle vittime ogni nuovo uomo era benvenuto: Sargon II sostenne di aver incorporato 60 Israeliti negli equipaggi dei suoi carri.\nL'impero neo-assiro utilizz\u00f2 varie tipologie di navi da guerra e svariate macchine d'assedio.\nSociet\u00e0.\nL'impero neo-assiro era una societ\u00e0 guerrafondaia ed espansionista che divenne giocoforza diversificata e multietnica. Un'identit\u00e0 assira non si concretizz\u00f2 fino a quando Assurnasirpal II inizi\u00f2 le deportazioni all'interno dell'impero. La maggior parte degli sfollati si stabil\u00ec nel cuore urbanizzato dell'impero, portando con s\u00e9 quella che sarebbe diventata la lingua comune, l'aramaico, il primo fattore unificante. La diffusione dell'aramaico, il c.d. \"periodo di aramaizzazione\", ne fece la lingua comune dell'impero. Man mano che le persone si stabilirono nella nuova terra, furono esposte a idee culturali assire come \"\"ideologie reali, idee religiose e mitologiche\" che \"fu propagata incessantemente a tutti i segmenti della popolazione attraverso l'arte imperiale, il culto dell'imperatore, feste e culti di A\u0161\u0161ur, I\u0161tar, Nab\u00fb, S\u00een e altri d\u00e8i assiri\"\": la c.d. \"assirianizzazione\". L'assirianizzazione fu un processo graduale che si verific\u00f2 attraverso generazioni di matrimoni misti, partecipazione militare e interazione quotidiana con il popolo assiro, cio\u00e8 coloro che non discendevano dalle generazioni precedenti dei deportati. Attraverso le generazioni di scambi culturali e linguistici si cre\u00f2 un'identit\u00e0 assira omogenea.\nEunuchi nella \u00e9lite sociale.\nGli eunuchi spesso erano servi del re e l'assistevano in quasi tutti gli aspetti del governo: amministrazione, guerra, riti religiosi. Gli eunuchi reali venivano regolarmente promossi a governatori provinciali e potevano governare le terre con relativa autonomia. Potevano \"\"erigere le proprie stele, anteporre i loro nomi a quello del re e concedere zakatu (\"status di esenzione fiscale\") ai loro sudditi\"\". Avevano anche il diritto di dichiarare guerra ad altri governi e raccogliere qualsiasi tributo che potesse essere il risultato delle conseguenti battaglie.\nCultura.\nMolte delle opere pi\u00f9 antiche della letteratura mesopotamica sono state preservate dalle copie neo-assire: es. le copie del VII secolo a.C. dell'Epopea di Gilgamesh e dell'En\u016bma eli\u0161 dalla Biblioteca di Assurbanipal a Ninive, cos\u00ec come le versioni neo-assire dell'Atra\u1e2basis.\nIl cuneiforme neo-assiro fu lo stadio finale della lunga evoluzione della scrittura cuneiforme, con glifi ridotti nel numero e semplificati nelle forme, tanto che oggi gli inventari dei segni cuneiformi sono generalmente basati sulle forme dei glifi neo-assiri. Il cuneiforme neo-assiro rimase in uso insieme all'alfabeto aramaico fino ai tempi dei Parti. La lingua aramaica dell'VIII secolo a.C. fu adottata come lingua franca dell'Impero Assiro e mantenne tale ruolo nell'Impero Achemenide. Gli scribi assiri sono spesso raffigurati in coppia: uno scrive in accadico sulla tavoletta cuneiforme, l'altro scrive in aramaico sulla pergamena o sul papiro.\nLe principali citt\u00e0 che esistevano nella stessa Assiria erano Ninive, Assur, Nimrud, Sippar, \u00d2pis, Arrapha, Harran, Arbela (Erbil) ed Ekallatum. Al di fuori dell'Assiria vera e propria, le principali citt\u00e0 periodicamente dominate dagli Assiri furono Babilonia, Damasco, Tebe (Egitto), Menfi (Egitto), Tiro (Libano), Sidone, Ecbatana, \u1e2aattu\u0161a, Gerusalemme, Susa, Persepoli, Karkemi\u0161, Sardi, Ur, Uruk, Nippur e Antiochia.\nAlla fine dell'et\u00e0 del bronzo, Ninive era molto pi\u00f9 piccola di Babilonia ma pur una delle principali citt\u00e0 del mondo (circa ab.). Alla fine del periodo neo-assiro, aveva raggiunto una popolazione di circa abitanti ed era forse la citt\u00e0 pi\u00f9 grande del tempo.\nTutti i cittadini maschi liberi erano obbligati a prestare servizio nell'esercito per un certo periodo, un sistema che era chiamato ilku. Il codice di legge assiro fu compilato in questo periodo."}
{"id": "3206880", "revid": "37401", "url": "https://it.wikipedia.org/wiki?curid=3206880", "title": "Tardo elladico", "text": ""}
{"id": "3206881", "revid": "647919", "url": "https://it.wikipedia.org/wiki?curid=3206881", "title": "Grecia arcaica", "text": ""}
{"id": "3206882", "revid": "37401", "url": "https://it.wikipedia.org/wiki?curid=3206882", "title": "Alice Barbi", "text": "Biografia.\nCominci\u00f2 giovanissima lo studio della musica, sotto la guida del padre, Enrico, insegnante di violino, e debutt\u00f2 a soli sette anni di et\u00e0 come violinista. Segu\u00ec gli spostamenti familiari, soggiornando per qualche tempo in Egitto; infine studi\u00f2 al Conservatorio Giovanni Battista Martini di Bologna, dove segu\u00ec le lezioni di Carlo Verardi (1831-1878). Si dedic\u00f2 successivamente al canto, perfezionandosi con i maestri di Bologna Luigi Zamboni e Alessandro Busi, e poi con Luigi Vannuccini a Firenze, dove si era trasferita grazie all'aiuto della famiglia Corsini. Predilisse il repertorio liederistico.\nEsord\u00ec come cantante in un concerto al Quirinale al fianco di Antonio Cotogni e di Giovanni Sgambati. L'esordio pubblico avvenne a Milano il 2 aprile 1882 in un concerto organizzato dall'impresario Andreoli, con un programma che comprendeva quattro arie, di H\u00e4ndel, Haydn, Jommelli e Rossini con grande successo. L'attivit\u00e0 della Barbi si svolse quasi interamente all'estero: in Russia, Inghilterra, Germania e soprattutto in Austria, a Vienna, dove fra l'altro fu ascoltata da Brahms che ne rimase entusiasta. In alcune occasioni, oltre a cantare, si esib\u00ec come violinista.\nLa Barbi fu la prima cantante italiana \"da concerto\", dalla voce non elevata per volume, ma straordinaria per qualit\u00e0: timbro dolce e vellutato, notevole estensione (pur essendo mezzosoprano raggiungeva il si bemolle sopra le righe), con un repertorio inconsuete per una cantante del tempo, indirizzato a forme antitradizionali: i lieder tedeschi e, per quanto riguarda l'Italia, la musica italiana antica e la musica dei compositori suoi contemporanei, noti come \"musicisti del ponte\", che si erano allontanati dalla tradizione del melodramma (Giovanni Sgambati, Giuseppe Martucci, Marco Enrico Bossi, Antonio Bazzini).\nLa sua carriera fu molto breve. Il 21 dicembre 1893 si ritir\u00f2 dalle scene per sposare il barone Boris von Wolf-Stomersee (1850-1917), maestro di corte dello zar. Dal matrimonio nacquero due figlie: Alexandra (1894-1982), che diventer\u00e0 un'importante psicanalista e sposer\u00e0 Giuseppe Tomasi di Lampedusa, e Olga (1896-1984), che sposer\u00e0 il diplomatico Augusto Biancheri Chiappori e diventer\u00e0 madre di Boris Biancheri. Rimasta vedova dello Stomersee, nel 1920 Alice Barbi spos\u00f2 a Londra l'ambasciatore d'Italia marchese della Torretta, zio di Giuseppe Tomasi di Lampedusa che sar\u00e0 fra l'altro ultimo presidente del Senato del Regno ed ultimo discendente in linea maschile dei Tomasi di Lampedusa."}
{"id": "3206884", "revid": "84184", "url": "https://it.wikipedia.org/wiki?curid=3206884", "title": "Barbi", "text": ""}
{"id": "3206889", "revid": "92723", "url": "https://it.wikipedia.org/wiki?curid=3206889", "title": "Bandiera di Jalisco", "text": "La bandiera dello Stato messicano di Jalisco \u00e8 stata adottata il 5 febbraio 2008. Essa \u00e8 un rettangolo diviso in due fasce verticali di misure identiche, di colore oro verso il pennone e blu verso l'esterno; lo Stemma dello Stato, al centro, ha il diametro di tre quarti dell'altezza. Il rapporto tra larghezza e la lunghezza della bandiera \u00e8 di 7:4.\nNegli Stati Uniti del Messico le bandiere degli Stati non sono disciplinate dalla legislazione federale, che non fa menzione delle bandiere degli Stati e dei Comuni. Nel corso del XIX secolo, agli albori del Messico indipendente, furono create alcune bandiere per contrassegnare i movimenti separatisti come quello della Repubblica dello Yucat\u00e1n, della Repubblica di Rio Grande o la secessione del Tabasco nel 1841 e 1846.\nForse questo fatto \u00e8 stato preferito al fine di evitare che gli Stati abbiano una loro bandiera, al fine di mantenere la coesione nazionale in tutto il paese sotto i colori della bandiera federale.\nStoricamente, tuttavia, \u00e8 spesso emersa da parte degli Stati la volont\u00e0 di avere bandiere proprie. Il 22 febbraio 2008 Jalisco fu il primo Stato messicano di riconoscere ufficialmente la sua bandiera e con colori diversi rispetto alla bandiera del Messico.\nIl 14 settembre 2010 il Congresso di Stato ha riconfermato (a Guadalajara), in occasione delle celebrazioni del bicentenario del Messico, la volont\u00e0 di avere un inno e una bandiera."}
{"id": "3206890", "revid": "34392", "url": "https://it.wikipedia.org/wiki?curid=3206890", "title": "Peduncoli cerebrali", "text": ""}
{"id": "3206903", "revid": "110157", "url": "https://it.wikipedia.org/wiki?curid=3206903", "title": "Chiesa di Santa Chiara (Verona)", "text": "La chiesa di Santa Chiara \u00e8 un ex luogo di culto cattolico che sorge a Veronetta, un antico quartiere di Verona, e che dal 2019 ospita un ostello della giovent\u00f9.\nStoria.\nNel 1422 Bernardino da Siena, colto oratore ispirato dall'esempio di San Francesco, giunse a Verona dove convinse la comunit\u00e0 a fondare un convento di suore che si ispirassero ai principi del Santo e della sua sorella spirituale, Santa Chiara; alcune Clarisse di Mantova furono cos\u00ec invitate in citt\u00e0 per fondare un nuovo istituto. Le monache acquisirono un vecchio fabbricato situato a Veronetta, nella contrada di San Giovanni in Valle, che venne profondamente ristrutturato a partire dal 1425 fino al 1437, anno dal quale si pot\u00e9 aprire la chiesa al culto. I lavoro sulla facciata, tuttavia, proseguirono fino al 1453, mentre l'anno successivo fu consacrato l'altare maggiore dedicato alla Santa francescana. La chiesa nel suo complesso, invece, venne solennemente consacrata dal vescovo Matteo Giberti il 21 marzo 1536 con una pubblica cerimonia a cui partecip\u00f2 nobilt\u00e0 e popolo veronese.\nLa chiesa e il monastero sopravvissero fino al 1810, quando l'ordine delle Clarisse venne soppresso da un decreto napoleonico e il complesso trasformato in caserma. Sono nel 1860, dopo anni di insistenza da parte delle autorit\u00e0 comunali e del clero, venne concesso il permesso di restaurare il tempio per ridarlo alle monache: l'intervento previde la trasformazione del presbiterio, che assunse l'aspetto definitivo, e la sistemazione della cupola sopra l'altare maggiore, mentre ulteriori lavori eseguiti nel 1897 portarono all'apertura di due cappelle laterali e la sistemazione del pavimento, con l'eliminazione delle lapidi che vi erano situate. La chiesa venne finalmente riconsacrata il 2 febbraio 1907.\nNel 1965 le Clarisse abbandonarono nuovamente il monastero e il tempio che nel 1974 furono acquistati dal Comune di Verona, il quale realizz\u00f2 il recupero di alcuni spazi minori dello stabile per adibirli a case popolari, mentre gli spazi principali ospitano dal 2019 l'ostello della giovent\u00f9 e l'edificio chiesastico \u00e8 utilizzato dal 2018 come centro culturale.\nDescrizione.\nIl complesso sorge lungo l'asse stradale che corre da porta Vescovo fino al teatro romano. La chiesa, il cui progettista fu ampiamente influenzato dallo stile gotico, che a Verona ebbe grande diffusione e validit\u00e0 e che vede il proprio archetipo nella basilica di Santa Anastasia, si affaccia per mezzo di un piccolo cortile di accesso su via Santa Chiara. L'accesso al sagrato avviene quindi tramite un cancello in ferro ancorato a due setti murari lavorati e culminanti con due statue, una raffigurante San Francesco e una Santa Chiara.\nLa facciata a capanna \u00e8 completamente in mattoni di laterizio e chiusa ai lati da due contrafforti e coronata da una cornice composta di una sequenza di archetti pensili trilobati intrecciati su cui si imposta una larga fascia di mattoni incrociati a x. Il gotico portale d'ingresso ad arco acuto \u00e8 caratterizzato da una lunetta con un bassorilievo che rappresenta \"Santa Chiara in atto di accogliere sotto il suo manto misericordioso coloro che la implorano\" e da un architrave in cui si pu\u00f2 leggere l'iscrizione \u00abS. CLARAE ANO DOMINI MCCCCLIII\u00bb. Sopra il portale si trova un rosone marmoreo a tre ordini di strombature, forse il pi\u00f9 interessante elemento del primo Rinascimento veronese. Ai suoi lati si aprono due grandi monofore trilobate mentre altre quattro di dimensioni minori si aprono pi\u00f9 in basso.\nL'impianto planimetrico della chiesa \u00e8 ad aula a navata unica, scandito da lesene e paraste, con l'altare maggiore sovrastato da una cupola che si imposta su un tamburo e si conclude con una lanterna. Sulla sinistra dell'aula si trova un passaggio che immette nella cappella dedicata alla Madonna di Lourdes, mentre poco pi\u00f9 avanti si trova l'altare dell\u2019Addolorata e di fronte, sulla parete destra, l'altare dedicato a Santa Chiara, del 1729. Sempre sulla parete destra si trova anche una porta che conduce all'oratorio detto anche cappella della Deposizione.\nL'altare dell'Addolorata \u00e8 l'elemento pi\u00f9 pregevole della chiesa, completamente affrescata da Michele da Verona che firm\u00f2 e dat\u00f2 l'opera: \u00abHoc fecit Michael die III augusti MCCCCCVIII\u00bb. Alcuni studiosi ipotizzano, tuttavia, che una parte dell'opera, in particolare le raffigurazioni de \"l'Eterno Padre\", \"il profeta Giosu\u00e8\", \"gli evangelisti Matteo e Marco\" e \"il Redentore\", sia stata eseguita da Francesco Morone. Sulla volta del coro \u00e8 inoltre sopravvissuto l'affresco \"l'Ascensione\" di Domenico Brusasorzi.\nPrima della soppressione napoleonica la chiesa custodiva anche altre opere d'arte, tra cui la pala dell'altare maggiore, sempre di Brusasorzi, e altre pale e dipinti opere di Paolo Farinati, Francesco Caroto e il sopra citato Morone o Gentile Bellini."}
{"id": "3206904", "revid": "308179", "url": "https://it.wikipedia.org/wiki?curid=3206904", "title": "Lancellotto Politi", "text": ""}
{"id": "3206910", "revid": "267975", "url": "https://it.wikipedia.org/wiki?curid=3206910", "title": "Vescovo di Minori", "text": ""}
{"id": "3206912", "revid": "599013", "url": "https://it.wikipedia.org/wiki?curid=3206912", "title": "Zb\u00fd\u0161ov (disambigua)", "text": "Zb\u00fd\u0161ov pu\u00f2 riferirsi a diversi toponimi della Repubblica Ceca:"}
{"id": "3206913", "revid": "857138", "url": "https://it.wikipedia.org/wiki?curid=3206913", "title": "Zdechovice", "text": "Zdechovice pu\u00f2 riferirsi a diversi toponimi della Repubblica Ceca:"}
{"id": "3206914", "revid": "599013", "url": "https://it.wikipedia.org/wiki?curid=3206914", "title": "Zd\u011bt\u00edn", "text": "Zd\u011bt\u00edn pu\u00f2 riferirsi a diversi toponimi della Repubblica Ceca:"}
{"id": "3206917", "revid": "46291", "url": "https://it.wikipedia.org/wiki?curid=3206917", "title": "Anethum", "text": "Anethum \u00e8 un genere di piante spermatofite dicotiledoni appartenenti alla famiglia delle Apiaceae, dall'aspetto di piccole erbacee annuali o perenni dalla tipica infiorescenza ad ombrella.\nEtimologia.\nIl nome del genere deriva dal greco \u00ab anethon \u00bb (Anice), il quale deriva a sua volta dall'antico egizio. Questo termine pu\u00f2 essere tradotto con \"allontana i malori\" in riferimento alle propriet\u00e0 medicamentose di alcune sue specie. \nIl nome scientifico attualmente accettato (\"Anethum\") \u00e8 stato proposto da Carl von Linn\u00e9 (1707 \u2013 1778) biologo e scrittore svedese, considerato il padre della moderna classificazione scientifica degli organismi viventi, nella pubblicazione \"\u201dSpecies Plantarum\u201d\" del 1753.\nDescrizione.\nL'altezza di queste piante \u00e8 variabile ma al massimo raggiungono i 15 dm (almeno per le specie europee). La forma biologica prevalente \u00e8 terofita scaposa (T scap), ossia sono piante che differiscono dalle altre forme biologiche poich\u00e9, essendo fondamentalmente annuali, superano la stagione avversa sotto forma di seme; sono inoltre munite di asse fiorale eretto e spesso privo di (o con poche) foglie. Alcune piante sono aromatiche ma con un odore sgradevole.\nRadici.\nLe radici sono secondarie da fittone.\nFoglie.\nLe foglie, a disposizione spiralata, sono del tipo pinnato-composto (pi\u00f9 volte pennatosette) con segmenti filiformi a nervatura mediana; il contorno della lamina \u00e8 pi\u00f9 o meno romboidale; i segmenti basali sono pi\u00f9 ovati, quelli dell'ultimo ordine sono capillari. \nInfiorescenza.\nL'infiorescenza \u00e8 una tipica ombrella composta: ombrella di ombrelle. Non \u00e8 presente n\u00e9 l'involucro e neppure l'involucretto (strutture tipiche delle ombrellifere). \nFiori.\nI fiori sono piccoli e in genere di colore giallognolo. Sono ermafroditi, attinomorfi, 4-ciclici (a 4 verticilli: calice \u2013 corolla \u2013 androceo \u2013 gineceo), pentameri (i vari verticilli sono composti da 5 elementi ciascuno).\nFrutti.\nI frutti sono degli diacheni (composti da due mericarpi \u2013 ossia due acheni saldati lungo l'asse centrale) chiamati anche frutti secchi schizocarpici. Sono alati, le ali sono derivata dalle ali dei due singoli frutti saldati insieme. Una volta raggiunta la maturazione si scindono in due parti.\nDistribuzione e habitat.\nLa distribuzione delle specie di questo genere \u00e8 relativa soprattutto all'Emisfero boreale: Europa, Asia occidentale e India. L'habitat tipico sono le zone incolte in genere.\nSistematica.\nIl genere \"Anethum\" comprende poche specie (non pi\u00f9 di una ventina - una sola presente in Italia-Europa); la sua famiglia, delle Apiaceae , comprende 460 generi per 4250 specie (440 generi e 3500 specie secondo altre fonti).\nNelle vecchie classificazioni di questo genere la famiglia di appartenenza si chiama \u201cUmbelliferae\u201d (un altro nome molto ricorrente \u00e8 \u201cOmbrellifere\u201d). Anche le specie di questo genere per un certo periodo furono trasferite al genere \"Peucedanum\" in una apposita sezione (sez. \"Anethum\" ).\nQui di seguito viene proposta la classificazione scientifica di questo genere:\nFilogenesi.\nL'analisi filogenetica fatta su diverse specie della famiglia delle \u201cApiaceae\u201d ha evidenziato 12 cladi principali. Il genere \"Anethum\" ha una posizione pi\u00f9 o meno centrale nell'evoluzione della famiglia e insieme ai generi \"Apium\", \"Foeniculum\" e \"Ridolfia\" formano probabilmente un clade. Gli ultimi due generi sono caratterizzati dall'avere fiori giallastri e foglie filiformi come l'Aneto. Tutti sono privi di involucro.\nSpecie del genere.\nLa consistenza di questo genere \u00e8 controversa. L'unica specie che mette d'accordo tutti i botanici \u00e8 \"Anethum graveolens\" . L'altra specie spesso associata a questo genere (\"Anethum sowa\" ) viene considerata da alcuni botanici un sinonimo (o eventualmente una sottospecie) della prima. L'elenco seguente contiene alcune specie (con eventuali sinonimi) presentate dalle checklist in riferimento:\nGeneri simili.\nI fiori delle Apiaceae sono piccoli e poco significativi e quindi facilmente confondibili ad uno sguardo veloce. Diversi generi possono essere confusi con quello di questa voce. Alcuni di questi sono elencati di seguito:\nUsi.\nCucina.\nCon queste piante (\"Anethum sowa\") si produce in India e in Giappone un olio essenziale ricavato dalla spremitura dei semi e usato largamente nella cucina locale. Mentre con la specie a distribuzione europea (e quindi anche in Italia) la \"Anethum graveolens\", sempre dai semi, si ricava l'olio di Aneto usato anche nella liquoreria come aromatizzante&gt;."}
{"id": "3206918", "revid": "857138", "url": "https://it.wikipedia.org/wiki?curid=3206918", "title": "Zlat\u00e1 Ole\u0161nice", "text": "Zlat\u00e1 Ole\u0161nice pu\u00f2 riferirsi a diversi toponimi della Repubblica Ceca:"}
{"id": "3206922", "revid": "767487", "url": "https://it.wikipedia.org/wiki?curid=3206922", "title": "Cheyenne (film)", "text": "Cheyenne (\"Winterhawk\") \u00e8 un film western statunitense del 1976 diretto da Charles B. Pierce.\nTrama.\nIl figlio di Falco d'Inverno capo di una trib\u00f9 indiana \"Cheyenne\" muore di vaiolo, quindi Falco d'Inverno va alla ricerca di una medicina per sconfiggere questo terribile male che potrebbe contaminare tutta la sua trib\u00f9, ma si imbatte in due ladri di pelli, i quali con inganno gli promettono aiuto per curare la sua trib\u00f9 lo portano in un bosco e gli tendono un agguato colpendo a morte alcuni dei suoi uomini e rubandogli le pelli tanto preziose.\nFalco d'Inverno si vendica prendendo in ostaggio una ragazza bianca con suo fratello, da rilasciare in cambio delle medicine. La ragazza bianca si innamora di Falco d'Inverno per il rispetto con cui viene trattata ed alla fine diverr\u00e0 sua moglie, e i due ladri verranno giustamente giustiziati."}
{"id": "3206923", "revid": "110157", "url": "https://it.wikipedia.org/wiki?curid=3206923", "title": "Zub\u0159\u00ed", "text": "Zub\u0159\u00ed \u00e8 una citt\u00e0 ceca situata nel distretto di Vset\u00edn, nella regione di Zl\u00edn."}
{"id": "3206925", "revid": "183694", "url": "https://it.wikipedia.org/wiki?curid=3206925", "title": "Lancellotto Decio", "text": "Biografia.\nNato da nobile famiglia a Milano nel 1444, era fratello maggiore del pi\u00f9 celebre Filippo Decio, anch'egli giurista."}
{"id": "3206928", "revid": "599013", "url": "https://it.wikipedia.org/wiki?curid=3206928", "title": "Zvole", "text": "Zvole pu\u00f2 riferirsi a diversi toponimi della Repubblica Ceca:"}
{"id": "3206929", "revid": "287204", "url": "https://it.wikipedia.org/wiki?curid=3206929", "title": "Politi", "text": ""}
{"id": "3206930", "revid": "767487", "url": "https://it.wikipedia.org/wiki?curid=3206930", "title": "Larsen Lombriki", "text": "I Larsen Lombriki sono un gruppo musicale italiano che mescola new wave, improvvisazione e avant rock. Il gruppo \u00e8 originario di Roma.\nBiografia.\n1997: Tra gli altri, i Larsen Lombriki.\nI Larsen Lombriki nacquero a Roma nel 1997 come collettivo con l'intento di accostare la passione per l'arte contemporanea e alla musica. Nel gruppo confluirono i membri di diversi precedenti progetti legati al mondo della cosiddetta Public Art e dell'azionismo, fra i quali \"I giochi del senso e/o non-senso\", \"DisOrdinazioni\" e \"Studi e Ricerche Contemporanee\".\nIl gruppo inizialmente nacque per creare commenti sonori alla fanzine Rotor e \"festival d'appartamento\" con nomi d'invenzione come \"Sleep Music\", la \"Cacophonics\", la \"Incredible Car Rave Music\", moltiplicandosi cos\u00ec in diverse band formate sempre dalle stesse 4-5 persone, e crea una label dal nome Rotor Audio Club per la pubblicazione di compilazioni che racchiudessero gli ensemble cos\u00ec formatisi. L'operazione avrebbe dovuto concludersi con la realizzazione di un documentario fittizio che non and\u00f2 mai in porto. Ci\u00f2 che ne risult\u00f2 fu invece una compilation dal titolo \"Music for Tourists\".\nLe esibizioni dal vivo, in questo periodo, erano molto rare: nel 1997 un paio di live da appartamento ed un concerto-performance in playback agli Ex-Magazzini Generali, nell'ambito della Festa Alias (inserto de il manifesto), un concerto nel 1999 all'E-klektik festival, al Centro Sociale Ricomincio dal faro.\nI Larsen Lombriki come progetto portante.\nNel 1999 il collettivo decide di tirare a sorte un nome tra i gruppi proposti in \"Music for Tourists\", e venne cos\u00ec scelto \"Larsen Lombriki\" per portare avanti il progetto musicale che con questo nome pubblicher\u00e0 poi due dischi partecipando a varie compilazioni.\nNel 2000 esce il primo disco a nome Larsen Lombriki dal titolo \"Glad to Be Here\" che viene prodotto da Snowdonia dischi, a cui seguirono il Radio-tour nel 2000 (4 concerti in diretta su Radio Citt\u00e0 Futura e Radio Onda Rossa), sempre nel 2000 la partecipazione all'OffFest al CS Leoncavallo di Milano e ad altre due serate organizzate dalla Subway Music al Sonica e al Jungle; nel 2001 suonano all'Half Die Festival e all'Aliens in Roma Night alla Locanda Atlantide.\nNel 2005 sempre per Snowdonia dischi, esce \"Free from deceit of cunnings\".\nLo stile.\nSe \u00e8 vero che nei loro dischi i Larsen Lombriki attraversano spesso i generi utilizzandoli a loro piacimento, ed istillando cos\u00ec un diffuso senso di disorganicit\u00e0 nella creazione di climi differenti, \u00e8 anche vero che sono rintracciabili nel loro suono alcune caratteristiche che nel tempo danno organicit\u00e0 alle loro opere; si rintracciano cos\u00ec un certo gusto per arrangiamenti semplici, composizioni ludiche e giocose, strumenti e registrazioni a bassa fedelt\u00e0, creando cos\u00ec una stratificazione di strumenti, suoni e sonorit\u00e0 di varia natura.\nComponenti.\nI componenti del gruppo usano i seguenti pseudonimi:"}
{"id": "3206932", "revid": "36247289", "url": "https://it.wikipedia.org/wiki?curid=3206932", "title": "Gabriele Lancellotto Castelli", "text": ""}
{"id": "3206933", "revid": "1573940", "url": "https://it.wikipedia.org/wiki?curid=3206933", "title": "Myawaddy", "text": "Myawaddy (birmano: \u1019\u103c\u101d\u1010\u102e), \u00e8 una citt\u00e0 della Birmania, situata nello stato Karen, a ridosso del confine con la Thailandia. Separata dalla citt\u00e0 di confine tailandese di Mae Sot, lungo il fiume Moei, la citt\u00e0 \u00e8 un punto di scambio importante tra Birmania e Thailandia."}
{"id": "3206938", "revid": "1318658", "url": "https://it.wikipedia.org/wiki?curid=3206938", "title": "Z\u00e1chlum\u00ed", "text": "Z\u00e1chlum\u00ed pu\u00f2 riferirsi a diversi toponimi della Repubblica Ceca:"}
{"id": "3206939", "revid": "767487", "url": "https://it.wikipedia.org/wiki?curid=3206939", "title": "Cristiano II di Sassonia-Merseburg", "text": "Biografia.\nEra figlio di Cristiano I di Sassonia-Merseburg e di Cristiana di Schleswig-Holstein-Sonderburg-Gl\u00fccksburg.\nAlla sua nascita aveva un fratello maggiore, Giovanni Giorgio, nato un anno prima di lui e morto ad un anno di et\u00e0. Erede del ducato divenne quindi Cristiano che sal\u00ec sul trono alla morte del padre nel 1691.\nIl regno di Cristiano II dur\u00f2 solo quattro anni. Come suo padre, ebbe continue controversie ereditarie con i cugini sassoni a causa del testamento di suo nonno Giovanni Giorgio II di Sassonia, che non aveva tenuto conto dei diritti ereditari del suo primogenito ma aveva favorito i figli maschi minori, tra cui il terzogenito Cristiano I.\nCristiano II mor\u00ec nel 1694 lasciando tre figli maschi. Eredit\u00f2 il ducato il primogenito Cristiano Maurizio ancora minorenne. Assunse per lui il governo del ducato Federico Augusto I di Sassonia.\nA testimonianza del regno di Cristiano rimane un obelisco nel parco del Castello di Mersenburg che ritrae il duca con la moglie Erdmuthe Dorotea.\nMatrimonio e figli.\nSpos\u00f2 a Moritzburg il 14 ottobre 1679 la principessa Erdmute Dorotea di Sassonia-Zeitz da cui ebbe sette figli:"}
{"id": "3206941", "revid": "599013", "url": "https://it.wikipedia.org/wiki?curid=3206941", "title": "Z\u00e1lu\u017e\u00ed", "text": "Z\u00e1lu\u017e\u00ed pu\u00f2 riferirsi a diversi toponimi della Repubblica Ceca:"}
{"id": "3206945", "revid": "1609279", "url": "https://it.wikipedia.org/wiki?curid=3206945", "title": "National Football League 1930", "text": "La stagione NFL 1930 fu l\u201911\u00aa stagione sportiva della National Football League, la massima lega professionistica statunitense di football americano. La stagione inizi\u00f2 il 14 settembre e si concluse il 14 dicembre 1930 con la vittoria dei Green Bay Packers.\nPrima della stagione due uomini d'affari di Brooklyn, William B. Dwyer e John C. Depler, acquistarono i Dayton Triangles, li trasferirono a Brooklyn e li denominarono Brooklyn Dodgers. Inoltre gli Orange Tornadoes vennero trasferiti a Newark, i Buffalo Bisons e i Boston Bulldogs abbandonarono la lega. Entr\u00f2 invece a far parte della NFL la nuova squadra dei Portsmouth Spartans.\nLa stagione.\nLa prima partita della stagione fu giocata il 14 settembre 1930, mentre l'ultima venne disputata il 14 dicembre."}
{"id": "3206946", "revid": "599013", "url": "https://it.wikipedia.org/wiki?curid=3206946", "title": "Z\u00e1l\u0161\u00ed", "text": "Z\u00e1l\u0161\u00ed pu\u00f2 riferirsi a diversi toponimi della Repubblica Ceca:"}
{"id": "3206947", "revid": "174925", "url": "https://it.wikipedia.org/wiki?curid=3206947", "title": "Lancillotto del Lago", "text": ""}
{"id": "3206953", "revid": "133248", "url": "https://it.wikipedia.org/wiki?curid=3206953", "title": "Ceneri (Kathy Reichs)", "text": ""}
{"id": "3206954", "revid": "110157", "url": "https://it.wikipedia.org/wiki?curid=3206954", "title": "Jonathan Duhamel", "text": "Biografia.\nDuhamel ottiene il suo primo piazzamento a premio in uno dei principali circuiti all'EPT di Praga 2008, mentre i primi piazzamenti a premio alle World Series of Poker arrivano nel 2010 negli eventi \"$1.500 No Limit Hold'em Six Handed\" e \"$2.500 No Limit Hold'em\"..\nIl 9 novembre 2010, Duhamel trionfa nel Main Event delle WSOP 2010, sconfiggendo in \"heads-up\" lo statunitense John Racener e vincendo il primo premio d $8.944.138; la mano finale fu: per Duhamel contro di Racener con board: . Con la vittoria, diviene il primo canadese della storia a laurearsi campione del mondo alle WSOP.\nLa vittoria nel Main Event delle World Series of Poker assieme ad altri ottimi piazzamenti nei tornei successivi, come la vittoria nel \"\u20ac10,000 + 300 High Roller No Limit Hold'em\", lo portano ad entrare a far parte del Team PokerStars Pro.\nNel 2012 si contraddistingue nel \"PokerStars Caribbean Adventure\" arrivando al tavolo finale in quattro eventi differenti tra cui la vittoria nel \"$5.000 + 250 No Limit Hold'em - 8 Max\" per un premio da $239.830. Gli altri piazzamenti sono il secondo posto nel \"$25.000 + 500 No Limit Hold'em 8 Max - High Roller\" per un premio da $634.550, il quarto posto nel \"$100.000 No Limit Hold'em - Super High Roller Event\" per $313.600 ed il quinto posto nel \"$5,000 + 200 No Limit Hold'em - 8 Max Turbo\" per $17.990..\nAlle World Series of Poker 2015, Duhamel vince il secondo braccialetto della sua carriera, trionfando nell'evento \"$111.111 No Limit Hold'em High Roller for One-Drop\" conquistano il primo premio da $3.989.985.\nAl 2015, le vincite di Jonathan Duhamel nei soli tornei ammontano ad oltre $16.800.000."}
{"id": "3206955", "revid": "767487", "url": "https://it.wikipedia.org/wiki?curid=3206955", "title": "National Football League 1929", "text": "La stagione NFL 1929 fu la 10\u00aa stagione sportiva della National Football League, la massima lega professionistica statunitense di football americano. La stagione inizi\u00f2 il 22 settembre e si concluse il 14 dicembre 1929 con la vittoria dei Green Bay Packers.\nLa stagione vide alla partenza due nuove squadre, gli Orange Tornadoes e i Minneapolis Red Jackets, oltre al rientro dei Buffalo Bisons. I Pottsville Maroons divennero i Boston Bulldogs mentre i Detroit Wolverines si sciolsero.\nIl 6 novembre venne disputata la prima partita della NFL in notturna con l'ausilio dell'illuminazione artificiale, Chicago Cardinals - Providence Steam Roller che termin\u00f2 16 a 0.\nLa stagione.\nLa prima partita della stagione fu giocata il 22 settembre 1929, mentre l'ultima venne disputata il 14 dicembre."}
{"id": "3206963", "revid": "287204", "url": "https://it.wikipedia.org/wiki?curid=3206963", "title": "Campionato montenegrino di pallavolo maschile", "text": "Il campionato montenegrino di pallavolo maschile \u00e8 un insieme di tornei pallavolistici per squadre di club montenegrine, istituiti dalla Federazione pallavolistica del Montenegro."}
{"id": "3206968", "revid": "36247373", "url": "https://it.wikipedia.org/wiki?curid=3206968", "title": "Torremuzza", "text": ""}
{"id": "3206970", "revid": "767487", "url": "https://it.wikipedia.org/wiki?curid=3206970", "title": "National Football League 1928", "text": "La stagione NFL 1928 fu la 9\u00aa stagione sportiva della National Football League, la massima lega professionistica statunitense di football americano. La stagione inizi\u00f2 il 23 settembre e si concluse il 16 dicembre 1928 con la vittoria dei Providence Steam Roller.\nLa stagione vide le defezioni dei Cleveland Bulldogs e dei Duluth Eskimos. I Buffalo Bisons rimasero inattivi e sarebbero rientrati solo nella stagione successiva. I Detroit Wolverines entrarono come nuova formazione nella lega.\nLa stagione.\nLa prima partita della stagione fu giocata il 23 settembre 1928, mentre l'ultima venne disputata il 16 dicembre."}
{"id": "3206979", "revid": "767487", "url": "https://it.wikipedia.org/wiki?curid=3206979", "title": "Cambria Iron Company", "text": "La Cambria Iron Company \u00e8 un National Historic Landmark degli Stati Uniti ubicato nei pressi di Johnstown in Pennsylvania. Si tratta di una vecchia acciaieria, fondata nel 1852, che diede un contributo importante all'industria siderurgica statunitense. William Kelly implement\u00f2 molte delle sue invenzioni nel settore della siderurgia in questo impianto.\nStoria.\nLa societ\u00e0 nacque con il nome di \"Cambria Iron Works\" e soltanto nel 1898, dopo una riorganizzazione, venne ridenominata \"Cambria Steel Company\". Nel 1916, la \"Midvale Steel\" acquist\u00f2 la \"Cambria Steel Company\" e la rivendette poi alla \"Bethlehem Steel Company\" nel 1923.\nNational Historic Landmark.\nSecondo il \"NHL summary\", \"La \"Cambria Iron Works\" chiuse nel 1992. Nel 2001, la \"Johnstown Redevelopment Authority\" acquis\u00ec tre delle strutture principali del complesso (il \"Blacksmith Shop\", il \"Machine Shop\" e l'adiacente \"Carpenter Shop\") dalla \"Bethlehem Steel Corporation\", al fine di restituire gli edifici alla fruizione del pubblico, in un sito di vitale importanza industriale, commerciale e turistica.\""}
{"id": "3206995", "revid": "1305772", "url": "https://it.wikipedia.org/wiki?curid=3206995", "title": "Romanza (disambigua)", "text": "Romanza "}
{"id": "3206997", "revid": "247222", "url": "https://it.wikipedia.org/wiki?curid=3206997", "title": "Don't Cry Daddy", "text": "Don't Cry Daddy \u00e8 una canzone interpretata da Elvis Presley, scritta da Mac Davis (alias Scott Davis) e pubblicata come singolo nel 1969.\nIl brano.\nRegistrazione.\nLa base ritmica del brano venne incisa il 15 gennaio mentre la pista vocale di Elvis venne ultimata il 21 gennaio. Qualche critico ha azzardato l'ipotesi che il soggetto della canzone possa essere un sorta di esortazione alla consolazione da parte di Elvis verso suo padre Vernon che era rimasto vedovo nel 1958. Il brano raggiunse la posizione numero 6 in classifica negli Stati Uniti e la numero 8 in Gran Bretagna.\nDiverse registrazioni dal vivo della canzone furono fatte durante la seconda tornata dei concerti di Presley a Las Vegas nel febbraio 1970, in particolare nello show serale all'International Hotel del 13 agosto 1970, Elvis esegu\u00ec una versione di \"Don't Cry Daddy\" che sfocia direttamente in \"In the Ghetto\".\nTesto.\nIl testo del brano racconta i sentimenti di un figlio orfano di madre nei riguardi del padre rimasto anch'esso vedovo. I personaggi sono il padre, la madre defunta, un figlio della coppia dal nome non specificato, e un bambino di nome Tommy. Il bambino chiede al padre, affranto dalla perdita della moglie, di non piangere cercando di rincuorarlo dicendogli che troveranno presto una nuova \"mamma\". Quindi lo esorta a giocare ancora con lui e il fratello come facevano da piccoli quando la loro madre era ancora in vita.\nDuetto.\nLisa Marie Presley ri-registr\u00f2 questa canzone in duetto con la voce del padre nel 1997 per un concerto tributo a Presley. La registrazione non aveva scopi commerciali e quindi nessun disco fu messo in vendita.\nCover.\nNe esiste una versione in lingua spagnola incisa nel 2009 dal cantante \"Marco\", musicista rock and roll molto famoso in Colombia."}
{"id": "3207000", "revid": "793215", "url": "https://it.wikipedia.org/wiki?curid=3207000", "title": "Carl Ludwig Blume", "text": "Biografia.\nNato a Braunschweig in Germania, ha compiuto i suoi studi alla Universit\u00e0 di Leida e ha trascorso la sua vita professionale nei Paesi Bassi e nelle Indie Orientali Olandesi.\nHa condotto studi approfonditi sulla flora dell'Asia meridionale, in particolare sull'isola di Giava, allora colonia olandese. \nDal 1822 al 1826 \u00e8 stato direttore dell'Orto botanico di Bogor (Giava), e successivamente dell'Erbario nazionale (\"Rijksherbarium\") dell'Orto botanico di Leida.\nNel 1855, \u00e8 stato eletto come membro straniero dell'Accademia Reale Svedese delle Scienze.\nLa rivista specializzata di botanica \"Blumea\" \u00e8 un omaggio al suo nome."}
{"id": "3207003", "revid": "1745361", "url": "https://it.wikipedia.org/wiki?curid=3207003", "title": "Pianura indo-gangetica", "text": "La pianura indo-gangetica \u00e8 una vasta pianura alluvionale che si estende al centro della penisola indiana, formata da tre grandi fiumi: a ovest l'Indo, in gran parte nel territorio pakistano, mentre ad est il Gange e il Brahmaputra, che formano un immenso delta sul confine con il Bangladesh nel golfo del Bengala. L'area totale \u00e8 di circa 700.000\u00a0km\u00b2\nGeografia.\nA nord \u00e8 delimitata dalla catena dell'Himalaya, mentre a sud i monti Vindhya e l'altopiano del Chota Nagpur la separano dalla regione del Deccan. I limiti occidentale e orientale sono costituiti dall'altopiano Iranico e dai monti Arakan, che la separano dalla valle dell'Irrawaddy. Inoltre, tra la valle dell'Indo e la valle del Gange, nello stato indiano del Rajastan, \u00e8 presente la modesta elevazione dei monti Aravalli.\nA sud della pianura si trova l'altopiano del Deccan, di forma triangolare, con altezza media di 600-700 metri. Dall'alterazione dei terreni originari derivano le terre nere. In questa zona prosperano le foreste tropicali composte da alberi sempreverdi molto alti. Nella parte orientale dell'altopiano e sul versante interno dei Ghati orientali - collinari, ma che ad occidente si presentano come una catena montuosa - prevalgono le foreste tropicali, le cui essenze principali sono il tek e il sandalo. All'altezza del delta del Gange si incontrano numerose foreste sommerse.\nGeografia antropica.\nQueste terre sono le pi\u00f9 fertili del subcontinente indiano, e quelle economicamente pi\u00f9 importanti. L'area \u00e8 inoltre una delle pi\u00f9 densamente popolata del pianeta.\nClima.\nL'area orientale della pianura indo-gangetica \u00e8 caratterizzata dal succedersi dei monsoni, che soffiano sei mesi dal mare (sud-ovest), scaricando abbondanti piogge sul versante occidentale del Deccan e fino alla catena himalayana, e sei mesi da terra (nord-est), originando venti asciutti e freddi che si dirigono verso sud."}
{"id": "3207004", "revid": "122473706", "url": "https://it.wikipedia.org/wiki?curid=3207004", "title": "Franco Brocani", "text": "Biografia.\nDopo aver frequentato il Centro sperimentale di cinematografia e conseguito il diploma di regista, Brocani dirige alcuni cortometraggi e in seguito lungometraggi di scarso successo commerciale, ma di notevole impatto visivo e sperimentale. Ha collaborato con Pier Paolo Pasolini e con Bernardo Bertolucci, oltre che come attore in diversi film, come quelli di Mario Schifano e Volker Koch."}
{"id": "3207021", "revid": "1228162", "url": "https://it.wikipedia.org/wiki?curid=3207021", "title": "Battistero di San Giovanni in Fonte (Verona)", "text": "Il battistero di San Giovanni in Fonte, chiamato anche semplicemente chiesa di San Giovanni in Fonte, \u00e8 un luogo di culto cattolico che sorge nel cuore del centro storico di Verona, adiacente alla Cattedrale; fa parte della diocesi di Verona.\nStoria.\nLa chiesa originaria, dedicata a San Giovanni Battista, risale all'epoca longobarda, costruita probabilmente nel VII o VIII secolo. Questo primo edificio venne per\u00f2 danneggiato dal terribile terremoto di Verona del 1117, per cui nel 1123 venne ricostruito per volere del vescovo di Verona Bernardo nelle forme romaniche che ancora oggi lo contraddistinguono, quindi adibito a battistero della Cattedrale. Rispetto a quelli di altre citt\u00e0, solitamente a pianta centrale, questo battistero si differenzia per forma, essendo una vera e propria chiesa a tre navate, con quella centrale pi\u00f9 lunga delle laterali. L'edificio presenta invece numerose analogie con la chiesa di San Giovanni in Valle, sia per quanto riguarda caratteristiche architettoniche che scultoree, tanto che gli studiosi ritengono che i due edifici siano stati costruiti in contemporanea.\nIl monumentale fonte battesimale venne realizzato sul finire del XII secolo, probabilmente da Brioloto de Balneo, che sulle otto facce, delimitate da colonnine e archetti pensili, raffigur\u00f2 \"L'Annunciazione\", \"La Visitazione\", \"La Nativit\u00e0\", \"L'Annuncio ai pastori\", \"L'Adorazione dei Magi\", \"Erode che ordina la strage degli innocenti\", \"La strage degli innocenti\", \"La fuga in Egitto\" ed il \"Battesimo di Cristo\".\nNel XIV secolo l'interno venne decorato ad affresco, di cui alcuni lacerti sono ancora visibili, in particolare la \"Madonna della Misericordia\" situata nell'abside di destra.\nDescrizione.\nLa chiesa, inserita all'interno del complesso architettonico della Cattedrale di Verona, presenta una facciata a capanna parzialmente obliterata da un corpo edilizio di collegamento con il Duomo, ed \u00e8 realizzata tutta in conci di tufo. Il semplice portale d\u2019ingresso \u00e8 di forma rettangolare e sovrastato da un\u2019ampia nicchia entro la quale vi era una raffigurazione ad affresco, ormai illeggibile. Sopra la nicchia si trova una bifora con capitello a stampella e, a delimitare in alto il prospetto, una cornice ad archetti pensili.\nAnche i prospetti laterali presentano il paramento murario a vista, tuttavia in questo caso furono utilizzati corsi in mattoni di laterizio alternati a corsi in conci di tufo, una tecnica tipica dell'architettura romanica veronese. Questi prospetti, inoltre, sono articolati in altezza in due ordini corrispondenti alla suddivisione delle navate interne, quindi coronati da cornici modanate in cotto e, sul lato meridionale, da un piccolo campanile a vela. Il prospetto orientale \u00e8 invece completamente in conci di tufo ed \u00e8 caratterizzato dalle strutture emergenti dell'abside maggiore e delle pi\u00f9 piccole absidi laterali, ritmate da sottili lesene e coronate da una doppia cornice modanata con archetti pensili. Lungo i tre lati si aprono inoltre delle monofore strombate a feritoia.\nLa chiesa si contraddistingue per una pianta basilicale a tre navate, di cui la centrale pi\u00f9 lunga rispetto alle laterali, e separate da due file di quattro arcate su colonne alternate a pilastri; la navata centrale \u00e8 coperta da una struttura lignea a capriate a vista, mentre le laterali sono coperte da volte a crociera in muratura intonacate. Le navate terminano con tre absidi semicircolari, di cui quella centrale di maggiori dimensioni, coperte da semicalotte sferiche in mattoni di laterizio a vista.\nAl centro della navata principale si situa il monumentale fonte battesimale, opera attribuita a Brioloto de Balneo e alla sua bottega, con vasca ottagonale decorata. Le pareti interne sono con paramento murario a vista ma scialbato da un intonachino di calce e polvere di marmo, tranne alcune porzioni in cui si conservano pregevoli affreschi realizzati tra il XII ed il XIV secolo."}
{"id": "3207023", "revid": "111360628", "url": "https://it.wikipedia.org/wiki?curid=3207023", "title": "Nicola Grosa", "text": "Biografia.\nNato a Torino in una famiglia operaia, nel 1920 Grosa, giovane apprendista, partecip\u00f2 all'occupazione delle fabbriche. Nel 1921 pass\u00f2 alcuni mesi in carcere in seguito ad uno scontro con i fascisti, poi divenne tra gli animatori del circolo giovanile comunista \"Francisco Ferrer\". Chiamato alla leva militare nel 1924, venne sottoposto a vigilanza speciale a causa del suo atteggiamento antifascista. Dopo l'8 settembre del 1943 abbracci\u00f2 la causa partigiana e come prima azione organizz\u00f2 la fuga di un gruppo di ex prigionieri inglesi concentrati a Gassino Torinese. Dall'estate del '44 divenne commissario politico della 46\u00aa Brigata Garibaldi e successivamente della 2\u00aa Divisione Garibaldi. Vice commissario della III\u00aa zona (Valli di Lanzo e Canavese) negli ultimi mesi della guerra, dopo la Liberazione fu ispettore dell'assistenza post-bellica per il Piemonte e si dedic\u00f2 al recupero delle salme dei caduti partigiani affinch\u00e9 fossero tumulati nell'area dedicata ai martiri della Resistenza, detta \"Campo della Gloria\", all'interno del Cimitero monumentale di Torino. \u00c8 stato presidente della sezione provinciale dell'ANPI e consigliere comunale a Torino.\nA Nicola Grosa \u00e8 intitolato il Centro di documentazione di storia contemporanea e della Resistenza nelle Valli di Lanzo a Lanzo Torinese.\nIl comune di Torino gli ha intitolato nel settembre 2014 la riqualificata area verde davanti al Palazzo di Giustizia."}
{"id": "3207030", "revid": "729019", "url": "https://it.wikipedia.org/wiki?curid=3207030", "title": "Tuber cinereum", "text": "Il tuber cinereum \u00e8 una formazione di sostanza grigia (da cui il nome \"cinereum\").\nLocalizzazione e rapporti.\n\u00c8 posto nel diencefalo tra i corpi mammillari e il chiasma ottico. Da esso si diparte l'infundibolo che si continua nella parte posteriore dell'ipofisi (neuroipofisi). Intorno alla base l'infundibolo \u00e8 localizzata l'eminenza mediana, implicata nel controllo dell'ipofisi anteriore (attraverso proiezioni provenienti dall'ipotalamo).\n\u00c8 formato da due nuclei: il nucleo tuberale e il nucleo tuberomamillare.\nFunzione.\n\u00c8 coinvolto nell'omeostasi idrica. Si ritiene essere implicato nelle regolazioni dei ritmi circadiani, vista la secrezione di istamina da parte del nucleo tuberomamillare."}
{"id": "3207031", "revid": "3115", "url": "https://it.wikipedia.org/wiki?curid=3207031", "title": "Emanuele Ne Vunda", "text": "Biografia.\nFu inviato nel 1604 dal re del Congo (oggi in territorio angolano) Alvaro II come ambasciatore presso la Santa Sede.\nPartito nel 1604 da Mbanza Congo (capitale del Regno del Congo, oggi in Angola), durante il viaggio Ne Vunda fu aggredito dai pirati, ma riusc\u00ec a salvarsi e ad approdare in Spagna, da dove tre anni pi\u00f9 tardi raggiunse Genova e poi Roma. Il suo seguito era stato decimato e la sua salute era gravemente compromessa a causa delle peripezie vissute durante il viaggio. Al suo arrivo a Roma, Papa Paolo V diede ordine di curarlo e, considerato che il Principe non poteva muoversi dal letto, il Papa si rec\u00f2 al capezzale del ne Vunda per riceverne le credenziali e l'ambasciata. Poche ore dopo il colloquio, l'ambasciatore del Re del Congo mor\u00ec, il 6 gennaio 1608, essendo poi sepolto nella Basilica di Santa Maria Maggiore.\nL'esotica missione diplomatica, cos\u00ec come il fasto dei funerali che gli furono tributati accesero la fantasia dei Romani e colorarono le cronache dell'epoca. Il volgo lo battezz\u00f2 \"Negrita\", nome con cui \u00e8 ancora oggi noto, anche in Angola, dove \u00e8 considerato l'antesignano delle relazioni diplomatiche italo-angolane.\nPer volere del Pontefice, lo scultore Stefano Maderno realizz\u00f2 un pregevole busto in pietra nera dell'ambasciatore, a cui collabor\u00f2 anche l'artista Francesco Caporale. Il busto \u00e8 visibile nella prima cappella a destra in Santa Maria Maggiore e raffigurato in una serie filatelica emessa dalle poste dell'Angola, da ultimo in occasione del quarantennale delle relazioni diplomatiche italo-angolane (1976-2016.\nInoltre, un dipinto raffigurante Ne Vunda e risalente al 1615 \u00e8 visibile nel Salone dei Corazzieri."}
{"id": "3207037", "revid": "155634", "url": "https://it.wikipedia.org/wiki?curid=3207037", "title": "Cornel Z\u00fcger", "text": "Biografia.\nOriginario di Siebnen, disput\u00f2 la sua prima gara FIS il 14 dicembre 1995 a Hoch-Ybrig non riuscendo a concludere la prima manche dello slalom speciale in programma. Il 25 gennaio 2002 esord\u00ec in Coppa Europa nella discesa libera di Sankt Moritz che chiuse al 58\u00ba posto; debutt\u00f2 in Coppa del Mondo il 20 dicembre 2003 disputando la discesa libera della Saslong in Val Gardena e classificandosi 42\u00ba.\nIl 20 dicembre 2007 ad Altenmarkt-Zauchensee in discesa libera sal\u00ec per la prima volta sul podio in Coppa Europa (2\u00ba) e il 2 marzo 2010 ottenne la sua unica vittoria nella manifestazione continentale, a Sarentino in discesa libera. Nella stessa stagione ottenne in discesa libera anche il suo ultimo podio nel circuito, il 13 marzo a Tarvisio, e vinse la classifica della specialit\u00e0.\nIn Coppa del Mondo ottenne il suo miglior piazzamento in carriera nella discesa libera di Chamonix del 29 gennaio 2011 (18\u00ba) e il 13 marzo seguente disput\u00f2 la sua ultima gara nel circuito, il supergigante di Lillehammer Kvitfjell che chiuse al 42\u00ba posto; l'ultima gara della sua attivit\u00e0 agonistica fu il supergigante dei Campionati svizzeri di 2011, il 25 marzo successivo a Sankt Moritz. In carriera non prese parte n\u00e9 a rassegne olimpiche n\u00e9 iridate.\nPalmar\u00e8s.\nCoppa Europa.\nCoppa Europa - vittorie.\nLegenda:\nDH = discesa libera"}
{"id": "3207041", "revid": "729019", "url": "https://it.wikipedia.org/wiki?curid=3207041", "title": "Battaglia di Lincoln (1141)", "text": "La battaglia di Lincoln del 1141 o prima battaglia di Lincoln avvenne il 2 febbraio dello stesso anno tra le truppe di Stefano d'Inghilterra e quelle che combattevano a favore di Matilde d'Inghilterra, guidate da Roberto di Gloucester.\nLa battaglia ebbe esito negativo per Stefano che, sconfitto, fu catturato, imprigionato e deposto per un periodo di circa 6 mesi."}
{"id": "3207042", "revid": "203198", "url": "https://it.wikipedia.org/wiki?curid=3207042", "title": "Battaglia di La F\u00e8re-Champenoise", "text": ""}
{"id": "3207044", "revid": "1573940", "url": "https://it.wikipedia.org/wiki?curid=3207044", "title": "Chiesa di San Luca (Verona)", "text": "La chiesa di San Luca Evangelista \u00e8 un luogo di culto cattolico che sorge appena fuori dal cuore del centro storico di Verona, a pochi passi dai portoni della Bra e dell'omonima piazza, lungo corso Porta Nuova; si tratta di una chiesa parrocchiale facente parte del vicariato di Verona Centro nell'omonima diocesi.\nStoria.\nLe origini della chiesa si fanno risalire al 1172, quando l'Ordine dei Cavalieri Crociferi commissionarono la sua costruzione a lato di uno xenodochio di loro propriet\u00e0. Tale Ordine venne per\u00f2 soppresso il 20 aprile 1656, per cui l'anno successivo l'edificio chiesastico insieme al vicino convento pass\u00f2, su intercessione del vescovo di Verona Sebastiano Pisani I, alla Compagnia del Santissimo Sacramento, che la intitol\u00f2 al \"Corpus Domini\".\nNel 1691 l'altare maggiore venne rinnovato in stile barocco mentre tra il 1753 e il 1755, in soli due anni, l'edificio venne completamente rinnovato internamente e ampliato, assumendo sostanzialmente le forme attuali. Il 29 settembre 1755 la chiesa venne quindi riconsacrata dal vescovo Giovanni Bragadin. Nel 1807 la Compagnia del Santissimo Sacramento venne soppressa, quindi l'anno successivo la chiesa venne eretta a parrocchiale. Nel 1874 il fianco destro fu parzialmente demolito, ristrutturato e rinnovato l'ingresso, in modo da consentire l'ampliamento della sede stradale. Nel 1919, infine, fu realizzata una cappella-cripta in onore dei caduti della prima guerra mondiale.\nDescrizione.\nL'edificio ecclesiastico \u00e8 inglobato tra edifici su tre lati, quindi \u00e8 priva della facciata principale e rimane libera solo la facciata laterale prospiciente su corso Porta Nuova. Il prospetto libero \u00e8 caratterizzato da due coppie di paraste di ordine corinzio reggenti la trabeazione che inquadrano il portale d'ingresso con timpano. Tra il timpano dell'ingresso e la trabeazione si trova un'epigrafe cui si trova la scritta \"\u00abD O M / IN HONOREM / S. LVCAE. EV.\u00bb\", mentre sopra la trabeazione si trova una finestra semicircolare suddivisa in tre parti che illumina l'ambiente interno.\nL'impianto planimetrico della chiesa \u00e8 ad aula unica rettangolare con l'asse maggiore perpendicolare rispetto alla direzione dell'ingresso, e con il presbiterio rialzato di due gradini rispetto al resto dello spazio. I prospetti interni, lungo i quali si trovano gli altari di Sant'Antonio e dell'Assunzione, sul lato sinistro, e gli altari del Crocifisso e di San Luca, sul lato destro, sono scanditi da lesene corinzie sormontate da una trabeazione. Il presbiterio \u00e8 letteralmente dominato da un notevole esempio di altare maggiore barocco in marmo.\nIl campanile a base quadrangolare, che si trova a lato della fiancata ovest del presbiterio, si contraddistingue per un fusto massiccio e tozzo e da una cella campanaria a edicola sormontata da una copertura a cupola che poggia su un tamburo ottagonale. Esso reca la data della sua ultimazione, il 1760."}
{"id": "3207051", "revid": "33689", "url": "https://it.wikipedia.org/wiki?curid=3207051", "title": "Leonora della Genga", "text": "Biografia.\nFiglia dei Conti della Genga, si distingue per l'interesse nella poesia e per la sua bellezza.\nDalle sue opere si desume una personalit\u00e0 forte, anticonvenzionale, che da femminista antelitteram, in una societ\u00e0 dominata dagli uomini, rivendica per le donne un ruolo di rilevanza al pari degli uomini. Nel sonetto dal titolo emblematico \"Tacete, o maschj, a dir, che la Natura\" sostiene con forza che le donne \"sanno maneggiar le spade e sostener gli imperi\".\n\u00c8 in collegamento con un'altra poetessa dell'epoca: Ortensia di Guglielmo da Fabriano, che aveva una corrispondenza con Francesco Petrarca. Leonora scriver\u00e0 un elogio in occasione della morte di Ortensia.\nMuore in giovane et\u00e0."}
{"id": "3207052", "revid": "1543377", "url": "https://it.wikipedia.org/wiki?curid=3207052", "title": "Fernando Lamikiz", "text": "Biografia.\nLamikiz ha studiato diritto commerciale all'Universidad de Deusto, e dopo ulteriori studi a Monaco di Baviera era tornato a Deusto come docente di Diritto civile.\nFu membro del consiglio di amministrazione dell'Athletic dal 1994 al 2001, dirigendone il dipartimento legale.\n\u00c8 stato presidente dell'Athletic Bilbao dal settembre 2004 al settembre 2006; in quel periodo la squadra ebbe un declino dovuto alle magre prestazioni della squadra nella Liga 2005-2006 e all'infelice avvio della stagione 2006-2007, uniti alla continua pressione negativa della stampa sul suo coinvolgimento nell'ingaggio illegale del difensore Iban Zubiaurre dai rivali della Real Sociedad che spinse il club rojiblanco a essere condannato dalla Corte Suprema a pagare cinque milioni di euro al club di San Sebasti\u00e1n.\nLe sue dimissioni, considerate soprattutto il risultato della protesta dei tifosi dell'Athletic, sono state rassegnate il 27 settembre 2006."}
{"id": "3207054", "revid": "892776", "url": "https://it.wikipedia.org/wiki?curid=3207054", "title": "Jimmy Burke", "text": "Biografia.\nNato a New York il 5 luglio del 1931 da Jane Conway, un'immigrata irlandese originaria di Dublino, e da padre ignoto, Burke \u00e8 famoso per aver organizzato assieme ad Henry Hill la grande rapina alla Lufthansa all'interno dell'aeroporto JFK nel 1978 in cui vennero rubati sei milioni di dollari. Seguirono diversi omicidi nei mesi seguenti per non dividere il bottino con gli altri partecipanti al colpo e per evitare potenziali testimoni.\nFu arrestato nel 1982 assieme a Paul Vario dopo la testimonianza del suo amico Henry Hill. \nMor\u00ec nel 1996, a 64 anni, a causa di un cancro ai polmoni. Stava ancora scontando l'ergastolo e avrebbe avuto accesso alla libert\u00e0 vigilata nel 2004.\nInfluenza sui media.\nJimmy Conway, interpretato da Robert De Niro nel film \"Quei bravi ragazzi\" di Martin Scorsese, \u00e8 ispirato alla figura di Burke, del quale porta il cognome di nascita."}
{"id": "3207056", "revid": "25152", "url": "https://it.wikipedia.org/wiki?curid=3207056", "title": "Prima battaglia di Lincoln", "text": ""}
{"id": "3207058", "revid": "194688", "url": "https://it.wikipedia.org/wiki?curid=3207058", "title": "Tommy de Simone", "text": ""}
{"id": "3207064", "revid": "599013", "url": "https://it.wikipedia.org/wiki?curid=3207064", "title": "Thomas DeSimone", "text": "Biografia.\nThomas DeSimone (detto \"Tommy\") era nipote di Rosario e Frank DeSimone; sia Rosario che Frank furono due potenti boss della famiglia di Los Angeles di Cosa Nostra statunitense.\nDeSimone (soprannominato \"Tommy Two Guns\" e \"Tommy D\") venne assassinato nel gennaio 1979 come vendetta per aver ucciso Billy Batts e Ronald \"Foxy\" Jerothe, due amici del famoso boss John Gotti.\nI problemi tra Tommy e Jerothe iniziarono quando Tommy ruppe con la sorella, e allora la pest\u00f2. Foxy, conscio di quanto accaduto pianific\u00f2 l'omicidio di Tommy; tuttavia fu Tommy a uccidere Jerothe recandosi al suo appartamento dove le cose andarono nel modo seguente: DeSimone buss\u00f2 alla porta e Jerothe, dopo averla aperta, gli diede un pugno in mezzo gli occhi; la risposta di DeSimone non tard\u00f2 ad arrivare, in quanto reag\u00ec ammazzando Jerothe con la sua pistola calibro 38 sparandogli 3 colpi, di cui 2 in mezzo agli occhi; John Gotti si arrabbi\u00f2 molto per questo episodio perch\u00e9, nonostante il \"Teflon Don\" fosse arrabbiato con Foxy per la sua dipendenza dalla droga, DeSimone uccise Foxy senza essere uomo d'onore, ergo DeSimone aveva bisogno del permesso per ammazzare un mafioso dei Gambino importante come Jerothe (due contando Billy Batts anche se al tempo non c'erano prove al riguardo).\nDurante la sua vita lavor\u00f2 principalmente con Henry Hill, Jimmy Burke e Paul Vario.\nTeorie sulla causa dell'omicidio.\nNonostante la versione prevalente sulla sua morte sia dovuta a una vendetta della famiglia Gambino per aver ucciso due esponenti di spicco Billy Batts e Ronald Jerothe, secondo alcuni la potente famiglia mafiosa aveva capito che Batts era morto, ma non aveva prove sul coinvolgimento di Tommy (il corpo venne sepolto da DeSimone, con l'aiuto di Hill e Burke e solo loro sapevano della sua morte e del come lo stesso Batts fosse morto).\nQuindi per molti il motivo per cui venne assassinato dai Gambino fu l'omicidio di Foxy Jerothe."}
{"id": "3207065", "revid": "2211539", "url": "https://it.wikipedia.org/wiki?curid=3207065", "title": "Giovanni Block", "text": "Biografia.\nNel novembre 2008 Enrico deAngelis del Club Tenco, gli consegna il Premio Siae/Club Tenco come migliore autore emergente e nel giugno 2009 vince il primo premio assoluto del festival Musicultura, ricevendo inoltre un premio speciale dall'Universit\u00e0 delle Marche per il miglior testo. Nel 2010 \u00e8 il vincitore a Torino della prima edizione del premio Buscaglione.\nIl suo primo disco, \"Un Posto Ideale,\" \u00e8 Premio Lunezia e secondo classificato alla Targa Tenco 2012 come miglior disco dell'anno. Nel 2012 \u00e8 inserito dal giornalista Gianni Mura tra i 100 nomi dell'anno de La Repubblica.\nNel 2016 produce artisticamente e arrangia il suo primo lavoro in lingua napoletana, \"SPOT\", ricevendo due candidature per le Targhe Tenco (migliore album in dialetto e migliore canzone). "}
{"id": "3207072", "revid": "1543377", "url": "https://it.wikipedia.org/wiki?curid=3207072", "title": "John George Alexander Leishman", "text": "Occup\u00f2 diverse posizioni dirigenziali alla Carnegie Steel Company e successivamente fu ambasciatore degli Stati Uniti.\nBiografia.\nFiglio unico di emigranti irlando-scozzesi, nacque da John B. Leishman (1827-1857) ed Amelia Henderson (1832-1905).\nSuo padre anneg\u00f2 nel fiume Allegheny lo stesso anno in cui egli nacque. Leishman inizi\u00f2 a lavorare all'et\u00e0 di dieci anni, come assistente di un medico a Pittsburgh. Nei successivi diciassette anni, Leishman riusc\u00ec a scalare velocemente il successo divenendo consulente finanziario di Henry Clay Frick e Andrew Carnegie.\nPrima di essere assunto da Carnegie, John Leishman aveva lavorato per la \"Shoenberger Steel Company\" come a \"mud clerk\" (lavoratori infangati). \"Mud clerk\" erano definiti i lavoratori dell'industria siderurgica, che operavano sulla banchina del fiume, responsabili del tracciamento della spedizione delle merci: l'arrivo di materie prime e la partenza dei prodotti finiti. Per garantire l'efficienza e il successo, vivevano 24 ore al giorno in piccoli capannoni sulle rive del fiume. Questo lavoro lo port\u00f2 prima ad un'impresa mal riuscita di mediatore indipendente in acciaio e poi ad una societ\u00e0 di successo, con il suo amico e collega della \"Shoenberger Steel Company\", William Penn Snyder.\nCome socio di maggioranza della Leishman and Snyder, cattur\u00f2 l'attenzione di Andrew Carnegie che lo convinse ad entrare alla Carnegie Steel Company il 1\u00ba ottobre 1884 come addetto alle vendite. Carnegie vide se stesso nel giovane ragazzo e lo consider\u00f2 uno dei suoi \"ragazzi\" tanto da inserirlo nella \"Storia della Carnegie Veterans Association\". Leishman occup\u00f2 in azienda i seguenti incarichi: Vice Presidente della Carnegie Brothers &amp; Company, Ltd., Vice Presidente e Tesoriere della Carnegie Steel Company e presidente della Carnegie Steel Company.\nLe frequentazioni sociali e di lavoro consentirono a Leishmans l'ingresso nel circolo esclusivo delle 60 famiglie di Pittsburgh, chiamato \"South Fork Fishing and Hunting Club\". Esso era stato concepito come un idilliaco rifugio estivo, acquistato e sviluppato da Henry Clay Frick nella Contea di Cambria, raggiungibile con un breve e comodo percorso in treno, lontano dalla fuliggine e dal fumo dell'industria di Pittsburgh. Per creare questo complesso, venne riutilizzata una diga in terra battuta, un tempo utilizzata come percorso di una linea ferrata abbandonata. Essa fu rinforzata e ingrandita per creare un lago artificiale per la nautica da diporto, che venne denominato lago Conemaugh. Tra i membri del Club vi erano Andrew Carnegie, Henry Clay Frick e Andrew Mellon. A seguito di intense piogge, la diga cedette il 31 maggio 1889, determinando l'inondazione della citt\u00e0 di Johnstown.\nMolti dei membri del Club di Pittsburgh indissero in fretta una riunione e costituirono il \"Pittsburgh Relief Committee\". Due decisioni vennero prese in quella riunione. Una era quella di fare una donazione immediata, generosa e concreta nell'intento di sostenere gli sforzi del soccorso agli alluvionati. L'altra era costituita dall'impegno a non parlare mai del Club o dell'inondazione n\u00e9 in pubblico, n\u00e9 in privato. Tutte le controversie vennero gestite dagli avvocati Philander Chase Knox e James Hay Reed, della Knox e Reed (ora Reed Smith LLP), entrambi membri del \"South Fork Fishing and Hunting Club\".\nIl 23 luglio 1892 Alexander Berkman, un anarchico, decise di assassinare Henry Clay Frick, l'uomo che Berkman riteneva responsabile della carneficina dello \"Homestead Strike\" nelle settimane precedenti. Armato di una pistola e di un punteruolo molto acuminato, Berkman entr\u00f2 facilmente nella sede della Carnegie Steel senza incontrare alcun ostacolo sulla strada verso l'ufficio privato del presidente, sito al secondo piano. Berkman, giunto nell'ufficio accompagnato da un fattorino, apr\u00ec il fuoco su Frick, che cadde a terra con tre pallottole in corpo. Frick venne salvato da Leishman, suo vice, che era in ufficio al momento.\nFra il rancore crescente tra Frick e Carnegie, Leishman tent\u00f2 di seguire una via di mezzo. Questa situazione venne ribaltata quando Frick ottenne, con uno stratagemma, l'uscita dalla presidenza della Carnegie Steel dell'uomo che gli aveva salvato la vita e la sua rimozione dalla scena commerciale della Pennsylvania occidentale. Frick rifer\u00ec a Carnegie della speculazione di Leishman sul mercato azionario, una pratica che Carnegie svolgeva liberamente, ma aborriva se praticata dai suoi subordinati. Frick lavor\u00f2 dietro le quinte, con Philander Chase Knox per far ottenere a Leishman la carica di ambasciatore degli Stati Uniti in Svizzera.\nSotto la pressione di entrambi gli uomini, Leishman lasci\u00f2 il servizio alla Carnegie nel mese di giugno 1897, accettando la nomina, da parte del presidente William McKinley, ad ambasciatore degli Stati Uniti in Svizzera. In seguito, divenne ambasciatore in Turchia nel 1900, in Italia nel 1909 e in Germania nel 1911.\nAnni dopo, come membro del consiglio di amministrazione della Equitable Life Insurance Company, Frick utilizz\u00f2 uno stratagemma simile per ottenere la rimozione di James Hazen Hyde (unico figlio del fondatore ed erede), dall'incarico di presidente della Compagnia, cercando di ottenere per lui la carica di ambasciatore degli Stati Uniti in Francia. A differenza di Leishman un decennio prima, Hyde, respinse il piano di Frick, tuttavia, Hyde and\u00f2 a vivere in Francia, dove incontr\u00f2 e spos\u00f2 la figlia maggiore di Leishman, Marthe.\nIl 9 settembre 1880, Leishman spos\u00f2 Julia Crawford (1862-1918), figlia di Edward Crawford di Pittsburgh e di sua moglie Nancy Harriet Ferguson. Ebbero tre figli, Martha (1882-1944), Nancy Louise (1894-1983) e John Jr. (1887-1942).\nDopo un'intensa attivit\u00e0 diplomatica in Europa, Leishman lasci\u00f2 Berlino, sede del suo ultimo incarico diplomatico, ritirandosi a vita privata nel 1914. Sua moglie Julia mor\u00ec nel 1918 ed egli nel 1924, entrambi a Monte Carlo. Essi sono tumulati nel cimitero del Principato di Monaco\nCuriosit\u00e0.\nLeishman fu l'acquirente della celebre Madonnina (Ferruzzi) dipinta nel 1897. Attualmente la collocazione del quadro \u00e8 sconosciuta e si presume che sia andato perduto."}
{"id": "3207073", "revid": "764447", "url": "https://it.wikipedia.org/wiki?curid=3207073", "title": "Carnival Dream", "text": "Carnival Dream \u00e8 la prima nave da crociera della classe omonima della compagnia Carnival Cruise Line.\nLa nave \u00e8 stata costruita dalla Fincantieri di Monfalcone \u00e8 entrata in servizio nel settembre 2009 e, fino all'arrivo della gemella \"Carnival Magic\" \u00e8 stata la nave ammiraglia della compagnia. Ha una stazza di 130.000 tonnellate."}
{"id": "3207079", "revid": "1458600", "url": "https://it.wikipedia.org/wiki?curid=3207079", "title": "Francesco Vezzoli", "text": "Biografia.\nFrancesco Vezzoli \u00e8 nato nel 1971 a Brescia. Dal 1992 al 1995 ha studiato alla Central St. Martin's School of Art di Londra. Attualmente vive e lavora a Milano. \u00c8 uno degli artisti contemporanei italiani pi\u00f9 affermati e famosi a livello mondiale, \"interessato allo sviluppo di una serie di lavori in grado di mediare citazioni storiche e solida cultura figurativa, omaggi criptati a figure d'attori e attrici sul viale del tramonto\".\nLe sue opere sono state selezionate tre volte per rappresentare l'Italia all'Esposizione internazionale d'arte della Biennale di Venezia, nella 49\u00aa edizione del 2001, nella 51\u00aa edizione del 2005 e nella 52\u00aa edizione del 2007. Suoi lavori sono stati inclusi in diverse altre esposizioni biennali internazionali, tra cui la Whitney Biennial (2006), la 26\u00aa Biennale di San Paolo e la 6\u00aa Biennale Internazionale di Istanbul.\nVezzoli vanta mostre personali in varie sedi internazionali e nazionali, come la Galleria nazionale del Jeu de Paume, Parigi, il Castello di Rivoli Museo d'Arte Contemporanea di Torino, il New Museum of Contemporary Art di New York, il Museu Serralves di Porto, la Fondazione Prada di Milano e Le Consortium di Digione. Ha partecipato a mostre collettive in sedi internazionali come la Whitechapel Art Gallery di Londra, lo Studio Museum di Harlem New York, il Workshop Fabric and Museum di Filadelfia, il Witte de With Center for Contemporary Art di Rotterdam, la Tate di Liverpool, il Museo Migros di Zurigo e la Larry Gagosian Gallery di Beverly Hills e di New York. Ha inoltre preso parte alla mostra \"Fatto in Italia\", video selezione curata da Paolo Colombo al Centre d'Art Contemporain di Ginevra e poi all'ICA di Londra.\nNel 2010 ha partecipato alla mostra collettiva \"Spazio. Dalle collezioni MAXXI arte e MAXXI architettura\" al MAXXI di Roma; \nespone anche nella galleria A palazzo Gallery a Brescia (2011). Nel 2013 ha cercato di portare al MOMA di New York una chiesa rurale di Montegiordano, localit\u00e0 calabrese, ma l'illegale progetto \u00e8 stato sventato all'ultimo momento dai funzionari del Ministero per i beni e le attivit\u00e0 culturali e per il turismo.\nLavori.\nVezzoli utilizza diversi mezzi espressivi, tra i quali il curioso uso dell'uncinetto, con cui ricama lacrime d'oro o color sangue su centrini raffiguranti le sue icone popolari cinematografiche pi\u00f9 amate. Ma la parte pi\u00f9 importante della sua produzione rientra nella Videoarte, queste sue opere sono spesso veri e propri cortometraggi o fantomatiche produzioni televisive: come puntate pilota di programmi televisivi che non andranno mai in onda.\nIndagatore dei miti della cultura popolare, nelle sue opere sono spesso presenti icone pop o star del piccolo e grande schermo, frequentemente coinvolte nei vari progetti utilizzando bizzarri escamotage. Il suo obbiettivo, afferma, \u00e8 quello di \"decostruire lo strumento della promozione. Vorrei che il mio lavoro fosse lo specchio dell'effimero mediatico\"\nLeit-motiv dei suoi lavori \u00e8 un mix di cultura cinematografica alta e di trash televisivo.\nGiorgio Verzotti definisce cos\u00ec la sua ricerca:\nNel 2005 ha presentato alla 51\u00aa Biennale di Venezia (nell'ambito della mostra \"L'esperienza dell'arte\") un filmato di 5' dal titolo \"Trailer for a Remake of Gore Vidal's Caligula\", pensato per un ipotetico remake pornografico del film \"Caligola\" di Tinto Brass. Nel trailer, ambientato in una villa ultra-kitsch di Hollywood, compaiono star come Milla Jovovich, Benicio del Toro, Courtney Love, Barbara Bouchet, Adriana Asti ed i costumi sono stati ideati da Donatella Versace. \nIn \"Democrazy\", presentato alla 52\u00aa Biennale di Venezia, Sharon Stone e Bernard-Henri L\u00e9vy si contendono la presidenza degli Stati Uniti d'America in una finta campagna elettorale , mentre Natalie Portman e Michelle Williams dirette da Roman Pola\u0144ski si contendono un profumo in \"Greed\".\nCuriosit\u00e0.\nLady Gaga ha affiancato Francesco Vezzoli al MOCA - Museum of Contemporary art di Los Angeles in occasione di una \"performance\" artistica ripresa da Jonas \u00c5kerlund. Per quest'occasione il pianoforte della cantante \u00e8 stato decorato da Damien Hirst, i costumi da Miuccia Prada e l'architetto Frank Gehry ha concepito il copricapo. Il corpo di ballo del Teatro Bol'\u0161oj danzava durante l'esibizione. \nCollezioni Pubbliche.\nItalia\nInghilterra\nBelgio\nGermania\nUSA"}
{"id": "3207083", "revid": "247222", "url": "https://it.wikipedia.org/wiki?curid=3207083", "title": "What Have I Done to Deserve This?", "text": "What Have I Done to Deserve This? \u00e8 una canzone dei Pet Shop Boys, in duetto con la famosa cantante inglese Dusty Springfield. Il titolo si rif\u00e0 al film \"Che ho fatto io per meritare questo?\" di Pedro Almod\u00f3var.\nIl brano fu estratto come secondo singolo dall'album \"Actually\" dei Pet Shop Boys nell'Agosto 1987, divenendo un successo mondiale. Riusc\u00ec a classificarsi in 2\u00aa posizione sia nella classifica inglese che nella classifica americana, Billboard Hot 100, divenendo la quarta hit Top10 per i Pet Shop Boys e il pi\u00f9 grande successo per la carriera della Springfield negli Stati Uniti. Il singolo centr\u00f2 la posizione numero 1 nella classifica irlandese, divenendo il secondo brano del duo a piazzarsi in cima in sole sei settimane.\nIl successo di \"What Have I Done to Deserve This?\" fu a dir poco essenziale nella carriera della Springfield, in quanto sin dagli anni 70 si era perso interesse per la sua musica. I Pet Shop Boys, originariamente, volevano registrare il brano sin dall'album di debutto \"Please\", ma all'epoca la disponibilit\u00e0 della Springfield non era possibile. Il duo, appresa la notizia, si dimostr\u00f2 restio al registrare il pezzo con altre cantanti, nonostante le pressioni della casa discografica che sembrava credere molto nelle potenzialit\u00e0 del brano.\nForte del successo ottenuto, \"What Have I Done to Deserve This?\" fu eseguita live ai BRIT Awards del 1988 e sanc\u00ec l'inizio di una proficua collaborazione fra la Springfield e i Pet Shop Boys, i quali scrissero e produssero per lei il singolo \"Nothing Has Been Proved\" e \"In Private\" nel 1989. Entrambi i brani furono poi inclusi in \"Reputation\", album della Springfield del 1990 per met\u00e0 prodotto dai Pet Shop Boys stessi.\nIl videoclip.\nIl videoclip fu filmato in una sala musicale, assieme ad una orchestra maschile e un corpo di ballo femminile. Di grande impatto fu l'impiego di tende teatrali in cui si proiettavano frammenti del video.\nPosizioni in classifica.\n\"What Have I Done to Deserve This?\" ottenne il Disco d'Argento nel Regno Unito."}
{"id": "3207086", "revid": "36426", "url": "https://it.wikipedia.org/wiki?curid=3207086", "title": "Il Bibbiena", "text": ""}
{"id": "3207090", "revid": "729019", "url": "https://it.wikipedia.org/wiki?curid=3207090", "title": "Forte di Champlas S\u00e9guin", "text": "Il Forte di Champlas S\u00e9guin era un forte costruito negli ultimi anni dell'Ottocento per difendere il territorio nazionale da un eventuale attacco francese proveniente dal Colle del Monginevro. Si trovava poco sopra la frazione di Champlas S\u00e8guin del comune di Cesana Torinese ed era l'opera pi\u00f9 grande della Piazza di Cesana dopo la Batteria dello Chaberton.\nStoria.\nIl forte venne costruito negli anni Novanta del XIX secolo ed aveva una caratteristica pianta pentagonale completamente circondato da un fossato e da un muro di controscarpa in pietre. All'interno del muro difensivo vi erano il baraccamento per le truppe ad un solo piano ed il terrapieno centrale, mentre all'esterno del forte vi era la caserma di guardia.\nI 6 cannoni da 15 GRC Ret di cui era dotato il forte erano posizionati in barbetta, appaiati a due a due sulle piazzole del lato meridionale, separati da traverse in terra e rivolti verso i colli Centrali Col Bousson e Col Bourget, non difesi da fortificazioni pi\u00f9 prossime, e facili vie d'ingresso in Italia. Invece i cannoni da 87B su affusto da assedio supplementari potevano essere installati in caso di necessit\u00e0; erano posizionabili sulle postazioni in barbetta del lato occidentale per battere la Statale del Monginevro, la gola della Piccola Dora e la conca di Cesana.\nInoltre la difesa del settore di competenza del forte era anche integrata dalle batterie semi-permanenti site ad alta quota sul Monte Fraiteve (\"Batteria Frait\u00e8ve\" e \"Batteria di Autagne\") e dall\"'Opera di Cima del Bosco\".\nEra presente una lunga galleria ad anello che, passando al di sotto del muro di protezione, permetteva di raggiungere in sicurezza tutte le postazioni di artiglieria e la polveriera senza uscire allo scoperto. In corrispondenza di ogni postazione era presente un'uscita, in origine dotata solo di scaletta alla marinara ma poi anche di un montacarichi, che permetteva il collegamento tra la galleria e le postazioni. Alla destra della caserma, invece, vi era una strada al coperto che permetteva di raggiungere la linea dei pezzi di artiglieria.\nLa polveriera era interrata, posta ad un livello inferiore rispetto al forte e completamente rivestita di mattoni a vista, sita accanto al locale spolettamento. Ogni postazione in barbetta (in cui vi erano i cannoni posti a coppie) aveva inoltre a disposizione una riservetta. L'intero forte era cintato da un muro di difesa interrotto unicamente a livello del portale d'ingresso ed al quale si accedeva dopo aver superato un ponte levatoio sul fossato esterno. Anche tutti i locali di servizio erano interrati e raggiungibili attraverso la galleria di collegamento.\nIl forte venne privato dell'armamento nel 1915 per inviare le artiglierie sul fronte alpino e non venne pi\u00f9 riarmato; alla vigilia della seconda guerra mondiale la sua funzione fu pi\u00f9 solo quella di magazzino di polvere nera e di proiettili per le numerose opere militari poste nelle vicinanze nella Piazza di Cesana.\nProprio poich\u00e9 dotato di un ingente quantitativo di esplosivo i Partigiani della \"banda \"Serafinolo\"\" fecero brillare nella notte del 6 giugno 1944 per evitare che tale riserva potesse cadere nelle mani delle formazioni tedesche che all'epoca stavano giungendo in quelle zone.\nIl forte oggi.\nIl forte, molto danneggiato dall'esplosione del 6 giugno 1944, non venne pi\u00f9 sistemato e venne abbandonato a se stesso, privato delle componenti metalliche di cui era dotato, ancor pi\u00f9 date le clausole del Trattato di pace con la Francia (Art. 47) che prevedevano la demolizione delle opere di artiglieria site a meno di 20\u00a0km dal confine.\nDel forte vero e proprio non resta praticamente nulla: sono ancora visibili (anche se sommerse dalla vegetazione) le postazioni dei 6 cannoni in barbetta accoppiata e quelle dei cannoni supplementari, mentre la galleria anulare \u00e8 percorribile ed \u00e8 cos\u00ec possibile vedere i fornelli di collegamento tra questa e le postazioni di artiglieria.\nLa caserma antistante il forte \u00e8 ridotta ad un rudere, ormai sono visibili solamente i muri perimetrali: il portale d'ingresso \u00e8 stato abbattuto dall'esplosione, cos\u00ec come il lato settentrionale del fossato che \u00e8 stato completamente sommerso da grossi blocchi provenienti dal muro di difensiva esterno."}
{"id": "3207095", "revid": "2219012", "url": "https://it.wikipedia.org/wiki?curid=3207095", "title": "Castello di Moritzburg", "text": "Il castello di Moritzburg (in tedesco: Schloss Moritzburg o Jagdschloss Moritzburg) \u00e8 un castello in stile barocco della citt\u00e0 tedesca di Moritzburg (15\u00a0km nord-ovest di Dresda), in Sassonia (Germania centro-orientale), costruito nella forma attuale su progetto di Matth\u00e4us Daniel P\u00f6ppelmann e su commissione di Augusto il Forte (duo al quale si devono anche lo Zwinger di Dresda e il castello di Pillnitz, sempre a Dresda) tra il 1723 e il 1733 su un preesistente castello di caccia del 1542-1546 fatto erigere dal duca Maurizio (Moritz) di Sassonia.\nSi tratta di uno dei pi\u00f9 imponenti castelli barocchi dell'Europa centrale.\nOgni anno vi si celebra il festival di Moritzburg.\nUbicazione.\nIl castello si trova nella parte settentrionale di Moritzburg.\nCaratteristiche.\nIl castello, al quale si accede percorrendo un viale lungo 5\u00a0km, \u00e8 immerso in un parco e si trova su un isolotto in mezzo ad un laghetto artificiale.\nL'edificio \u00e8 sorretto ai quattro angoli da altrettante torri di forma cilindrica e si caratterizza per la facciata di color bianco-ocra, tipico degli edifici in stile barocco in Sassonia.\nLa scalinata e la terrazza del castello sono decorate da statue in arenaria che rispecchiano il carattere di castello di caccia e di castello dedicato ai divertimenti.\nL'edificio ospita, tra l'altro, un museo del barocco (\"Barockmuseum\") e le Scuderie nazionali della Sassonia.\nInterni.\nCappella.\nLa cappella del castello risale al 1661 e fu costruita per volere del principe Giovanni Giorgio II.\n\"Barockmuseum\".\nNel \"Barockmuseum\" (\"museo del barocco\") sono esposti, tra l'altro, mobili, porcellane di Mei\u00dfen, lacche, dipinti di Lucas Cranach il Giovane, trofei di caccia, ecc.\nParco.\n\"Fasanerie\".\nNel parco, in mezzo ad un porticciolo, si trova la \"Fasanerie\" o \"Fasanenschl\u00f6sschen\" (lett. \"piccolo castello dei fagiani\"), un piccolo castello che ora ospita un museo di ornitologia.\nGli interni sono in stile rococ\u00f2."}
{"id": "3207101", "revid": "1494169", "url": "https://it.wikipedia.org/wiki?curid=3207101", "title": "Piazza Carlo Alberto", "text": ""}
{"id": "3207102", "revid": "599013", "url": "https://it.wikipedia.org/wiki?curid=3207102", "title": "Christian Gyan", "text": "Carriera.\nClub.\nDopo essere cresciuto nel Gapoha, nel 1997 si trasferisce agli olandesi del che, dopo averlo prestato per un anno all'Excelsior (seconda squadra di Rotterdam), lo fanno poi giocare con una certa continuit\u00e0 per otto stagioni; fa parte della formazione che sconfigge in finale il Borussia Dortmund e vince la Coppa UEFA 2001-2002.\nNel 2006 viene ceduto di nuovo in prestito all'Excelsior, prima di chiudere il suo contratto con il Feyenoord.\nNel 2008 passa ai finlandesi del TPS.\nLa stagione seguente si accasa agli inglesi del Wrexham dove non scende mai in campo.\nNel 2010 si trasferisce di nuovo in Finlandia al RoPS\nNazionale.\nIn giovent\u00f9 fece parte della spedizione ghanese al Campionato mondiale di calcio Under-17 del 1995 e poi al Campionato mondiale di calcio Under-20 1997.\nCon la Nazionale maggiore ha partecipato alla Coppa d'Africa 2000."}
{"id": "3207103", "revid": "767487", "url": "https://it.wikipedia.org/wiki?curid=3207103", "title": "Gregorio da Cerchiara", "text": "Agiografia.\nSecondo la \"Vita sancti Gregorii abbatis prior\" (il testo agiografico latino scritto subito dopo la morte del santo sulle testimonianze di tre confratelli di Gregorio, Andrea, Saba e Serio), Gregorio nacque da Licasto e Anna, in una zona imprecisata tra la Calabria e la Basilicata. L'origine nobile della famiglia spinse la madre, dopo la morte di Licasto, ad organizzare per il figlio un matrimonio con una giovane e ricca fanciulla. Gregorio per\u00f2, rifiutando il progetto materno, si rec\u00f2 segretamente a Cassano dal vescovo greco David per intraprendere la carriera ecclesiastica. Dopo un anno, a seguito di un'apparizione angelica, Gregorio abbandon\u00f2 la sede vescovile per l'isolato monastero bizantino di Sant'Andrea, nei pressi dell'odierno santuario della Madonna delle Armi a Cerchiara di Calabria. Qui entr\u00f2 a far parte della comunit\u00e0 monastica diretta dal pio egumeno Pacomio.\nDivenuto egli stesso abate del monastero alla morte di Pacomio, trascorse le giornate leggendo e trascrivendo codici; lavorando nei campi con le proprie mani, con continue veglie e lunghi digiuni. Ricca \u00e8 poi la sua attivit\u00e0 taumaturgica: liber\u00f2 infatti indemoniati, guar\u00ec malati, ridon\u00f2 la vista ai ciechi.\nA causa dell'incursione araba-sicula del 987-988 che interess\u00f2 direttamente anche il circondario di Cerchiara, Gregorio, dopo essersi miracolosamente liberato da una truppa saracena che aveva cercato di immolarlo su una pira, fugg\u00ec dal clamore popolare per recarsi in un monastero a Buccino, nel Vallo di Diano. Tuttavia la grande notoriet\u00e0 acquisita dal monaco calabrese giunge anche al Catapano di Bari, il quale tent\u00f2 di condurlo a Costantinopoli alla corte imperiale. Gregorio per\u00f2 fugg\u00ec di nuovo e raggiunse Roma dove fond\u00f2 un oratorio intitolato al San Salvatore. Qui frequent\u00f2 il celebre monastero romano dei Santi Alessio e Bonifacio, tra i pi\u00f9 importanti centri di incontro tra Oriente e Occidente, venendo a contatto, tra gli altri, con Teofano, Adalberto da Praga, Nilo da Rossano e Ottone III.\nFu proprio il giovane imperatore sassone a condurlo a Burtscheid nei pressi di Aquisgrana (Aachen), per fondare nel 997-998 un nuovo monastero intitolato ai Santi Nicola e Apollinare. A Burtscheid Gregorio mor\u00ec il 4 novembre del 999.\nNel 1018 l'abbazia cambi\u00f2 il titolo in Santi Giovanni Battista e Nicola, e dal 1220-1222, sotto l'imperatore Federico II, l'abbazia pass\u00f2 alle monache cistercensi.\nLa comunit\u00e0 cattolica di Burtscheid, oggi divenuto un quartiere di Aquisgrana (Renania Settentrionale-Vestfalia), lo festeggia ogni 4 novembre e a lui ha dedicato anche una grande statua in bronzo.\nCuriosit\u00e0.\nDopo la morte di Gregorio, in Germania si \u00e8 registrata una leggenda sulle origini del santo calabrese che lo volle fratello della principessa bizantina Teofano."}
{"id": "3207104", "revid": "599013", "url": "https://it.wikipedia.org/wiki?curid=3207104", "title": "Schloss Moritzburg", "text": ""}
{"id": "3207105", "revid": "1609015", "url": "https://it.wikipedia.org/wiki?curid=3207105", "title": "Ritratto virile del Liechtenstein", "text": "Il Ritratto virile del Liechtenstein \u00e8 un dipinto a olio su tavola (47x37 cm) attribuito a Raffaello, databile al 1503-1504 circa e conservato nel Liechtenstein Museum a Vienna.\nStoria.\nL'identificazione del soggetto \u00e8 legata a un'iscrizione sul retro della tavola, che riporta: \"Galleria del marchese Bovio in Bologna in strada Santo Stefano. Ritratto d'un duca d'Urbino di I maniera di Raf.o Sanzio Urbino\".\nL'iscrizione non \u00e8 accettata da tutti gli storici: Cavalcaselle ad esempio prima la rifiut\u00f2, poi l'accett\u00f2 con riserva, ammettendo un'influenza di Francesco Francia a cui aveva inizialmente assegnato l'opera. Il Francia dopotutto era stato maestro a Bologna di Timoteo Viti, uno stretto collaboratore del padre di Raffaello, per cui \u00e8 possibile che il Sanzio, in giovane et\u00e0, ne fosse stato influenzato in maniera indiretta.\nAdolfo Venturi respinse l'attribuzione tradizionale, mentre Filippini la ribad\u00ec (1925), ammettendo per\u00f2 anche un intervento del Francia in una data vicina al 1506, quando Raffaello si trovava forse a Bologna. Il riferimento a Raffaello venne poi confermato da Berenson, Longhi e Camesasca.\nPer quanto riguarda il soggetto, il nome di Guidobaldo venne fatto per la prima volta dal Filippini, riprendendo la notizia dell'esistenza di un ritratto del duca in una lettera da Pietro Bembo al Bibbiena e una menzione del Baldi. Oggi si tende a riferire questa documentazione al \"Ritratto di Guidobaldo da Montefeltro\" degli Uffizi, anche perch\u00e9 l'unico comparabile con le fonti iconografiche delle fattezze del duca d'Urbino.\nLa datazione \u00e8 legata a quella della \"Resurrezione di Cristo\" a San Paolo del Brasile, che presenta una cromia simile intonata sui toni freddi di blu e verde.\nDescrizione e stile.\nIl protagonista \u00e8 ritratto a met\u00e0 figura mentre fissa lo spettatore, instaurando un sottile gioco psicologico, sullo sfondo di un parapetto che taglia a met\u00e0 il paesaggio; in lontananza le colline si perdono ai bordi di una valle fluviale, punteggiata da alberelli e costruzioni, tra cui una fortezza con un'alta torre. I colori dominanti sono freddi e rimandano al chiarore del mattino.\nEvidenti sono i richiami alla ritrattistica fiamminga, come Hans Memling, sia nell'importazione generale che negli stessi edifici del paesaggio. La componente atmosferica, le tonalit\u00e0 calde dei colori e la componente psicologica rimandano invece alla scuola italiana, in special modo a influenze venete innestate sulla scuola del Perugino.\nIl giovane ritratto di tre quarti indossa una berretta nera, che copre la fluente chioma riccia, una giacca scura aperta con gli antenati dei \"revers\" rossi, una veste rossa coi bordi neri incrociata e legata in vita, una blusa verde con abbottonatura fitta lungo il perro e una camicia bianca che sporge appena dal colletto."}
{"id": "3207106", "revid": "74801", "url": "https://it.wikipedia.org/wiki?curid=3207106", "title": "Augusto di Sassonia-Merseburg", "text": "Biografia.\nEra figlio di Cristiano I di Sassonia-Merseburg e di Cristiana di Schleswig-Holstein-Sonderburg-Gl\u00fccksburg.\nPer dare una fonte di sostentamento ai tre figli minori, il duca Cristiano lasci\u00f2 loro in testamento alcuni piccoli territori della Sassonia-Merseburg. Augusto ricevette la citt\u00e0 di Z\u00f6rbig ed il territorio circostante al fine di fondare la linea Wettin di Sassonia-Merseburg-Z\u00f6rbig.\nPoco dopo la morte del padre nel 1691, ricevette tramite la dote della moglie la citt\u00e0 di Alt-Stargard.\nNei suoi territori, Augusto diede l'avvio ad un'ampia opera di ricostruzione, gi\u00e0 avviata da suo padre, per rimettere in sesto le regioni danneggiate dalla Guerra dei trent'anni.\nDal 1694 inizi\u00f2 anche la ristrutturazione del castello di Z\u00f6rbig ma Augusto mor\u00ec prima del completamento dei lavori. Il castello venne abitato dalla vedova dalla loro unica figlia superstite Carolina, che rimase nubile.\nMatrimonio e figli.\nSpos\u00f2 a G\u00fcstrow il 1\u00ba dicembre 1686 la principessa Edvige di Meclemburgo-G\u00fcstrow, figlia del duca Gustavo Adolfo di Meclemburgo-G\u00fcstrow da cui ebbe cinque figli:\nNon avendo dato alla luce Edvige alcun erede maschio, la linea dei Sassonia-Merseburg-Z\u00f6rbig si estinse con Augusto."}
{"id": "3207109", "revid": "1442080", "url": "https://it.wikipedia.org/wiki?curid=3207109", "title": "Oporto Open 1996 - Singolare", "text": "Il singolare dell'Oporto Open 1996 \u00e8 stato un torneo di tennis facente parte dell'ATP Tour.\nAlberto Berasategui era il detentore del titolo, ma ha perso nel 1\u00ba turno contro Mikael Tillstr\u00f6m.\nF\u00e9lix Mantilla ha battuto in finale 6\u20137 (5\u20137), 6\u20134, 6\u20133 Hern\u00e1n Gumy."}
{"id": "3207110", "revid": "1821847", "url": "https://it.wikipedia.org/wiki?curid=3207110", "title": "James Hazen Hyde", "text": " \nBiografia.\nFiglio di Henry Baldwin Hyde, fondatore della \"The Equitable Life Assurance Society of the United States\", James aveva soltanto 23 anni quando eredit\u00f2 la maggioranza delle azioni della compagnia nel 1899, dopo essersi laureato all'Universit\u00e0 di Harvard l'anno precedente. Cinque anni dopo, al culmine del successo finanziario e sociale, venne coinvolto nel pi\u00f9 grave scandalo di Wall Street del XX secolo, che determin\u00f2 la sua uscita dalla vice presidenza della Compagnia.\nStoria.\nIl 31 gennaio 1905, James Hazen Hyde diede uno dei pi\u00f9 favolosi balli in costume alla Gilded Age. Falsamente accusato attraverso una strisciante campagna mediatica, avviata dagli amministratori della societ\u00e0 E. H. Harriman, Henry Clay Frick, J. P. Morgan e dal presidente James Waddell Alexander, di aver fatto pagare all'azienda la somma di 200.000 dollari spesa per l'organizzazione della festa, Hyde presto si trov\u00f2 coinvolto in un vortice di accuse sul suo cattivo comportamento nella gestione della compagnia. Le rivelazioni scioccanti provocarono un notevole panico a Wall Street e condussero ad un'inchiesta sull'intero settore assicurativo da parte dello Stato di New York.\nHyde fu costretto a trasferirsi in Francia e prest\u00f2 servizio come autista di autoambulanze durante la prima guerra mondiale. \nGli venne conferita una laurea honoris causa dall'Universit\u00e0 di Rennes nel 1920."}
{"id": "3207113", "revid": "838137", "url": "https://it.wikipedia.org/wiki?curid=3207113", "title": "Oporto Open 1996 - Doppio", "text": "Il doppio dell'Oporto Open 1996 \u00e8 stato un torneo di tennis facente parte dell'ATP Tour.\nTom\u00e1s Carbonell e Francisco Roig erano i detentori del titolo, ma hanno perso in semifinale contro Joshua Eagle e Andrew Florent.\nEmanuel Couto e Bernardo Mota hanno battuto in finale 4\u20136, 6\u20134, 6\u20134 Eagle e Florent."}
{"id": "3207114", "revid": "120637386", "url": "https://it.wikipedia.org/wiki?curid=3207114", "title": "Ivone Pinton", "text": "Il Team Durango \u00e8 diretto da pi\u00f9 di tre decenni da Ivone Pinton, ex pilota automobilistico e manager di piloti di Formula 1 e altre serie automobilistiche.\nFondatore della storica scuderia Durango, per 35 anni protagonista nelle pi\u00f9 prestigiose serie sportive quali Gp2, Gp2 Asia Series, Auto Gp, Formula 3000 International,\nFormula 3000 EuroSeries, F. Renault, etc.\nNel 2003 Pinton ha partecipato, primo in Italia con una sua vettura interamente progettata e costruita, alla 24 Ore di Le Mans.\nBiografia.\nEx pilota automobilistico, a met\u00e0 degli anni ottanta fonda assieme a Enrico Magro il team Durango. La prima esperienza \u00e8 una Formula 3 per Enrico Bertaggia nell 1984. Due anni pi\u00f9 tardi eccolo impegnato in Formula 3000 con Ivan Capelli e Gabriele Tarquini. Nel 1988 d\u00e0 vita alla Durango Equipe con sede a Mellaredo di Pianiga.\nDal 2005 Ivone Pinton \u00e8 tra i promotori e partecipanti della GP2 Series, fondata da Flavio Briatore e Bernie Ecclestone.\nNel 2010 e nel 2011 \u00e8 impegnato con la propria squadra in Auto GP.\nDal 2016 ha ripreso l'attivit\u00e0 nel motorsport.\nVicende giudiziarie.\nAccusato di evasione fiscale viene arrestato a Borgoricco, dopo un ordine di espiazione pena di 2 anni in regime domiciliare per reati fiscali; vengono contestate omesse dichiarazioni dei redditi per 6 milioni di euro tra gli anni 2008 e 2009 (come legale rappresentante della Quaranta srl, poi fallita)."}
{"id": "3207116", "revid": "1442080", "url": "https://it.wikipedia.org/wiki?curid=3207116", "title": "ATP Bologna Outdoor 1996 - Singolare", "text": "Il singolare dell'ATP Bologna Outdoor 1996 \u00e8 stato un torneo di tennis facente parte dell'ATP Tour.\nMarcelo R\u00edos era il detentore del titolo, ma quest'anno non ha partecipato.\nAlberto Berasategui ha battuto in finale 6\u20133, 6\u20134 Carlos Costa."}
{"id": "3207118", "revid": "838137", "url": "https://it.wikipedia.org/wiki?curid=3207118", "title": "ATP Bologna Outdoor 1996 - Doppio", "text": "Il doppio dell'ATP Bologna Outdoor 1996 \u00e8 stato un torneo di tennis facente parte dell'ATP Tour.\nByron Black e Jonathan Stark erano i detentori del titolo, ma quest'anno non hanno partecipato.\nBrent Haygarth e Christo van Rensburg hanno battuto in finale 6\u20131, 6\u20134 Karim Alami e G\u00e1bor K\u00f6ves."}
{"id": "3207120", "revid": "69794", "url": "https://it.wikipedia.org/wiki?curid=3207120", "title": "GoShogun", "text": ""}
{"id": "3207121", "revid": "69794", "url": "https://it.wikipedia.org/wiki?curid=3207121", "title": "Magical Princess Minky Momo", "text": ""}
{"id": "3207123", "revid": "1442080", "url": "https://it.wikipedia.org/wiki?curid=3207123", "title": "Gerry Weber Open 1996 - Singolare", "text": "Il singolare del Gerry Weber Open 1996 \u00e8 stato un torneo di tennis facente parte dell'ATP Tour.\nMarc Rosset era il detentore del titolo, ma ha perso nel 2\u00ba turno contro Daniel Vacek.\nNicklas Kulti ha battuto in finale 6\u20137 (5\u20137), 6\u20133, 6\u20134 Evgenij Kafel'nikov."}
{"id": "3207124", "revid": "79227", "url": "https://it.wikipedia.org/wiki?curid=3207124", "title": "Piercesare Tombolato", "text": ""}
{"id": "3207126", "revid": "838137", "url": "https://it.wikipedia.org/wiki?curid=3207126", "title": "Gerry Weber Open 1996 - Doppio", "text": "Il doppio del Gerry Weber Open 1996 \u00e8 stato un torneo di tennis facente parte dell'ATP Tour.\nJacco Eltingh e Paul Haarhuis erano i detentori del titolo, ma hanno perso in semifinale contro Byron Black e Grant Connell.\nBlack e Connell hanno battuto in finale 6\u20131, 7\u20135 Evgenij Kafel'nikov e Daniel Vacek."}
{"id": "3207127", "revid": "1762097", "url": "https://it.wikipedia.org/wiki?curid=3207127", "title": "Ritratto virile (Raffaello Galleria Borghese)", "text": "Il Ritratto virile \u00e8 un dipinto a olio su tavola (45x31 cm) di Raffaello Sanzio, databile al 1503-1504 circa e conservato nella Galleria Borghese a Roma.\nStoria.\nL'opera si trova menzionata per la prima volta nell'inventario della galleria dell'anno 1700 con l'attribuzione a Raffaello, che negli inventari successivi \u00e8 invece riferita a Hans Holbein il Giovane (1833). Pi\u00f9 tardi M\u00fcndler (1869) lo identific\u00f2 con un possibile autoritratto del Perugino, mentre Morelli riprese l'attribuzione al Sanzio, come possibile ritratto del Pinturicchio.\nNel 1911 la tavola venne restaurata da Luigi Cavenaghi, togliendo antiche ridipinture, tra cui un diverso copricapo e una pesante casacca di pelliccia, aperta su una camicia chiara, che erano stati dipinti forse per assecondare l'attribuzione al pittore nordico. In seguito, a parte Adolfo Venturi, l'opera venne attribuita a Raffaello dai maggiori studiosi, quali Frizzoni, Ricci, Longhi.\nTra le proposte di identificazione del soggetto si sono anche fatti i nomi del poeta Serafino Aquilano e Francesco Maria della Rovere. La datazione pi\u00f9 accettata lega l'opera a ridosso dello \"Sposalizio della Vergine\", quindi al 1503-1504.\nDescrizione e stile.\nIl protagonista \u00e8 ritratto frontalmente a met\u00e0 figura, mentre fissa verso lo spettatore, con una leggera divergenza verso destra, che alleggerisce il contatto visivo diretto e d\u00e0 una connotazione altera e schiva del soggetto. Il personaggio, dai lunghi capelli mossi ricadenti sulle spalle, indossa una vistosa berretta con tesa rovesciata, un manto e una cappa nera. Lo sfondo \u00e8 un paesaggio di stile umbro, con colline che si perdono sfumando all'orizzonte e l'accorgimento di farle digradare verso il centro del dipinto per creare una sorta di cornice ideale al volto.\nL'abbigliamento di colore scuro, oltre che i severi tratti fisionomici donano regalit\u00e0 e imponenza alla figura."}
{"id": "3207128", "revid": "838137", "url": "https://it.wikipedia.org/wiki?curid=3207128", "title": "Nottingham Open 1996 - Doppio", "text": "Il doppio del Nottingham Open 1996 \u00e8 stato un torneo di tennis facente parte dell'ATP Tour.\nLuke Jensen e Murphy Jensen erano i detentori del titolo, ma hanno perso nei quarti di finale contro Ellis Ferreira e Jan Siemerink.\nMark Petchey e Danny Sapsford hanno battuto in finale 6\u20137, 7\u20136, 6\u20134 Neil Broad e Piet Norval."}
{"id": "3207129", "revid": "212348", "url": "https://it.wikipedia.org/wiki?curid=3207129", "title": "Impero austrungarico", "text": ""}
{"id": "3207132", "revid": "343572", "url": "https://it.wikipedia.org/wiki?curid=3207132", "title": "Foro romano (Catania)", "text": ""}
{"id": "3207134", "revid": "111296768", "url": "https://it.wikipedia.org/wiki?curid=3207134", "title": "Villaggio Mancuso", "text": "Villaggio Mancuso \u00e8 un villaggio turistico montano della Sila Piccola. Il villaggio \u00e8 una frazione del comune di Taverna paese della provincia di Catanzaro.\nStoria.\nVillaggio Mancuso nasce nei primi decenni del XX secolo, come centro di villeggiatura di montagna per i cittadini del Catanzarese, in una delle aree pi\u00f9 pregiate e fitte della Sila. Si sviluppa negli anni successivi, in particolare negli anni '50 e '60, distendendosi nell'areale dei monti Femminamorta e Gariglione.\nIn questi anni cominciano ad essere realizzate le tipiche casette in legno a listelli bianco e neri, che ricordano le baite svizzere. Negli anni successivi cominciarono ad essere edificati i primi alberghi ed attivit\u00e0 ricreative, che implementarono un servizio turistico che si basava solo su abitazioni private, dotando il centro di una discreta ricettivit\u00e0 turistica.\nCaratteristiche.\nIl villaggio si trova nella parte meridionale della Sila e forma insieme al Villaggio Racise, Buturo, Cutura, Pantane, Monaco e Tirivolo, il comprensorio turistico della Sila Piccola di cui costituisce il centro principale.\nIl villaggio si trova all'interno del Parco nazionale della Sila, al confine sud - est, e custodisce al proprio interno il \"Centro Visite Monaco\", il secondo centro visite del Parco dopo quello del Cupone, mentre nelle immediate vicinanze del villaggio si trova anche la Riserva naturale Poverella Villaggio Mancuso.\nFlora e fauna.\nIl villaggio ricade in un'area di alto valore paesaggistico e faunistico. Per quanto riguarda la flora, in particolare nella zona vi \u00e8 l'abete bianco. Diffusissimo \u00e8 anche il Pino laricio e il Faggio nelle cime pi\u00f9 alte dei monti. Vi \u00e8 la presenza anche di Ontano napoletano ed ontano nero, cos\u00ec come l'acero opalo, l'acero montano, il castagno ed il pioppo tremulo. \nPer quanto concerne la fauna nell'areale del villaggio vi si trova il lupo, il cinghiale, il gatto selvatico e un consistente patrimonio aviario comprendente molti rapaci."}
{"id": "3207135", "revid": "36426", "url": "https://it.wikipedia.org/wiki?curid=3207135", "title": "Guidobaldo I", "text": ""}
{"id": "3207137", "revid": "729019", "url": "https://it.wikipedia.org/wiki?curid=3207137", "title": "Torneo di Wimbledon 1996 - Doppio misto", "text": "Martina Navr\u00e1tilov\u00e1 e Jonathan Stark erano i detentori del titolo, ma hanno perso nei quarti di finale contro Lindsay Davenport e Grant Connell.\nHelena Sukov\u00e1 e Cyril Suk hanno battuto in finale 1\u20136, 6\u20133, 6\u20132 Larisa Neiland e Mark Woodforde."}
{"id": "3207141", "revid": "1805885", "url": "https://it.wikipedia.org/wiki?curid=3207141", "title": "Gianfrancesco da Tolmezzo", "text": "Biografia.\nConsiderato il geniale iniziatore della scuola di pittura tolmezzina, \u00e8 uno dei massimi esponenti dell'arte pittorica friulana del Quattrocento. Non sono molti gli affreschi presenti in Veneto, anche a causa dell'umidit\u00e0, ma molti sono di Gianfrancesco.\nLe opere del periodo iniziale risentirono dell'influenza del suo maestro Dario da Treviso, e quindi si caratterizzarono per spunti gotico-cortesi, del Bellunello e di Mantegna.\nNel periodo pi\u00f9 maturo l'artista riun\u00ec elementi veneti, con quelli francesi, assieme con un personalissimo insieme rinascimentale e arcaico goticizzante.\nNell'anno 2011 la sede di Palazzo Frisacco della cittadina alpina di Tolmezzo ospit\u00f2 la piccola esposizione \"Gianfrancesco da Tolmezzo e il suo tempo\" volta a celebrare \"i 500 anni dalla morte\" del grande artista rinascimentale."}
{"id": "3207142", "revid": "1442080", "url": "https://it.wikipedia.org/wiki?curid=3207142", "title": "Swiss Open Gstaad 1996 - Singolare", "text": "Il singolare del Swiss Open Gstaad 1996 \u00e8 stato un torneo di tennis facente parte dell'ATP Tour.\nEvgenij Kafel'nikov era il detentore del titolo, ma ha perso in semifinale contro Albert Costa.\nCosta ha battuto in finale 4\u20136, 7\u20136 (7\u20132), 6\u20131, 6\u20130 F\u00e9lix Mantilla."}
{"id": "3207143", "revid": "1983214", "url": "https://it.wikipedia.org/wiki?curid=3207143", "title": "It's a Sin", "text": "It's a Sin \u00e8 un singolo del gruppo musicale britannico Pet Shop Boys, il primo estratto dal secondo album in studio \"Actually\" e pubblicato il 15 giugno 1987.\nLa canzone.\n\"It's a Sin\" fu scritta nel 1984 e registrata in una versione demo prodotta da Bobby Orlando, versione che fu poi ripresa e modificata musicalmente nel 1987.\nLa canzone \u00e8 tuttora una delle pi\u00f9 caratteristiche e rappresentative dei Pet Shop Boys, sia musicalmente che per il testo (scritto da Tennant) che denuncia la rigidit\u00e0 dell'educazione cattolica. Il testo, composto da Neil Tennant, \u00e8 piuttosto autobiografico in quanto si basa sull'educazione ricevuta da Tennant quando frequentava il collegio cattolico di Saint Cuthbert in Newcastle upon Tyne. La canzone utilizza alcuni versi latini della chiesa nel medioevo e un immaginario religioso rinforzato dalla dinamicit\u00e0 del brano. Tennant dichiar\u00f2 di aver scritto il testo in soli 15 minuti, usando le sue emozioni e le sue frustrazioni dei ricordi da ragazzo.\nLa frase finale della canzone, pronunciata in latino, riporta la prima parte dell'\"Atto penitenziale\" che si recita nella Santa Messa cattolica: \"Confesso a Dio onnipotente, e a voi fratelli, che ho molto peccato, in pensieri, parole, opere e omissioni, per mia colpa, mia colpa, mia grandissima colpa\".\nL'introduzione musicale, di stampo drammatico, utilizza un campionamento di un conto alla rovescia della NASA; ci\u00f2 \u00e8 da sempre uno degli aspetti maggiormente teatrali dello stile musicale dei Pet Shop Boys. \"It's a Sin\", assieme a \"West End Girls\", rimane uno dei brani che i Pet Shop Boys hanno sempre eseguito nei loro concerti e nei loro tour.\n\"Barfly Version\".\nNel 2004 i Pet Shop Boys parteciparono ad una serie di concerti di beneficenza della Passport Back to the Bars nei quali eseguirono, in ogni singolo concerto, una versione pi\u00f9 elettronica e moderna di \"It's a Sin\". Il loro concerto a Camden Town, nel 17 marzo 2004, fu il primo evento a cui i Pet Shop Boys presero parte senza musicisti sul palco ad accompagnarli; evento in cui la nuova versione di \"It's a Sin\", la \"Barfly Version\", venne registrata in studio e pubblicata nella raccolta \"\" (2006).\nAccusa di plagio.\nPoco dopo l'uscita del singolo, il DJ inglese Jonathan King accus\u00f2 i Pet Shop Boys di aver plagiato la melodia di \"It's a Sin\" dalla hit \"Wild World\" di Cat Stevens del 1971. Dichiar\u00f2 il tutto nel giornale inglese The Sun, di cui lui era uno degli autori durante gli anni ottanta. Per dimostrare ci\u00f2, King realizz\u00f2 una propria versione di \"Wild World\" come singolo, usando gli stessi arrangiamenti di \"It's a Sin\", per dimostrare il plagio. Il singolo fu un flop e i Pet Shop Boys citarono King in giudizio, vincendo la causa e ricevendo una grossa somma di denaro come \"danni subiti\". Tale somma fu poi versata in beneficenza dal duo.\nVideo musicale.\nIl videoclip, diretto da Derek Jarman, \u00e8 incentrato sullo stesso tema della canzone, l'accusa cattolica, in cui Tennant ricopre il ruolo dell'inquisitore arrestato e Lowe ricopre il ruolo della guardia. Nel ruolo di giudice dell'inquisizione appare Ron Moody. Durante la durata del videoclip, appaiono frammenti in cui vengono illustrati e personificati i sette peccati capitali.\nTracce.\n7\": Parlophone / R 6158 (UK)\n12\": Parlophone / 12R 6158 (UK)\nCD: Parlophone / CDR 6158 (UK)\n12\": Parlophone / 12RX 6158 (UK)\n12\" Remix (USA)\nSuccesso commerciale.\nIl singolo si classific\u00f2 al primo posto nella classifica britannica dei singoli, rimanendo in vetta per tre settimane consecutive. Anche nel resto dell'Europa ottenne un buon successo, tanto da divenire il singolo pi\u00f9 venduto dell'anno. Negli Stati Uniti il brano fu ugualmente un successo, entrando nella Top 10 della Billboard Hot 100.\nNel luglio 2012 Popjustice ha stilato la sua classifica dei 200 singoli che hanno venduto di pi\u00f9 in tutto il decennio degli anni ottanta, includendo \"It's a Sin\"."}
{"id": "3207144", "revid": "1428919", "url": "https://it.wikipedia.org/wiki?curid=3207144", "title": "Filippo di Sassonia-Merseburg-Lauchst\u00e4dt", "text": "Biografia.\nEra figlio di Cristiano I di Sassonia-Merseburg e di Cristiana di Schleswig-Holstein-Sonderburg-Gl\u00fccksburg.\nPer dare una fonte di sostentamento ai tre figli minori, il duca Cristiano lasci\u00f2 loro in testamento alcuni piccoli territori della Sassonia-Merseburg. Filippo ricevette la citt\u00e0 di Lauchst\u00e4dt e i territori limitrofi.\nMatrimonio e figli.\nSpos\u00f2 a Weimar il 9 luglio 1684 la principessa Eleonora Sofia di Sassonia-Weimar, figlia di Giovanni Ernesto II di Sassonia-Weimar, dalla quale ebbe due figli:\nRimasto vedovo nel 1687, contrasse un secondo matrimonio con Luisa Elisabetta di W\u00fcrttemberg-Oels, figlia di Cristiano Ulrico I di W\u00fcrttemberg-Oels, che spos\u00f2 a Bernstadt il 17 agosto 1688. Dalla seconda moglie ebbe un altro figlio:"}
{"id": "3207145", "revid": "838137", "url": "https://it.wikipedia.org/wiki?curid=3207145", "title": "Swiss Open Gstaad 1996 - Doppio", "text": "Il doppio del Swiss Open Gstaad 1996 \u00e8 stato un torneo di tennis facente parte dell'ATP Tour.\nLuis Lobo e Javier S\u00e1nchez erano i detentori del titolo, ma hanno perso nei quarti di finale contro Trevor Kronemann e David Macpherson.\nJi\u0159\u00ed Nov\u00e1k e Pavel V\u00edzner hanno battuto in finale 4\u20136, 7\u20136, 7\u20136 Kronemann e Macpherson."}
{"id": "3207146", "revid": "9", "url": "https://it.wikipedia.org/wiki?curid=3207146", "title": "United of Manchester", "text": ""}
{"id": "3207148", "revid": "287204", "url": "https://it.wikipedia.org/wiki?curid=3207148", "title": "Hall of Fame Tennis Championships 1996 - Singolare", "text": "Il singolare del Hall of Fame Tennis Championships 1996 \u00e8 stato un torneo di tennis facente parte dell'ATP Tour.\nDavid Prinosil era il detentore del titolo, ma quest'anno non ha partecipato.\nNicol\u00e1s Pereira ha battuto in finale 4\u20136, 6\u20134, 6\u20134 Grant Stafford."}
{"id": "3207150", "revid": "838137", "url": "https://it.wikipedia.org/wiki?curid=3207150", "title": "Hall of Fame Tennis Championships 1996 - Doppio", "text": "Il doppio del Hall of Fame Tennis Championships 1996 \u00e8 stato un torneo di tennis facente parte dell'ATP Tour.\nJ\u00f6rn Renzenbrink e Markus Zoecke erano i detentori del titolo, ma quest'anno non hanno partecipato.\nMarius Barnard e Piet Norval hanno battuto in finale 6\u20137, 6\u20134, 6\u20134 Paul Kilderry e Michael Tebbutt."}
{"id": "3207153", "revid": "743200", "url": "https://it.wikipedia.org/wiki?curid=3207153", "title": "Swedish Open 1996 - Singolare", "text": "Il singolare del Swedish Open 1996 \u00e8 stato un torneo di tennis facente parte dell'ATP Tour.\nFernando Meligeni era il detentore del titolo, ma ha perso nel 1\u00ba turno contro Marcelo Filippini.\nMagnus Gustafsson ha battuto in finale 6\u20131, 6\u20133 Andrij Medvedev."}
{"id": "3207154", "revid": "112295682", "url": "https://it.wikipedia.org/wiki?curid=3207154", "title": "Ritratto di giovane (Raffaello)", "text": "Il Ritratto di giovane \u00e8 un dipinto a olio su tavola (54x39 cm) di Raffaello Sanzio, databile al 1503-1504 circa e conservato nel Museo di belle arti a Budapest.\nStoria.\nL'opera \u00e8 spesso associata al ritratto di Pietro Bembo eseguito da Raffaello e menzionato in una lettera del patrizio veneziano e collezionista d'arte Marcantonio Michiel del 1530, in cui la cita tra le opere viste proprio in casa del Bembo a Padova.\nGi\u00e0 facente parte della collezione Esterh\u00e1zy, pervenne al museo nel 1820 con attribuzione a Bernardino Luini. Viardot (1884) assegn\u00f2 per primo l'opera a Raffaello, seguito da Passavant, Morelli (1886) e Pulzky (1896).\nLa critica moderna ha accettato l'attribuzione al Sanzio, tuttavia con alcune riserve, in particolare di Berenson, Ortolani e Brizio, e con una datazione che si aggira attorno al 1504 o a un periodo immediatamente successivo.\nDescrizione.\nIl protagonista \u00e8 ritratto di tre quarti a met\u00e0 figura, oltre un parapetto di derivazione fiamminga (filtrata dai modi del Perugino), e fissa verso lo spettatore accennando un sorriso. Per far apparire le mani sul parapetto compie un piegamento del braccio piuttosto innaturale e nella destra tiene un foglietto arrotolato (come il personaggio nel cosiddetto \"Ritratto del Perugino\"). Indossa una berretta rossa che lascia fluire i lunghi capelli castani a incorniciare il viso; indosso ha una mantella nera su una blusa rossa e una camicia bianca, che sporge appena dal colletto.\nIl parapetto \u00e8 un motivo che ebbe un notevole successo fin dalla met\u00e0 del quattrocento, introdotto da Jan van Eyck e ripreso in Italia da numerosi artisti: esso aveva il compito di mediare tra lo spazio del dipinto e lo spazio reale dell'osservatore, rendendo pi\u00f9 plausibile il taglio a mezza figura.\nIl paesaggio mostra uno scorcio di colline che si perdono in lontananza, secondo gli schemi della prospettiva aerea, con la veduta di un laghetto, di una strada sinuosa e di un castello arroccato su una collina."}
{"id": "3207156", "revid": "838137", "url": "https://it.wikipedia.org/wiki?curid=3207156", "title": "Swedish Open 1996 - Doppio", "text": "Il doppio del Swedish Open 1996 \u00e8 stato un torneo di tennis facente parte dell'ATP Tour.\nJan Apell e Jonas Bj\u00f6rkman erano i detentori del titolo, ma quest'anno non hanno partecipato.\nDavid Ekerot e Jeff Tarango hanno battuto in finale 6\u20134, 3\u20136, 6\u20134 Joshua Eagle e Peter Nyborg."}
{"id": "3207162", "revid": "1442080", "url": "https://it.wikipedia.org/wiki?curid=3207162", "title": "Mercedes Cup 1996 - Singolare", "text": "Il singolare del Mercedes Cup 1996 \u00e8 stato un torneo di tennis facente parte dell'ATP Tour.\nThomas Muster era il detentore del titolo e ha battuto in finale 6\u20132, 6\u20132, 6\u20134 Evgenij Kafel'nikov.\nTeste di serie.\nTutte le teste di serie hanno ricevuto un bye per il 2\u00ba turno"}
{"id": "3207164", "revid": "838137", "url": "https://it.wikipedia.org/wiki?curid=3207164", "title": "Mercedes Cup 1996 - Doppio", "text": "Il doppio del Mercedes Cup 1996 \u00e8 stato un torneo di tennis facente parte dell'ATP Tour.\nTom\u00e1s Carbonell e Francisco Roig erano i detentori del titolo, ma hanno perso in finale 6\u20132, 5\u20137, 6\u20134 contro Libor Pimek e Byron Talbot.\nTeste di serie.\nTutte le teste di serie hanno ricevuto un bye per il 2\u00ba turno"}
{"id": "3207170", "revid": "124635231", "url": "https://it.wikipedia.org/wiki?curid=3207170", "title": "EHF European Cup (maschile)", "text": "La EHF European Cup \u00e8 la terza competizione europea di pallamano maschile per club in ordine di importanza dopo la Champions League e la European League. \u00c8 organizzata dall'EHF e la prima edizione fu giocata nel 1993 come \"EHF City Cup\", nome che continu\u00f2 ad essere usato fin al 2000 quando si cambi\u00f2 la denominazione con EHF Challenge Cup. Nel 2020 ha cambiato nuovamente denominazione in EHF Euroepan Cup.\nAttuale club detentore della coppa \u00e8 la squadra romena del CSM Bucarest che ha battuto in finale il Madeira Andebol SAD.\nA oggi \u00e8 l'UCM Resita \u00e8 la squadra che vanta pi\u00f9 titoli vinti con 3 trofei.\nA livello di Federazioni, invece, la Germania e la Romania vantano ben 6 vittorie a testa, seguite dal Portogallo con 3 vittorie.\nFormato della manifestazione.\nLa EHF European Cup \u00e8 articolata su sei fasi e pi\u00f9 precisamente:\nTutti i turni vengono disputati con la formula dell'eliminazione diretta con gara di andata e ritorno."}
{"id": "3207175", "revid": "110964080", "url": "https://it.wikipedia.org/wiki?curid=3207175", "title": "Paraolio", "text": "Il paraolio \u00e8 un elemento di tenuta per prodotti lubrificanti (quali possono essere il grasso e l'olio) interposto tra due elementi con superfici cilindriche, quali un tubo o asta interno e un supporto esterno, ma esistono anche dei paraoli per il funzionamento a secco, progettati per una tenuta pneumatica.\nCaratteristiche.\nGenerali.\nI paraoli devono reggere movimenti differenti a seconda dell'impiego:\nI paraoli sono progettati in modo che sia sempre la parte interna dello stesso a fungere da tenuta, questo per una resa migliore nel tempo e una maggiore tenuta massima, la quale varia a seconda delle condizioni operative.\nCorpo.\nIl corpo del paraolio \u00e8 composto da una struttura metallica, che permette di conferire una certa resistenza e stabilit\u00e0 dello stesso, tale corpo viene poi ricoperto da un composto che oltre a rivestire la struttura metallica funge da tenuta grazie al labbro e all'eventuale molla.\nLabbro.\nIl labbro permette la tenuta e in genere viene coadiuvato da una molla che ne migliora le performance nel tempo, in alcuni casi il labbro pu\u00f2 essere doppio o essere associato ad un altro labbro, ma con funzione di raschiapolvere, in modo da migliorare la vita utile del labbro di tenuta.\nTale labbro a seconda della differenza di pressione ai suoi capi viene definito a bassa pressione, quando questa non supera i 0,5 bar, mentre per pressioni massime di circa 10 bar si utilizzano paraoli ad alta pressione, ma tale tenuta varia anche a seconda delle altre condizioni operative; Nel caso il labbro non possa garantire una tenuta pneumatica, viene in genere rivisto con una rigatura elicoidale con capacit\u00e0 idrodinamica a livello del labbro di tenuta, in quanto i rilievi che costituiscono tale profilo rigato portano l'elemento lubrificante verso la parte interna evitando o riducendo la perdita dello stesso.\nNel caso debba lavorare a secco, quindi senza lubrificante o con scarso lubrificante il labbro per evitare di consumarsi in modo eccessivamente veloce si ricorre a materiali pi\u00f9 resistenti, quali il PTFE (politetrafluoroetilene).\nMateriali.\nA seconda del lubrificante, delle condizioni operative e delle caratteristiche che deve garantire il paraolio pu\u00f2 essere realizzato in vari materiali gommosi.\nAnelli antiestrusione.\nQuesti dispositivi sono atti a migliorare la tenuta del paraolio in condizioni di pressione relativamente elevata, ma richiedono paraoli con conformazioni adatte, in quanto tale elemento posto a tenuta nella parte esterna deve giungere in prossimit\u00e0 del labbro di tenuta e andare anche a sfiorare l'elemento in cui scorre il paraolio.\nAccorgimenti.\nI paraoli possono essere dei banali elementi in gomma, ma possono essere muniti anche di diversi accorgimenti:"}
{"id": "3207177", "revid": "287204", "url": "https://it.wikipedia.org/wiki?curid=3207177", "title": "Luigi La Vista", "text": "Biografia.\nNato a Venosa da Nicola (medico) e Maria Padrone, proveniva da una famiglia di ideali repubblicani e patriottici. Un suo avo fu giacobino durante la Repubblica Napoletana, mentre suo padre partecip\u00f2 ai moti carbonari del 1820. Rimasto orfano di madre all'et\u00e0 di 5 anni, un episodio che segn\u00f2 per sempre la sua vita, frequent\u00f2 il seminario di Molfetta e nel 1844 si trasfer\u00ec a Napoli, iscrivendosi alla facolt\u00e0 di giurisprudenza, che abbandon\u00f2 dopo un anno.\nLasciati gli studi universitari, La Vista inizi\u00f2 a frequentare la scuola di diritto di Roberto Savarese. Ebbe in seguito lezioni private di letteratura da Francesco De Sanctis (divenendone uno degli allievi prediletti); tra i suoi compagni di corso vi furono Pasquale Villari, Angelo Camillo De Meis e Diomede Marvasi. De Sanctis gli apr\u00ec un vasto orizzonte di studi e La Vista si appassion\u00f2 ad autori come Leopardi, Platone, Goethe, Lamartine, Byron e Vauvenargues. \nI moti del 1848 e la morte.\nNel gennaio 1848 anche il Regno delle Due Sicilie fu coinvolto nei moti liberali. La Vista firm\u00f2, assieme ad altri 208 patrioti, un appello a Ferdinando II perch\u00e9 ripristinasse la costituzione del 1820. Il re la riconcedette, spinto anche dalla rivolta avvenuta in Sicilia nello stesso anno.\nIl nuovo ordinamento, per\u00f2, fu ritirato pochi mesi dopo, scatenando le proteste dei liberali. Tra loro ci fu anche La Vista, il quale decise di scendere in campo con il suo maestro De Sanctis ed altri patrioti contro il re borbonico, ma la loro ribellione fu repressa. Il 15 maggio dello stesso anno, durante il colpo di stato del re, fu scoperto da alcuni soldati svizzeri mentre si trovava in un albergo e fu condotto in piazza della Carit\u00e0. Venne fucilato all'et\u00e0 di 22 anni, sotto gli occhi di suo padre, il quale si trovava a Napoli da due giorni e aveva partecipato alla rivolta assieme al figlio.\nPrima di morire, il giovane La Vista aveva prodotto alcuni scritti che, a causa dei continui tumulti nel regno borbonico e dell'esilio di numerosi patrioti, riuscirono a vedere la luce solo dopo l'unit\u00e0 d'Italia. Tali appunti vennero pubblicati nel 1863, sotto il nome di \"Memorie e scritti\", a cura di Pasquale Villari; uno \"Scritto Inedito\" (1914) venne curato da Benedetto Croce. Nel 1987 fu pubblicato il suo \"Diario\", ad opera dello scrittore venosino Antonio Vaccaro. Il 15 maggio 1883 una lapide in suo onore venne eretta nella citt\u00e0 natia, con un'epigrafe dettata da De Sanctis."}
{"id": "3207182", "revid": "1543377", "url": "https://it.wikipedia.org/wiki?curid=3207182", "title": "Niente pi\u00f9 di me", "text": "Niente pi\u00f9 di me \u00e8 un brano musicale del cantante italiano Marco Carta, pubblicato il 10 settembre 2010 come secondo singolo estratto dal suo terzo album di inediti \"Il cuore muove\". Il brano, dalle classiche tonalit\u00e0 pop del cantante, \u00e8 stato scritto da Federica Camba e Daniele Coro.\nIl cantante in merito al brano ha dichiarato:\nIl video.\nIl video musicale, per la regia di Gaetano Morbioli, vede come protagonista dello stesso, un giovanissimo ragazzino di colore di nome Marcel che giorno dopo giorno aspetta che qualcuno lo adotti in modo da riuscire a raggiungere il sogno di avere una famiglia felice nella quale vivere. La trama narrata nel video riflette a tratti la vera storia del cantante e il messaggio che vuole dare \u00e8 che non bisogna mai perdere la speranza che giunga qualcuno a salvarci. Il video \u00e8 stato girato a Verona all'interno del prestigioso Educandato Statale \"Agli Angeli\", sede non di un orfanotrofio bens\u00ec di un Liceo classico, tra i pi\u00f9 antichi d'Italia. Tra i personaggi del video si possono infatti riconoscere alcuni collaboratori scolastici e lo stesso Ufficio di Presidenza dell'Educandato statale \u00e8 stato coinvolto nelle riprese. Il video ha superato 1.000.000 di visualizzazioni"}
{"id": "3207195", "revid": "773636", "url": "https://it.wikipedia.org/wiki?curid=3207195", "title": "Instant win", "text": "I giochi instant win (in italiano a vincita immediata) sono una tipologia di concorso a premi in cui i partecipanti hanno la possibilit\u00e0 di scoprire all'istante se sono vincitori di un premio oppure no. Tra questi giochi i pi\u00f9 popolari sono certamente i gratta e vinci, ma molti concorsi possono prendere vita anche online grazie alle numerose aziende che li organizzano. \nNegli instant win online i partecipanti generalmente devono registrarsi ed affrontare rebus, giochi o altre attivit\u00e0 interattive al termine delle quali scopriranno se avranno vinto (o meno) un premio. I concorsi instant win sono quelli pi\u00f9 amati dai consumatori che ne apprezzano l'esito istantaneo della giocata. Possono essere definiti anche \"concorsi giornalieri\", dove i partecipanti possono tentare la fortuna ogni giorno.\nI concorsi con premi instant win possono essere suddivisi in:\nI premi che \u00e8 possibile vincere con questa modalit\u00e0 sono svariati: automobili, buoni spesa, buoni sconto, forniture di prodotti, elettrodomestici, biglietti per concerti ed eventi, viaggi e fine settimana, cosmetici, abbigliamento e molto altro ancora.\nL'estrazione dei premi instant win \u00e8 in genere certificata da un notaio o, nel caso degli instant win online, da un software certificato.\nI concorsi instant win online vengono in genere promossi attraverso banner pubblicitari, newsletter o link condivisi su siti, blog, forum e reti sociali, con un messaggio che invita gli utenti a partecipare al concorso, ed annuncia i premi dell'instant win."}
{"id": "3207196", "revid": "767487", "url": "https://it.wikipedia.org/wiki?curid=3207196", "title": "Neverwas - La favola che non c'\u00e8", "text": "Neverwas - La favola che non c'\u00e8 (\"Neverwas\") \u00e8 un film del 2005 diretto da Joshua Michael Stern, con Ian McKellen, Aaron Eckhart e Nick Nolte.\nTrama.\nZachary Riley \u00e8 uno psichiatra che torna al paese natale per lavorare nell'istituto psichiatrico dove era stato rinchiuso il padre, T.L. Pierson, famoso autore di storie per bambini. Tra i pazienti dell'istituto, Zach incontra Gabriel Finch, che sembra essere coinvolto nel mondo di fantasia delle storie scritte dal padre. Grazie a questo incontro, Zach comprende i segreti del libro scritto dal padre, fino ad individuare il proprio ruolo nella storia."}
{"id": "3207202", "revid": "729019", "url": "https://it.wikipedia.org/wiki?curid=3207202", "title": "Gudkov Gu-82", "text": "Il Gudkov Gu-82 (in caratteri cirillici \u0413\u0443\u0434\u043a\u043e\u0432 \u0413\u0443-82) era un caccia monomotore ad ala bassa sviluppato da Mihail Ivanovi\u010d Gudkov in Unione Sovietica negli anni quaranta.\nVariante con motore radiale dell'originario Lavochkin Gorbunov Gudkov LaGG-3, venne realizzato per tentare di sopperire alle carenze prestazionali del suo predecessore gi\u00e0 impiegato principalmente dalla Sovetskie Voenno-vozdu\u0161nye sily (VVS), l'aeronautica militare dell'Unione Sovietica, nelle fasi iniziali della Grande guerra patriottica ma dopo una valutazione comparativa non venne accettato ed il suo sviluppo interrotto.\nStoria.\nNel 1939 il governo sovietico ritenne che era necessario ammodernare la dotazione di caccia ai reparti della VVS basati fino a quel momento principalmente sul monoplano Polikarpov I-16 ed il biplano I-153 ed entrambi equipaggiati con motore radiale. A tale scopo emise una specifica per la fornitura di un velivolo di nuova generazione, caratterizzato da prestazioni complessive pi\u00f9 elevate, anche se non necessariamente pi\u00f9 armata ed agile dei precedenti, ed equipaggiato con motori 12 cilindri a V con raffreddamento a liquido che garantivano una potenza complessiva maggiore.\nGli uffici di progettazione (OKB) interpellati presentarono quattro modelli, tre dei quali vennero approvati ed avviati alla produzione in serie, il Lavochkin Gorbunov e Gudkov LaGG-3, lo Yakovlev Yak-1 ed il Mikoyan-Gurevich MiG-1.\nLo sviluppo iniziale dell'I-301, ridesignato in seguito Lavochkin Gorbunov Gudkov LaGG-1, il modello presentato dall'OKB Nr.301 diretto da Sem\u00ebn Alekseevi\u010d Lavo\u010dkin, ad una valutazione comparativa venne trovato suscettibile e bisognoso di miglioramenti tecnici ma grazie anche alla sua innovativa particolarit\u00e0 di costruzione, che sfruttava quasi interamente materiali non strategici, ne venne comunque ordinato un suo sviluppo bench\u00e9 il LaGG-1 non venne avviato alla produzione in serie. Anche il suo successore LaGG-3 continu\u00f2 a soffrire di una serie di problemi che si riflettevano sulle prestazioni complessive del velivolo in fase di combattimento, principalmente legate alla velocit\u00e0 massima, che negli esemplari di serie risultava anche di 40\u00a0km/h inferiore ai prototipi testati dalla VVS, risultando i pi\u00f9 pesanti tra i caccia di nuova generazione.\nLa poca fiducia nelle potenzialit\u00e0 del velivolo da parte dei piloti della VVS era riassunta nel nomignolo che gli assegnarono: con un gioco di parole, la sigla LaGG, identificativa dei progettisti Lavo\u010dkin, Gorbunov, e Gudkov divent\u00f2 \"lakirovanny garantirovanny grob\" (\"bara verniciata garantita\" - \u043b\u0430\u043a\u0438\u0440\u043e\u0432\u0430\u043d\u043d\u044b\u0439 \u0433\u0430\u0440\u0430\u043d\u0442\u0438\u0440\u043e\u0432\u0430\u043d\u043d\u044b\u0439 \u0433\u0440\u043e\u0431).\nSviluppo.\nMihail Ivanovi\u010d Gudkov, che assieme a Sem\u00ebn Lavo\u010dkin e Vladimir Petrovi\u010d Gorbunov aveva collaborato alla progettazione del velivolo, ritenne che per ovviare velocemente alle carenze del LaGG-3 si dovesse ricorrere ad un nuovo motore che era da poco diventato disponibile, il radiale a doppia stella Shvetsov ASh-82 (noto anche come M-82). La nuova unit\u00e0 gi\u00e0 sviluppava una potenza superiore al Klimov M-105; inoltre, a scapito di una superficie frontale leggermente superiore, godeva del vantaggio tipico dei motori con raffreddamento ad aria, ovvero che in caso di malfunzionamento di uno dei cilindri a causa di un colpo ricevuto da un avversario poteva continuare a funzionare anche se con potenza inferiore.\nFermamente convinto che la sua modifica avrebbe risolto la maggior parte dei problemi, Gudkov interpell\u00f2 direttamente Stalin per convincerlo della bont\u00e0 dell'idea ed avere l'autorizzazione di avviarne la produzione in serie.\nIl 25 agosto 1941 riusc\u00ec ad ottenere il motore ed iniziarono i lavori di conversione di un LaGG-3 per abbinare alla cellula la nuova unit\u00e0 motrice. Nell'occasione venne anche incrementata la potenza offensiva del velivolo adottando due mitragliatrici Berezin UBS calibro 12,7\u00a0mm e due cannoncini aeronautici ShVAK calibro 20\u00a0mm.\nIl velivolo, che assunse la designazione ufficiale Gu-82, venne portato in volo con successo il successivo 11 settembre dove si rilev\u00f2 che bench\u00e9 la velocit\u00e0 massima, attestata a 573\u00a0km/h, fosse di poco superiore al suo predecessore, l'autonomia ne risultava sensibilmente aumentata. Gudkov ritenne quindi di presentare i risultati a Stalin caldeggiando l'istituzione di una nuova linea di produzione, notizia che venne accolta con entusiasmo dai piloti che avevano la speranza di avere in dotazione un velivolo pi\u00f9 idoneo a combattere contro gli avversari della tedesca Luftwaffe. Tuttavia la commissione incaricata ritard\u00f2 talmente la data delle prove di volo che, avendo l'OKB di Lavo\u010dkin sviluppato per proprio conto una successiva variante del LaGG-3 con motore radiale, il La-5, che si rivel\u00f2 ben superiore, lo sviluppo del Gu-82 venne interrotto senza essere avviato alla produzione in serie."}
{"id": "3207220", "revid": "287204", "url": "https://it.wikipedia.org/wiki?curid=3207220", "title": "Chiesa di Sant'Elena (Verona)", "text": "La chiesa di Sant'Elena, gi\u00e0 chiesa dei Santi Giorgio e Zeno, \u00e8 un luogo di culto cattolico che sorge nel cuore del centro storico di Verona, adiacente alla Cattedrale; fa parte della diocesi di Verona.\nStoria.\nLa chiesa di Sant'Elena sorge in un'area che era precedentemente occupata dal pi\u00f9 antico luogo di culto cristiano di Verona, sorto nel IV secolo per opera di san Zeno, vescovo e futuro patrono della citt\u00e0. Questa antica basilica, di cui non si conosce l'antica denominazione e oggi nota con il nome di \"chiesa A\", si collocava all'interno del sistema viario romano, in prossimit\u00e0 del terzo cardo citrato sinistro, che fu per\u00f2 interrotto in un secondo momento dalla costruzione di una seconda basilica, nota con il nome di \"chiesa B\", la quale and\u00f2 a invadere anche una parte dell'area occupata dalla pi\u00f9 antica chiesa A; la chiesa A non venne tuttavia demolita, ma suddivisa in vani e riadattata ad altre funzioni, rimanendo cos\u00ec in uso.\nNell'VIII secolo venne realizzata e consacrata la nuova Cattedrale, costruita sul sito che occupa ancora oggi (anche se successivamente riedificata in forme nuove): \u00e8 a partire da questo momento che venne gradualmente abbandonata la chiesa B, probabilmente crollata a causa di un vasto incendio avvenuto nell'VIII secolo. Non molto dopo, nell'813, al Capitolo dei Canonici della Cattedrale venne riconosciuta la dipendenza dal patriarca di Aquileia invece che dal vescovo di Verona: \u00e8 in questo momento che il Capitolo, presieduto dall'arcidiacono Pacifico, decise di costruire sulle rovine dell'antica basilica zenoniana una chiesa dedicata ai Santi Giorgio e Zeno, popolarmente conosciuta con il nome di Sant'Elena, la quale venne consacrata tra l'842 e l'847 dal patriarca Andrea.\nL'edificio chiesastico venne danneggiato gravemente dal catastrofico terremoto di Verona del 1117, cui segu\u00ec la ricostruzione in forme romaniche e la riconsacrazione nel 1140 da parte del patriarca di Aquileia, Pellegrino. In questa chiesa, il 20 gennaio 1320, Dante Alighieri tenne la famigerata orazione latina \"Quaestio de aqua et terra\", evento ricordato da un'epigrafe posta in facciata. Sia la paternit\u00e0 della \"Quaestio\" che la presenza di Dante a Verona in quel periodo sono tuttavia controverse. \nNel XV secolo venne edificata la loggia esterna coperta da volte a crociera impostata su colonne, che allora proseguiva verso sud permettendo l'accesso diretto e coperto alla Cattedrale, finch\u00e9 nel 1625 non venne realizzata la sagrestia dei Canonici e quindi parzialmente demolita la loggia, di cui sopravvive solo la parte che fronteggia la facciata della chiesa di Sant'Elena. Ulteriore cambiamento avvenne nel 1573 quando l'abside, precedentemente semicircolare, venne trasformata a pianta quadrata su progetto dell'architetto Bernardino Brugnoli, cugino del pi\u00f9 noto Michele Sanmicheli; essa acquis\u00ec in questo modo l'aspetto definitivo.\nTra il 1960 ed il 1970 la chiesa venne sottoposta a indagini archeologiche, che riportarono alla luce le murature del presbiterio della gi\u00e0 citata chiesa A, la pi\u00f9 antica basilica di Verona.\nDescrizione.\nLa chiesa, inserita all'interno del complesso architettonico della Cattedrale di Verona, presenta una facciata a capanna orientata verso ovest, preceduta da una loggiato. Escluso quest'ultimo, di epoca pi\u00f9 tarda, la facciata presenta la tipica tecnica costruttiva dell'architettura romanica veronese, con corsi in mattoni di laterizio alternati a corsi in conci di tufo. Nella parte pi\u00f9 alta si apre un'ampia finestra e due piccoli occhi che illuminano l'interno della chiesa.\nLa pianta della chiesa \u00e8 ad aula unica, con lo spazio plebano separato dal presbiterio da una serie di tre gradini e da balaustra; questo spazio marcatamente longitudinale \u00e8 coperto da una struttura lignea con capriate a vista. Il presbiterio termina con una profonda abside quadrangolare, a cui si accede tramite un arco trionfale con sovrapposta trabeazione, terminante con un fondale piatto e coperta da una volta a botte con decorazione ad affresco a cassettoni, opera in stile rinascimentale di Bernardino Brugnoli. Nell'abside si trova l'altare maggiore, sovrastato dalla pala d'altare cinquecentesca di Felice Brusasorzi raffigurante la \"Madonna che porta il Bambino, con i Santi Stefano, Zeno, Giorgio ed Elena\". Nella zona centrale del presbiterio, inoltre, sono stati lasciati a vista i resti archeologici della prima basilica paleocristiana, consistenti nelle fondazioni dell'antica area absidale e in lacerti di pavimento a mosaico.\nLungo le pareti laterali dell'aula si trovano due altari situati in archi a tutto sesto modanati, ammodernati negli anni trenta del Settecento: in quello di destra si trova la pala raffigurante la \"Madonna col Bambino e i Santi Giovanni Nepomuceno, Elena e Caterina\" di Pietro Antonio Rotari, che sostitu\u00ec un precedente trittico di Antonio Badile; sulla sinistra l'altare opera dello scultore-architetto Giuseppe Antonio Schiavi, in cui si trova la pala raffigurante il \"Redentore, Angeli e i Santi Francesco di Sales e Filippo Neri\", opera del poco noto pittore veronese Giovanni Pietro Salvaterra.\nLungo la controfacciata, invece, si trova un vestibolo d'ingresso colonnato, sopra il quale trova spazio la cantoria. Oltre all'ingresso principale \u00e8 presente un secondo accesso sul lato sud del presbiterio, da dove si entra nel portico di Santa Maria Matricolare, che rappresenta uno spazio di passaggio comunicante con l'adiacente Cattedrale."}
{"id": "3207221", "revid": "177966", "url": "https://it.wikipedia.org/wiki?curid=3207221", "title": "Chiesa di San Domenico (Verona)", "text": "La chiesa di San Domenico \u00e8 un ex luogo di culto cattolico, dal 2010 evangelico luterano, che sorge nel quartiere di Cittadella a Verona.\nStoria.\nLe monache di San Domenico si trovavano originariamente al di fuori delle mura di Verona, tuttavia il complesso in cui risiedevano venne demolito nel 1517, quando la Repubblica di Venezia ordin\u00f2 l'abbattimento di tutti gli edifici presenti nel raggio di un miglio dalle mura cittadine; le monache acquistarono quindi un terreno in citt\u00e0, all'interno della Cittadella, per costruire un nuovo monastero. Il complesso, realizzato tra il 1537 e il 1543, and\u00f2 a formare un intero isolato lungo la strada che collegava la porta Rofiolo con il bastione di San Francesco. Dal 1543 le monache poterono prendere finalmente sede nel monastero terminato, la cui chiesa venne consacrata l'11 novembre 1554 dal vescovo di Verona Luigi Lippomano.\nLa chiesa venne completamente rinnovata a cavallo tra XVII e XVIII secolo quando fu sopraelevata, vennero dipinte le pareti e inserite opere pittoriche di pregio; altari e arredi cinquecenteschi andarono quindi perduti. Nel 1811, tuttavia, il monastero venne soppresso tramite decreto napoleonico e quindi demaniato: fu in questa occasione che Domenico Maboni acquist\u00f2 il monastero, composto dalla chiesa, dal convento, orti e un gruppo di diciassette edifici residenziali. Pochi anni dopo, tra il 1827 e il 1831, Leopoldina Naudet, fondatrice della congregazione delle sorelle della Sacra Famiglia, acquist\u00f2 da Maboni tutto il complesso che successivamente pass\u00f2 nuovamente di mano, ceduto al Comune di Verona che lo suddivise in vari lotti con diverse destinazioni, tra cui un istituto tecnico e sede dei vigili del fuoco prima, e della polizia municipale poi. Durante la seconda guerra mondiale il complesso sub\u00ec danni notevoli per cui sono rimasti completamente integri solamente il chiostro e la chiesa, mentre molti altri spazi sono stati rimaneggiati e ristrutturati nel corso degli anni.\nDal 2010 la chiesa \u00e8 divenuta sede della comunit\u00e0 evangelica luterana di Verona e Gardone, facente parte della Chiesa evangelica luterana in Italia.\nDescrizione.\nQuesto piccolo gioiello del barocco veronese si trova nel quartiere di Cittadella, in via del Pontiere, non distante da dove l'Adigetto sfociava nel fiume Adige e dal punto in cui si trova la tomba di Giulietta. L'austera facciata a capanna della chiesa \u00e8 visibile dalla strada, tuttavia l'accesso al sagrato avviene tramite un piccolo portale in pietra realizzato durante la ristrutturazione del XVII-XVIII secolo. Esso \u00e8 caratterizzato dalla statua di San Domenico situata in una nicchia e realizzata da Orazio Marinati, scultore attivo, oltre che a Verona, a Bassano del Grappa e Vicenza.\nLo spazio interno, ad aula unica, \u00e8 caratterizzato dagli altari realizzati sempre durante i lavori di ristrutturazione di et\u00e0 moderna, opera del lapicida e architetto Francesco Marchesini, oltre che dal ricco apparato decorativo pittorico, costituito dalla volta affrescata dal figlio di Marchesini, Alessandro, che raffigur\u00f2 la \"Gloria di san Domenico\", e dalle pareti su cui Antonio Zanoni affresc\u00f2 dei partiti architettonici entro i quali sono stati lasciati ampi spazi per un ciclo di otto dipinti dedicati al Santo titolare della chiesa: il dipinto di gusto francese raffigurante il \"Miracolo del Pesce\" di Ludovico Dorigny, il pi\u00f9 anziano fra gli artisti che qui operarono; la \"Predica di san Domenico alle donne eretiche\" di Sante Prunati; \"Guarigione di Napoleon Orsini caduto da cavallo\" di Antonio Balestra, oggi al museo civico di Castelvecchio; \"San Domenico che risuscita un fanciullo\" di Simone Brentana; \"San Domenico che salva un edificio che crolla\" di Odoardo Perini; \"San Domenico che flagellandosi caccia i demoni\" di Paolo Pannelli; \"San Domenico che brucia i libri eretici\" di Michelangelo Prunati, figlio di Sante; \"Santi Domenico e Orsola\", sempre di Sante Prunati."}
{"id": "3207222", "revid": "1160255", "url": "https://it.wikipedia.org/wiki?curid=3207222", "title": "Chiesa di San Paolo (Verona)", "text": "La chiesa di San Paolo, conosciuta anche con il nome di chiesa di San Paolo in Campo Marzio ma pi\u00f9 correttamente chiesa di Conversione di San Paolo, \u00e8 un luogo di culto cattolico che sorge nel quartiere di Veronetta a Verona; si tratta di una chiesa parrocchiale facente parte del vicariato di Verona Centro nell'omonima diocesi.\nStoria.\nUna chiesetta romanica, che inizialmente era soggetta alla giurisdizione dei Canonici della Cattedrale di Verona, venne edificata nell'XI secolo e dedicata ai Santi Pietro e Paolo, ma gi\u00e0 sul finire del secolo successivo venne ampliata, come descritto in una lapide che era presente sull'architrave del portale d'accesso (andato perduto): \u00abNell'anno 1188, nel sereno mese di aprile, essendo vescovo Riprando e parroco Rainaldo, si cominci\u00f2 a costruire e a riedificare il tempio che vedi\u00bb. Di nuovo nel 1289 si svolsero lavori importanti, di cui il pi\u00f9 dispendioso port\u00f2 alla costruzione del campanile.\nAll'inizio del XVI secolo venne realizzata la pregevole cappella rinascimentale commissionata dalla famiglia Marogna che affid\u00f2 l'esecuzione degli affreschi a Paolo Farinati e della pala d'altare al Veronese. Nel XVIII secolo vi fu per\u00f2 la trasformazione principale, quando tra il 1740 e il 1768 la chiesa venne ristrutturata su progetto dell'architetto Alessandro Pompei, che le fece assumere forme neoclassiche.\nL'8 marzo 1945, durante un bombardamento aereo della seconda guerra mondiale, l'edificio chiesastico venne quasi completamente distrutto: sopravvissero all'evento solo la facciata, una parte della parete destra e la zona dell'abside. Nel 1948 venne ricostruita con le forme precedenti grazie all'intervento del Genio Civile e il 24 aprile riaperta al culto.\nDescrizione.\nLa facciata a capanna della chiesa si presenta in stile neoclassico e suddivisa in due fasce orizzontali da una massiccia trabeazione. La fascia inferiore \u00e8 scandita da sei paraste ioniche che poggiano sul basamento lapideo, mentre la fascia superiore presenta quattro paraste corinzie che reggono la trabeazione e il frontone dentati. Nella fascia inferiore si trova il portale d'ingresso, sormontato da un piccolo timpano, mentre in quella superiore si trovano al centro una grande finestra che illumina lo spazio interno e ai lati due nicchie, ove si trovavano un tempo le statue dei santi Pietro e Paolo, opera dello scultore Giovanni Angelo Finali.\nProprio al lato della facciata si innalza il campanile a pianta quadrata, alto all'incirca venti metri ma piuttosto tozzo. L'unico elemento di spicco \u00e8 la cella campanaria, in quanto il fusto \u00e8 intonacato come il resto della chiesa: la cella \u00e8 delimitata in basso da una fascia in pietra e in alto da una cornice, sempre in pietra, modanata, tra le quali si aprono quattro finestre bifore, una per ogni lato.\nLa chiesa \u00e8 caratterizza da un'aula rettangolare a navata unica, con presbiterio rialzato di tre gradini rispetto al resto dello spazio. Lungo le pareti laterali si aprono ben dieci cappelle, cinque per ogni lato, di cui le maggiori si trovano in prossimit\u00e0 del presbiterio: la cappella Giusti, a sinistra, e la cappella Marogna, sulla destra. Oltre che dalle cappelle cui si accede tramite archi a tutto sesto, queste pareti sono scandite da paraste corinzie, su cui si poggia la trabeazione sommitale. L'aula e il presbiterio hanno coperture in incannucciato a volta a botte costolonate e unghiate in corrispondenza delle aperture.\nElemento di grande valore \u00e8 la cappella rinascimentale della famiglia Marogna, cui si accede tramite un vestibolo rettangolare e il cui ingresso \u00e8 segnato da una balaustra e da due colonne corinzie. Il monumentale ingresso \u00e8 previsto tramite un arco trionfale in pietra tenera, mentre lo spazio della cappella si sviluppa su due campate voltate. Sulla parete di fondo si trova la pala detta \"argentea\" poich\u00e9 giocata sui toni del grigio (ma anche del bruno), opera del noto artista Paolo Caliari, pi\u00f9 famoso come il \"Veronese\": la tela, dipinta nel 1565, rappresenta la \"Madonna, il Battista e Sant'Antonio da Padova che presenta i due donatori Marogna\". Gli affreschi delle volte e delle pareti furono invece eseguiti da Paolo Farinati nel 1569, con richiami o comunque influenze da parte delle opere di Michelangelo e del Parmigianino.\nA terminare la chiesa, infine, posto sul fondale dell'abside piatto, si trova una pala di Giovanni Caroto, datata e firmata con un \"\u00abMDXIII Joannes\u00bb\", rappresentante la \"Madonna in trono col Bambino sulle ginocchia e ai lati i Santi Pietro e Paolo\". Le figure sono sistemate sotto un porticato rinascimentale dotato di un'accentuata prospettiva."}
{"id": "3207227", "revid": "857138", "url": "https://it.wikipedia.org/wiki?curid=3207227", "title": "\u00daherce", "text": "\u00daherce pu\u00f2 riferirsi a diversi toponimi della Repubblica Ceca:"}
{"id": "3207230", "revid": "1543377", "url": "https://it.wikipedia.org/wiki?curid=3207230", "title": "Kathleen Kennedy Townsend", "text": "Biografia.\nFiglia primogenita di Bob Kennedy e di sua moglie Ethel Skakel, a Kathleen fu imposto il nome della sua zia paterna Kathleen Agnes, marchesa di Hartington, sorella di suo padre Bob e di John Fitzgerald, futuro presidente degli Stati Uniti.\nIntraprese ad Harvard gli studi di giurisprudenza, che successivamente perfezion\u00f2 ad Albuquerque all'Universit\u00e0 del Nuovo Messico, da cui usc\u00ec laureata nel 1978.\nNel 1986 si candid\u00f2 alla Camera dei Rappresentanti, ma fu sconfitta da Helen Delich Bentley, divenendo cos\u00ec la prima Kennedy a perdere un'elezione.\nIn seguito, nel 1994, partecip\u00f2 alle elezioni governatoriali del Maryland, candidandosi come vice di Parris Glendening.\nI due si scontrarono in una lotta molto serrata contro Ellen Sauerbrey e alla fine vinsero.\nNel 1998 la Sauerbrey si candid\u00f2 nuovamente contro Glendening e la Kennedy ma fu sconfitta per la seconda volta.\nNel 2002 la Kennedy decise di candidarsi a Governatore, ma fu sconfitta da Robert Ehrlich, nonostante il Maryland fosse uno Stato prettamente Democratico.\nFu dunque duramente criticata da alcuni compagni di partito.\nIn occasione delle Presidenziali del 2008, la Kennedy, insieme ai fratelli Robert e Kerry ha sostenuto la candidatura di Hillary Clinton, ma dopo la sua sconfitta ha appoggiato Barack Obama.\nKathleen Kennedy Townsend \u00e8 uno dei vicepresidenti della Conferenza Mondiale \"Science for Peace\" che si tiene ogni anno a Milano presso l'Universit\u00e0 Luigi Bocconi\nVita privata.\nNel 1973 Kennedy spos\u00f2 David Lee Townsend oggi membro di facolt\u00e0 presso il St. John's College ad Annapolis. con cui ebbe quattro figlie, Meaghan (1977-), Maeve Fahey (1979-2020), Rose Katherine (1983-) e Kerry Sophia (1991-)."}
{"id": "3207231", "revid": "767487", "url": "https://it.wikipedia.org/wiki?curid=3207231", "title": "The Story of a Story", "text": "The Story of a Story \u00e8 un cortometraggio muto del 1915 diretto da Tod Browning.\nTrama.\nUn uomo sogna che una coppia, di dubbia moralit\u00e0, esca da un libro e agisca nella realt\u00e0. Poi, i due, rimpiccioliscono e tornano tra le pagine da cui sono usciti. Il libro prende fuoco e si vedono due piccole figure che gesticolano chiedendo aiuto.\nProduzione.\nIl film fu prodotto dalla Majestic Motion Picture Company.\nDistribuzione.\nDistribuito dalla Mutual Film, il film usc\u00ec nelle sale cinematografiche USA il 20 aprile 1915."}
{"id": "3207232", "revid": "599013", "url": "https://it.wikipedia.org/wiki?curid=3207232", "title": "\u00dan\u011btice", "text": "\u00dan\u011btice pu\u00f2 riferirsi a diversi toponimi della Repubblica Ceca:"}
{"id": "3207233", "revid": "745179", "url": "https://it.wikipedia.org/wiki?curid=3207233", "title": "IMDb Top 250", "text": ""}
{"id": "3207234", "revid": "857138", "url": "https://it.wikipedia.org/wiki?curid=3207234", "title": "\u00dast\u00ed", "text": "\u00dast\u00ed pu\u00f2 riferirsi a diversi toponimi della Repubblica Ceca:"}
{"id": "3207235", "revid": "767487", "url": "https://it.wikipedia.org/wiki?curid=3207235", "title": "The Spell of the Poppy", "text": "The Spell of the Poppy \u00e8 un cortometraggio muto del 1915 diretto da Tod Browning.\nTrama.\nManfredi \u00e8 un giovane musicista oppiomane che lavora come pianista in un locale cinese. Un ricco turista si interessa a lui e gli paga gli studi all'estero. Prima di partire, Manfredi promette a Zuletta che la sposer\u00e0 al suo ritorno. Ma, quando torna, il giovane - sempre sotto gli influssi della droga - si proclama un genio e abbandona Zuletta per corteggiare Margery Rodi, una sua studentessa di musica, ragazza della buona societ\u00e0. Influenzata da Manfredi, anche lei comincia a fumare l'oppio. John Hale, il fidanzato di Margery, \u00e8 un agente dell'antidroga. Scopre, attraverso la vendicativa Zuletta, i traffici di Manfredi e riesce a salvare la fidanzata prima che sia troppo tardi.\nProduzione.\nIl film fu prodotto dalla Majestic Motion Picture Company.\nDistribuzione.\nDistribuito dalla Mutual Film, il film usc\u00ec nelle sale cinematografiche USA il 9 maggio 1915."}
{"id": "3207238", "revid": "767487", "url": "https://it.wikipedia.org/wiki?curid=3207238", "title": "The Electric Alarm", "text": "The Electric Alarm \u00e8 un cortometraggio muto del 1915 diretto da Tod Browning.\nProduzione.\nIl film fu prodotto da H.E. Aitken per la Majestic Motion Picture Company.\nDistribuzione.\nDistribuito dalla Mutual Film, il film usc\u00ec nelle sale cinematografiche USA il 18 maggio 1915."}
{"id": "3207239", "revid": "402432", "url": "https://it.wikipedia.org/wiki?curid=3207239", "title": "Kivio", "text": ""}
{"id": "3207240", "revid": "767487", "url": "https://it.wikipedia.org/wiki?curid=3207240", "title": "Hans Aichele", "text": "Biografia.\nAi IV Giochi olimpici invernali (edizione disputatasi nel 1936 a Garmisch-Partenkirchen, Germania) vinse la medaglia d'argento nel Bob a 4 con i connazionali Reto Capadrutt, Fritz Feierabend e Hans B\u00fctikofer partecipando per la Svizzera I, superando la nazionale britannica (bronzo). Meglio di loro la Svizzera II (medaglia d'oro).\nIl tempo totalizzato fu di 5:22,73, poco pi\u00f9 rispetto ai britannici con 5:23,41 (mentre l'altra nazionale svizzera percorse il tragitto in 5:19,85.)\nVinse la medaglia di bronzo ai campionati mondiali del 1937 nel bob a due."}
{"id": "3207242", "revid": "729019", "url": "https://it.wikipedia.org/wiki?curid=3207242", "title": "Maben", "text": "Maben \u00e8 una citt\u00e0 (\"town\") degli Stati Uniti d'America, situata nelle contee di Oktibbeha e di Webster, nello Stato del Mississippi.\nLa cittadina nel 1923 ospit\u00f2 per un breve periodo il noto aviatore Charles Lindbergh, a quel tempo un giovane pilota alle prime esperienze di volo. Arrivato a bordo del suo primo aeremobile un Curtiss JN-4 \"Jenny\" a seguito di un'avaria, durante la sua permanenza a Maben, Lindbergh trasport\u00f2 per brevi giri turistici a pagamento, numerosi e increduli cittadini."}
{"id": "3207243", "revid": "767487", "url": "https://it.wikipedia.org/wiki?curid=3207243", "title": "The Living Death", "text": "The Living Death \u00e8 un cortometraggio muto del 1915 diretto da Tod Browning.\nProduzione.\nIl film fu prodotto dalla Majestic Motion Picture Company.\nDistribuzione.\nDistribuito dalla Mutual Film, il film - un cortometraggio in due bobine - usc\u00ec nelle sale cinematografiche USA il 6 giugno 1915."}
{"id": "3207244", "revid": "767487", "url": "https://it.wikipedia.org/wiki?curid=3207244", "title": "The Burned Hand", "text": "The Burned Hand \u00e8 un cortometraggio muto del 1915 diretto da Tod Browning.\nProduzione.\nIl film fu prodotto dalla Majestic Motion Picture Company.\nDistribuzione.\nDistribuito dalla Mutual Film Corporation, il film usc\u00ec nelle sale cinematografiche USA il 13 giugno 1915."}
{"id": "3207245", "revid": "451735", "url": "https://it.wikipedia.org/wiki?curid=3207245", "title": "Moreno Sfiligoi", "text": "Carriera.\nIl suo debutto nel basket professionistico avviene con la casacca della citt\u00e0 nat\u00eca, quella Gorizia con cui gioc\u00f2 fino al 1986 disputando nel frattempo tre stagioni nella massima serie.\nLa carriera di Sfiligoi prosegue in A2 a Mestre (dove rimane un anno) e a Verona, formazione con cui ottiene una promozione dalla B1 alla A2. Terminata l'esperienza veronese approda alla Fortitudo Bologna, tornando cos\u00ec a calcare i parquet di A1. Altra promozione in A2 al termine dell'anno 1990-91, questa volta con i colori del Basket Rimini.\nChiude la carriera facendo ritorno a Gorizia, che nel frattempo era scesa in B1, contribuendo alla riconquista della seconda serie avvenuta nel 1994."}
{"id": "3207249", "revid": "767487", "url": "https://it.wikipedia.org/wiki?curid=3207249", "title": "The Woman from Warren's", "text": "The Woman from Warren's \u00e8 un cortometraggio del 1915 diretto da Tod Browning.\nProduzione.\nIl film fu prodotto dalla Majestic Motion Picture Company.\nDistribuzione.\nDistribuito dalla Mutual Film, il film - un cortometraggio in due bobine - usc\u00ec nelle sale cinematografiche USA il 20 giugno 1915."}
{"id": "3207254", "revid": "767487", "url": "https://it.wikipedia.org/wiki?curid=3207254", "title": "Little Marie", "text": "Little Marie \u00e8 un cortometraggio muto del 1915 diretto da Tod Browning.\nProduzione.\nIl film fu prodotto dalla Reliance Film Company nel 1915.\nDistribuzione.\nDistribuito dalla Mutual Film, il film - un cortometraggio in due bobine - usc\u00ec nelle sale il 3 luglio 1915.\nNon si conoscono copie ancora esistenti della pellicola che viene considerata presumibilmente perduta."}
{"id": "3207255", "revid": "247222", "url": "https://it.wikipedia.org/wiki?curid=3207255", "title": "Leg End", "text": "Leg End (talvolta chiamato anche \"Legend\") \u00e8 il primo album del gruppo prog\u2014rock britannico Henry Cow, pubblicato nell'agosto 1973.\nFormazione.\nMusicisti aggiunti\nNote aggiuntive"}
{"id": "3207256", "revid": "38120", "url": "https://it.wikipedia.org/wiki?curid=3207256", "title": "San Giovanni Battista (Caravaggio Borghese)", "text": "Il San Giovanni Battista \u00e8 un dipinto di Caravaggio, realizzato nel 1610.\nStoria e descrizione.\nIl dipinto viene realizzato nella primavera del 1610 a Napoli per il Cardinale Scipione Borghese, affinch\u00e9 egli potesse restituirgli la libert\u00e0 negatagli con la condanna a morte da lui firmata. Nonostante gli inventari si riferiscano al dipinto come a un San Giovanni Battista, \u00e8 stato dimostrato che il quadro raffigura invece un Buon Pastore, che chiede al Borghese, pastore della Chiesa, di perdonare il pittore, rappresentatosi come pecorella smarrita che torna alla vite eucaristica.\nLa posizione del personaggio allude chiaramente alla firma richiesta da Caravaggio al Cardinale, allora ministro di Giustizia, con la posizione delle mani, che tengono uno stelo di canna, strumento scrittorio. La presa a forbice allude infine al fatto che la mano sinistra, quella negativa, che aveva precedentemente firmato la condanna a morte per l'omicidio del Tomassoni, cancella la condanna firmando una nuova grazia, aiutata dalla mano positiva della misericordia, la destra, che ne stringe il polso.\nNon ci sono esemplari di verbasco nell'avampiano dell'opera, n\u00e9 altri elementi iconografici che permettano di riconoscere il soggetto del dipinto come San Giovanni Battista giovane, nel deserto. L'ovino raffigurato \u00e8 stato invece identificato da Marco Masseti con un esemplare di pecora appenninica, che presenta le corna anche nel genere femminile.\nIl dipinto non fu esposto inizialmente nella Galleria Borghese, ma nel Palazzo Borghese di Ripetta, forse per nasconderlo, dopo la morte di Caravaggio, che muore per recuperare questo lasciapassare per la vita, a Porto Ercole, dopo che il quadro era stato portato l\u00ec dalla feluca che lo trasportava a Roma. Arrestato al porto di Palo, Caravaggio non ha preso il prezioso carico e, invece di proseguire per Roma, prende la pericolosa decisione di inseguire il dipinto, dono diplomatico che gli avrebbe fruttato il perdono."}
{"id": "3207257", "revid": "110157", "url": "https://it.wikipedia.org/wiki?curid=3207257", "title": "Tanya Wilson", "text": "Carriera.\nNel 1969 la Wilson si piazza al terzo posto del concorso Miss Nevada a cui partecipa anche nel 1970. Dopo essersi trasferita ad Honolulu Tanya Wilson partecipa e vince il titolo di Miss Hawaii nel 1972 e due settimane dopo rappresenta il proprio stato a Miss USA 1972. La Wilson viene incoronata Miss USA 1972 dalla Miss uscente, Michele McDonald. La Wilson \u00e8 stata la seconda rappresentante delle Hawaii a vincere il titolo. In venti anni di storia del concorso, si tratt\u00f2 della prima volta che il concorso si teneva al di fuori degli Stati Uniti.\nL'evento fu per\u00f2 funestato dall'esplosione di una bomba all'interno dell'hotel in cui si teneva il concorso, che costrinse gli organizzatori a cancellare alcuni eventi legati al concorso, ma non provoc\u00f2 alcun ferito.\nLa Wilson rappresent\u00f2 gli Stati Uniti a Miss Universo 1972, due mesi dopo la vittoria a Miss USA. Wilson arriv\u00f2 sino alle semifinali del concorso, che fu vinto dall'australiana Kerry Anne Wells.\nA causa della vittoria del titolo di Miss USA, Tanya Wilson fu costretta a fidanzare il proprio matrimonio. Lei ed il suo fidanzato progettarono quindi di sposarsi nel giugno 1973 dopo aver passato la corona di Miss USA ad una nuova rappresentante."}
{"id": "3207259", "revid": "3115", "url": "https://it.wikipedia.org/wiki?curid=3207259", "title": "EVS Broadcast Equipment", "text": "EVS Broadcast Equipment, comunemente conosciuta come EVS, \u00e8 una azienda specializzata nella produzione di video server per produzioni televisive. I suoi prodotti sono diventati uno standard di riferimento: XT3 video server rende possibile la creazione, il montaggio, il trasferimento e la messa in onda di contenuti audio-video; XT3 \u00e8 forse il sistema video server pi\u00f9 utilizzato per la riproposizione di replay durante eventi sportivi. Ogni giorno circa 5,000 operatori utilizzano prodotti EVS nelle loro produzioni televisive. EVS ha raggiunto importanti traguardi nella ricerca di migliori compressioni audio-video e nella elaborazione delle immagini, come ad esempio la aggiunta di metadati, cercando di mantenere la sua posizione di riferimento nella migrazione dall'analogico al digitale delle produzioni televisive. EVS ha sede a Liegi in Belgio.\nProduzione Televisiva Tapeless.\nIl palinsesto delle reti televisive \u00e8 fatto principalmente di immagini registrate precedentemente alla messa in onda che, fino a poco tempo fa, venivano riversate su nastri. Gradualmente il montaggio lineare (o editing su nastro) \u00e8 stato sostituito da supporti digitali e l'editing non lineare \u00e8 diventato sempre pi\u00f9 presente sino ad arrivare ai nostri giorni, dove la tecnologia digitale sul disco rigido (non lineare, per definizione) \u00e8 l'alternativa pi\u00f9 comune.\nSe da un lato si conferma la tendenza ad una migrazione verso questa tecnologia dall'altro ci vorranno ancora 5 o 6 anni per portare il livello di penetrazione disco rigido dal 30% al 70%. Le reti televisive hanno iniziato la migrazione a sistemi tapeless a partire alla fine del 1990.\nStoria della azienda.\nEVS \u00e8 stata co-fondata nel 1994 da Pierre L'Hoest e Laurent Minguet. Tre anni dopo, l'azienda ha investito circa il 30% del suo capitale in fondi privati, una somma di circa 4 milioni di euro. Nel 1998, EVS \u00e8 stata ammessa in borsa con una quotazione iniziale EUR 14.8 per azione ed il suo valore \u00e8 stato stimato in 204 milioni di euro.\n In quello stesso anno, EVS ha acquisito VSE, una azienda di specializzata nella programmazione, guidata da Michel Counson. In tale operazione, VSE ha ricevuto azioni EVS per un valore approssimativo di 4,5 milioni di euro. Da allora EVS \u00e8 diventata azienda di riferimento per lo sviluppo di prodotti basati su tecnologie di registrazione digitale su video server per eventi sportivi in diretta.\nI prodotti EVS sono utilizzati principalmente su Regie mobili (OBvan), e permettono di registrare e riprodurre immagini di altissima qualit\u00e0. Prima azienda ad introdurre un disco rigido nel campo delle registrazioni di immagini audio-video, EVS ha rivoluzionato la registrazione digitale professionale, fino a quel momento basata sul tradizionale nastro magnetico con Sony e Panasonic a dominare quella sezione di mercato. Dopo essersi consolidata come azienda di riferimento nel settore delle produzioni televisive a carattere sportivo, nel 2002 EVS ha ampliato la sua gamma di prodotti per poter aprire il suo mercato anche alla produzioni televisive da studio. Una mossa strategica che ha generato profitti per un +40%.\nNel 2001, Laurent Minguet lascia il suo ruolo per ricoprire la carica di direttore. Tre anni dopo, si dimette.\nInoltre EVS ha fondato nel 2004 XDC (diventata Dcinex), una azienda all'avanguardia nello sviluppo di sistemi di trasmissione in alta definizione per sale cinematografiche. Nel 2014 EVS ha ceduto la propria partecipazione a Dcinex.\nPierre Lhoest, in seguito alla riunione del Consiglio di Amministrazione tenutasi il 15 settembre del 2011, decide di lasciare il ruolo di amministratore delegato e direttore. Durante un breve periodo transitorio EVS viene gestita dal consiglio di amministrazione.\nNel 2012, EVS nomina Joop JANSSEN come amministratore delegato. Il 10 ottobre 2014 il Consiglio di Amministrazione, di comune accordo con Joop Janssen decidono di porre fine alla sua carica di amministratore delegato. Muriel De Lathouwer, che presiede il Comitato Strategico della azienda, nonch\u00e9 membro del Consiglio di amministrazione di EVS, viene nominato presidente del Comitato esecutivo ad interim.\nAlla EVS sono stati conferiti molti premi internazionali."}
{"id": "3207260", "revid": "729019", "url": "https://it.wikipedia.org/wiki?curid=3207260", "title": "Macon (Mississippi)", "text": "Macon \u00e8 una citt\u00e0 (\"city\") degli Stati Uniti d'America, capoluogo della contea di Noxubee, nello Stato del Mississippi."}
{"id": "3207262", "revid": "212348", "url": "https://it.wikipedia.org/wiki?curid=3207262", "title": "Helen Delich Bentley", "text": "Biografia.\nDi origine serba, per ben due volte, nel 1980 e nel 1982, tent\u00f2 di conquistare un seggio alla Camera, ma fu sconfitta. Ci riprov\u00f2 nel 1984 e riusc\u00ec a vincere le elezioni contro Kathleen Kennedy Townsend, figlia di Robert Kennedy. Mantenne l'incarico per quattro mandati, finch\u00e9 nel 1994 si candid\u00f2 alle primarie per Governatore del Maryland. Nonostante l'appoggio del governatore uscente (un Democratico), la Bentley fu sconfitta dalla conservatrice Ellen Sauerbrey, che tuttavia perse le elezioni generali.\nNel 2002 prov\u00f2 a riprendersi il seggio alla Camera dei Rappresentanti, ma fu sconfitta dal Democratico Dutch Ruppersberger.\nDa allora la Bentley ha abbandonato la politica attiva, occupandosi della sua societ\u00e0, la \"Helen Delich Bentley &amp; Associates, Inc.\" e dedicandosi di tanto in tanto a delle consulenze governative."}
{"id": "3207265", "revid": "767487", "url": "https://it.wikipedia.org/wiki?curid=3207265", "title": "Hans B\u00fctikofer", "text": "Era il cugino di Reto Capadrutt, anch'egli bobbista di livello internazionale.\nBiografia.\nAi IV Giochi olimpici invernali (edizione disputatasi nel 1936 a Garmisch-Partenkirchen, Germania) vinse la medaglia d'argento nel Bob a 4 con i connazionali Hans Aichele, Fritz Feierabend e il cugino Reto Capadrutt partecipando per la Svizzera I, superando la nazionale britannica (bronzo). Meglio di loro la Svizzera II (medaglia d'oro).\nIl tempo totalizzato fu di 5:22,73, con un distacco di meno di un secondo rispetto ai britannici con 5:23,41 (mentre l'altra nazionale svizzera percorse il tragitto in 5:19,85). Non \u00e8 nota la data della sua morte."}
{"id": "3207266", "revid": "356724", "url": "https://it.wikipedia.org/wiki?curid=3207266", "title": "XT(2)", "text": ""}
{"id": "3207267", "revid": "729019", "url": "https://it.wikipedia.org/wiki?curid=3207267", "title": "Madison (Mississippi)", "text": "Madison \u00e8 una citt\u00e0 (\"city\") degli Stati Uniti d'America, situata nella contea di Madison, nello Stato del Mississippi."}
{"id": "3207272", "revid": "1543377", "url": "https://it.wikipedia.org/wiki?curid=3207272", "title": "Frederick McEvoy", "text": "Biografia.\nSoprannominato \"Suicide Freddie\" nato in Australia studi\u00f2 nella scuola gesuita di Stonyhurst. Ai IV Giochi olimpici invernali (edizione disputatasi nel 1936 a Garmisch-Partenkirchen, Germania) vinse la medaglia di bronzo nel Bob a 4 con i connazionali James Cardno, Guy Dugdale e Charles Patrick Green partecipando per l'Inghilterra, le altre posizioni furono occupate dalle due nazionali svizzere.\nIl tempo totalizzato fu di 5:23,41 poco pi\u00f9 di un secondo rispetto ai britannici con 5:22,73 (mentre l'altra nazionale svizzera percorse il tragitto in 5:19,85).\nAi mondiali vinse 3 medaglie d'oro e due d'argento:\nCinema.\nHa recitato in ruoli secondari nel film \"Il canto del deserto\" di Robert Florey e nel musical \"Thank Your Lucky Stars\" di David Butler, entrambi del 1943."}
{"id": "3207273", "revid": "3115", "url": "https://it.wikipedia.org/wiki?curid=3207273", "title": "Gortynia", "text": "Gortynia o Gordynia o Gortynium era un'antica citt\u00e0 della regione storica della Bottiea nella Macedonia meridionale. La citt\u00e0 si trovava lungo la riva destra del fiume Axios nel nord-est della regione, presso il confine con la Paionia.\nNei testi antichi vi sono diversi riferimenti a Gortynia:"}
{"id": "3207275", "revid": "30610", "url": "https://it.wikipedia.org/wiki?curid=3207275", "title": "Grande intestino", "text": ""}
{"id": "3207285", "revid": "767487", "url": "https://it.wikipedia.org/wiki?curid=3207285", "title": "The Window of Dreams", "text": "The Window of Dreams \u00e8 un cortometraggio muto del 1916 diretto da Howard M. Mitchell. Il film, prodotto dalla Thanhouser Film Corporation e distribuito dalla Mutual Film, usc\u00ec nelle sale il 15 giugno 1916. Fu il debutto cinematografico per la ventenne Betty Lawson che in seguito William Fox avrebbe tentato di lanciare come \"la seconda Mary Pickford\".\nProduzione.\nIl film fu prodotto dalla Thanhouser Film Corporation.\nDistribuzione.\nDistribuito dalla Mutual, il film - un cortometraggio di tre bobine - usc\u00ec nelle sale cinematografiche statunitensi il 15 giugno 1916."}
{"id": "3207286", "revid": "22475", "url": "https://it.wikipedia.org/wiki?curid=3207286", "title": "Un dio assente", "text": "Un dio assente. Monologo a due voci \u00e8 un libro pubblicato nel 2006 per la cura di Antonio Attisani e Marco Dotti che riporta un \"colloquio\" a due tra Carmelo Bene e Umberto Artioli registrato tra la fine del 1988 e l'inizio del 1989. Il dialogo, ovvero il \"monologo a due voci\", anche se con intento documentale, \u00e8 alquanto informale e libero, abbracciando temi inerenti soprattutto al teatro (e all'arte in genere), e arrivando a toccare argomenti, in un modo o nell'altro ad esso correlati, attinenti soprattutto al campo della filosofia e della religione. Durante l'incalzante conversazione vengono fuori, inevitabilmente, i nomi e i lavori di personaggi come Pierre Klossowski, Gilles Deleuze, Michel Foucault, Sigmund Freud, Jacques Lacan, Franz Kafka, Emil Cioran ecc.\nLa trascrizione delle registrazioni di questa lunga conversazione, intavolata fra due personalit\u00e0 di una consistente levatura culturale e professionale, si svolge in piena fase della macchina attoriale, che vede Carmelo Bene coinvolto nell'allestimento della seconda edizione della \"Cena delle beffe\" di Sem Benelli. Nel discorso vengono fuori dei dettagli molto importanti riguardo a questo \"work in regress\", come lo definisce C. B., in merito allo sviluppo del teatro beniano di questo periodo. Veniamo cos\u00ec a sapere, tra l'altro, delle novit\u00e0 importanti di questa sua seconda edizione della \"Cena delle beffe\", considerata dal geniale artista come un suo...\nStruttura del libro.\nOltre alla lunga registrazione della conversazione di \"Un dio assente\", il libro comprende inoltre:"}
{"id": "3207289", "revid": "1566286", "url": "https://it.wikipedia.org/wiki?curid=3207289", "title": "Serena Michelotti", "text": "Biografia.\nAllieva del Centro sperimentale di cinematografia di Roma si diploma nel 1955, iniziando a lavorare nel cinema storico e in costume. \u00c8 morta all'et\u00e0 di 76 anni.\n\u00c8 stata la voce di Agnes Skinner dalla quinta alla ventunesima stagione de \"I Simpson\"."}
{"id": "3207292", "revid": "125365069", "url": "https://it.wikipedia.org/wiki?curid=3207292", "title": "Milleluci (singolo Paola &amp; Chiara)", "text": "Milleluci \u00e8 un singolo del duo pop italiano Paola &amp; Chiara, pubblicato il 15 ottobre 2010 dalle etichette Trepertre e Carosello.\nIl brano \u00e8 stato scritto da Virginio Simonelli con le stesse Paola &amp; Chiara e, insieme al precedente singolo \"Pioggia d'estate\", ha anticipato la pubblicazione dell'ottavo album (settimo di inediti) delle artiste, anch'esso intitolato \"Milleluci\" e uscito il 9 novembre successivo.\nIl videoclip del brano \u00e8 ambientato per le strade di Londra durante le ore notturne e mattutine."}
{"id": "3207295", "revid": "122771900", "url": "https://it.wikipedia.org/wiki?curid=3207295", "title": "EHF European League (maschile)", "text": "La EHF European League \u00e8 la seconda competizione europea di pallamano maschile per club in ordine di importanza dopo la Champions League. \u00c8 organizzata dall'EHF ed \u00e8 riservata ai club meglio piazzati nei campionati di massima divisione appartenenti alle Federazioni di pallamano affiliate alla EHF; essa vide la luce nel 1981.\nA oggi, THW Kiel, Frisch Auf G\u00f6ppingen e SC Magdeburgo sono le squadre che vantano pi\u00f9 titoli vinti con 4 trofei.\nAttuale club detentore della coppa \u00e8 il SC Magdeburgo che ha battuto in finale il F\u00fcchse Berlino per 28-25.\nStoria.\nLa IHF Cup venne istituita nel 1981 dalla International Handball Federation; il primo titolo fu vinto dal VfL Gummersbach.\nNel 1993 il torneo viene ridenominato EHF Cup e l'organizzazione pass\u00f2 in seno alla European Handball Federation.\nDalla stagione 2012-2013 la competizione si \u00e8 fusa con la Coppa delle Coppe cambiando il formato di svolgimento della stessa.\nNel 2020 la EHF vara una riforma delle coppe europee: la EHF Cup viene ridenominata European League e mantiene il formato che era in uso dal 2012.\nFormato della manifestazione.\nSvolgimento della competizione.\nLa EHF European League \u00e8 articolata su quattro fasi e pi\u00f9 precisamente:\nTurni di qualificazione.\nVengono disputati di norma tre turni di qualificazione e vengono disputati con la formula dell'eliminazione diretta con gara di andata e ritorno.\nFase a gironi.\nA questa fase vi partecipano 16 squadre che sono divise in 4 gironi da 4 club ciascuno e vengono disputato con la formula del girone all'italiana con partite di andata e ritorno.\nAi fini della determinazione del punteggio finale in ogni girone, il sistema di assegnazione punti \u00e8 il seguente:\nQualora in caso di parit\u00e0 di punti fosse necessario stabilire la precedenza tra due squadre, si terr\u00e0 conto nell'ordine dei fattori come segue:\nAccedono alla fase successiva le prime di ogni gruppo e le tre miglior seconde.\nQuarti di finale.\nAi quarti di finale del torneo prendono parte 6 club qualificate dalla fase a gironi.\nI quarti di finale vengono disputati con la formula dell'eliminazione diretta con partite di andata e ritorno in cui le squadre meglio classificate nella fase a gironi giocano la gara di ritorno in casa.\nFinal four.\nA partire dalla stagione 2012-2013 vengono disputate le final four della manifestazione.\nVi prendono parte le 3 squadre qualificate dai quarti di finale pi\u00f9 il club che organizza il torneo finale decretato a sorteggio dalle sette squadre qualificate per il turno precedente. Generalmente si disputano tra la fine di maggio e l'inizio di giugno con la formula dell'eliminazione diretta tramite singola gara.\nLe vincenti delle due semifinali accedono alla finale per il 1\u00ba e per il 2\u00ba posto mentre le sconfitte giocano la finalina per il 3\u00ba e per il 4\u00ba posto. La vincente della finale per il 1\u00ba e 2\u00ba posto \u00e8 proclamata campione della EHF Cup."}
{"id": "3207304", "revid": "729019", "url": "https://it.wikipedia.org/wiki?curid=3207304", "title": "Magee (Mississippi)", "text": "Magee \u00e8 una citt\u00e0 (\"city\") degli Stati Uniti d'America, situata nella contea di Simpson, nello Stato del Mississippi."}
{"id": "3207307", "revid": "1305772", "url": "https://it.wikipedia.org/wiki?curid=3207307", "title": "Hickory", "text": ""}
{"id": "3207308", "revid": "93556", "url": "https://it.wikipedia.org/wiki?curid=3207308", "title": "National Football League 1927", "text": "La stagione NFL 1927 fu l'8\u00aa stagione sportiva della National Football League, la massima lega professionistica statunitense di football americano. La stagione inizi\u00f2 il 19 settembre e si concluse il 19 dicembre 1927 con la vittoria dei New York Giants.\nPrima dell'inizio della stagione, la lega decise di eliminare dalla competizione tutte le squadre che versavano in difficolt\u00e0 finanziarie ed i partecipanti passarono cos\u00ec da 24 a 12. Le squadre restanti furono prevalentemente quelle con sede sulla East Coast o nel Midwest dove la NFL era nata. Le squadre eliminate furono: i Kansas City Cowboys, i Los Angeles Buccaneers, i Detroit Panthers, gli Hartford Blues, i Brooklyn Lions, i Canton Bulldogs, i Milwaukee Badgers, gli Akron Indians, i Racine Tornadoes, i Columbus Tigers, gli Hammond Pros ed i Louisville Colonels. Al loro posto entrarono nella lega i New York Yankees, vi rientrarono i Cleveland Bulldogs ed i Buffalo Rangers ripresero di nuovo il nome di Buffalo Bisons.\nLa lega, per ragioni poco chiare, espulse anche tutti e cinque i giocatori afroamericani allora presenti, incluso il futuro appartenente alla \"Pro Football Hall of Fame\" Fritz Pollard.\nLa stagione.\nLa prima partita della stagione fu giocata il 19 settembre 1927, mentre l'ultima venne disputata il 19 dicembre."}
{"id": "3207310", "revid": "1543377", "url": "https://it.wikipedia.org/wiki?curid=3207310", "title": "Martin O'Malley", "text": "Biografia.\nCominci\u00f2 la carriera politica nel 1986 all'interno dello staff della senatrice Barbara Mikulski. Nel 1991 entr\u00f2 a far parte del consiglio cittadino di Baltimora e mantenne l'incarico fino al 1999, quando cio\u00e8 divenne sindaco della citt\u00e0.Nel 2005 il TIME lo inser\u00ec nella lista dei cinque migliori sindaci di grandi citt\u00e0.\nL'anno seguente, O'Malley sconfisse il governatore uscente Robert Ehrlich. Nel 2010 Ehrlich si candid\u00f2 nuovamente, ma fu battuto per la seconda volta da O'Malley.\n\u00c8 un oppositore della pena di morte, e ha presentato l'abolizione della massima pena come uno dei suoi obiettivi.\nIl 30 maggio 2015 annuncia a Baltimora la sua candidatura alle presidenziali USA del 2016. \u00c8 il terzo democratico in corsa.\nIl 1\u00ba febbraio 2016 dopo il caucus dello Iowa si ritira dalla corsa alle primarie democratiche. I sondaggi nazionali lo davano tra l'1.5% e 3%, lontanissimo dall'ex Segretaria di Stato Hillary Clinton e dal senatore del Vermont Bernie Sanders. Ottiene solo lo 0,6% con 8 delegati risultando ininfluente nello scontro al fotofinish Clinton-Sanders (49.8 vs 49.6). \u00c8 il primo a ritirarsi nella corsa democratica dopo un voto elettorale ed il quarto in assoluto dopo Jim Webb, Lincoln Chafee e Lawrence Lessig. Non ha dichiarato chi avrebbe sostenuto tra Clinton o Sanders.\nIl 6 giugno, quando Hillary Clinton \u00e8 diventata la presunta candidata democratica, le ha dato il suo endorsement ufficiale. \u00c8 il primo ex candidato democratico a fare un endorsement pubblico tra i candidati alle Primarie Democratiche 2016.\nInfluenze.\nIl personaggio della pluripremiata serie televisiva The Wire Tommy Carcetti \u00e8 ispirato a lui."}
{"id": "3207312", "revid": "1305772", "url": "https://it.wikipedia.org/wiki?curid=3207312", "title": "Hickory Grove", "text": ""}
{"id": "3207313", "revid": "88740", "url": "https://it.wikipedia.org/wiki?curid=3207313", "title": "Hickory Hills", "text": ""}
{"id": "3207318", "revid": "767487", "url": "https://it.wikipedia.org/wiki?curid=3207318", "title": "Wall Street Tragedy", "text": "Wall Street Tragedy \u00e8 un film muto del 1916 diretto da Lawrence Marston. Fu l'ultima pellicola diretta da Marston che, in seguito, continu\u00f2 a lavorare saltuariamente per il cinema come sceneggiatore e come supervisore alla produzione.\nProduzione.\nIl film fu prodotto dalla Mirror Films.\nDistribuzione.\nDistribuito dalla Mutual Film (Mutual Masterpictures De Luxe Edition), il film usc\u00ec nelle sale cinematografiche USA il 14 agosto 1916."}
{"id": "3207319", "revid": "729019", "url": "https://it.wikipedia.org/wiki?curid=3207319", "title": "Magnolia (Mississippi)", "text": "Magnolia \u00e8 una citt\u00e0 (\"city\") degli Stati Uniti d'America, capoluogo della contea di Pike, nello Stato del Mississippi."}
{"id": "3207325", "revid": "729019", "url": "https://it.wikipedia.org/wiki?curid=3207325", "title": "Mantachie", "text": "Mantachie \u00e8 una citt\u00e0 (\"town\") degli Stati Uniti d'America, situata nella contea di Itawamba, nello Stato del Mississippi."}
{"id": "3207327", "revid": "287204", "url": "https://it.wikipedia.org/wiki?curid=3207327", "title": "Hidalgo (Messico)", "text": ""}
{"id": "3207329", "revid": "610351", "url": "https://it.wikipedia.org/wiki?curid=3207329", "title": "Humberto Zurita", "text": "Biografia.\nHa iniziato la sua carriera di attore nel 1978 con la serie televisiva \"Una mujer\", regia di Tony Carbajal e Miguel Angel Herros. Dopo aver recitato in molte altre telenovelas, nel 2010 ha fatto parte del cast della fiction italiana \"Terra ribelle\" con la regia di Cinzia TH Torrini."}
{"id": "3207330", "revid": "537314", "url": "https://it.wikipedia.org/wiki?curid=3207330", "title": "Open CASCADE", "text": ""}
{"id": "3207332", "revid": "729019", "url": "https://it.wikipedia.org/wiki?curid=3207332", "title": "Marietta (Mississippi)", "text": "Marietta \u00e8 una citt\u00e0 (\"town\") degli Stati Uniti d'America, situata nella contea di Prentiss, nello Stato del Mississippi."}
{"id": "3207336", "revid": "729019", "url": "https://it.wikipedia.org/wiki?curid=3207336", "title": "Marion (Mississippi)", "text": "Marion \u00e8 una citt\u00e0 (\"town\") degli Stati Uniti d'America, situata nella contea di Lauderdale, nello Stato del Mississippi."}
{"id": "3207341", "revid": "228587", "url": "https://it.wikipedia.org/wiki?curid=3207341", "title": "Legend of Success Joe", "text": " \u00e8 un videogioco di boxe scritto e illustrato dalla Wave Corp. e distribuito per Neo Geo arcade ed home system. Il gioco \u00e8 ispirato a \"Rocky Joe\", un manga scritto e disegnato da Tetsuya Chiba ed Asao Takamori negli anni settanta, che era stato anche adattato in una serie anime.\nIl giocatore controlla il personaggio di Joe Yabuki, un aspirante boxer, nel suo percorso che lo porter\u00e0 a diventare da ragazzino di strada a campione del mondo. Il gioco utilizza un tradizionale sistema di gioco picchiaduro, con alcune porzioni di gioco ambientate all'interno di un ring ed altre in alcuni ambienti esterni come strade o vicoli. Joe si deve allenare, competere in alcuni match o alternativamente combattere alcuni bulli.\nNonostante la popolarit\u00e0 del manga e dell'anime, il videogioco non fu accolto molto bene dalla critica e fu poco commercializzato al di fuori del Giappone. \u00c8 infatti considerato uno dei peggiori videogiochi pubblicati per il sistema Neo-Geo, dotato di un pessimo gameplay e di grafica ed animazioni inadeguati."}
{"id": "3207342", "revid": "36252762", "url": "https://it.wikipedia.org/wiki?curid=3207342", "title": "John Christopher Depp II", "text": ""}
{"id": "3207344", "revid": "729019", "url": "https://it.wikipedia.org/wiki?curid=3207344", "title": "Marks (Mississippi)", "text": "Marks \u00e8 una citt\u00e0 (\"city\") degli Stati Uniti d'America, capoluogo della contea di Quitman, nello Stato del Mississippi."}
{"id": "3207345", "revid": "36252806", "url": "https://it.wikipedia.org/wiki?curid=3207345", "title": "Thomas Cruise Mapother IV", "text": ""}
{"id": "3207346", "revid": "767487", "url": "https://it.wikipedia.org/wiki?curid=3207346", "title": "The Weakness of Strength", "text": "The Weakness of Strength \u00e8 un film muto del 1916 diretto da Harry Revier. Prodotto dalla Popular Plays and Players Inc. e distribuito dalla Metro Pictures Corporation, usc\u00ec nelle sale il 20 agosto 1916. La sceneggiatura di Wallace Clifton si basa su un soggetto di Aaron Hoffman. Di genere drammatico, il film aveva come interpreti Edmund Breese, Clifford Bruce, Ormi Hawley, Evelyn Brent, Florence Moore, Clifford Grey.\nTrama.\nIl magnate Daniel Gaynor \u00e8 sempre stato un uomo duro e senza cedimenti. Il suo carattere inflessibile gli aveva fatto perdere perfino l'affetto di Mary, la fidanzata. Non cede nemmeno quando uno dei suoi dipendenti, Richard Grant, gli chiede adesso un aumento per poter affrontare le spese delle cure della vecchia nonna malata. Al rifiuto di Gaynor, Grant, disperato, sottrae del denaro all'azienda. Per giustificare quel denaro, dice alla moglie Bessie di avere ottenuto l'aumento che aveva richiesto. Quando Gaynor, essendosi accorto dell'ammanco, si reca a casa dei Grant per mettere il chiaro la faccenda, viene accolto da Bessie - che \u00e8 la figlia della sua ex fidanzata - con grandi ringraziamenti per essere stato cos\u00ec generoso venendo incontro alle ristrettezze della loro famiglia. Lei e il marito gli sono talmente grati che hanno deciso di chiamare il loro bambino con il suo stesso nome. Gaynor, allora, si rende improvvisamente conto di avere perso la capacit\u00e0 di amare gli altri e di prendersi cura di loro. Decide di lasciare stare la storia con Richard e poi torna da Mary, deciso a ricominciare una nuova vita.\nProduzione.\nIl film fu prodotto dalla Popular Plays and Players Inc.\nDistribuzione.\nIl copyright del film, richiesto dalla Popular Plays and Players, Inc., fu registrato il 16 agosto 1916 con il numero Lp8945.&lt;br&gt;\nDistribuito dalla Metro Pictures Corporation, il film usc\u00ec nelle sale cinematografiche statunitensi il 20 agosto 1916. \u00c8 conosciuto anche con il nome alternativo di \"The Evil Men Do\" o con quello di \"Happiness or Power\".\nNon si conoscono copie ancora esistenti della pellicola che viene considerata presumibilmente perduta."}
{"id": "3207350", "revid": "436907", "url": "https://it.wikipedia.org/wiki?curid=3207350", "title": "Suburbia (Pet Shop Boys)", "text": "Suburbia \u00e8 un singolo del gruppo musicale britannico Pet Shop Boys, pubblicato il 22 settembre 1986 come quarto estratto dal primo album in studio \"Please\".\nSi tratta del secondo brano dei Pet Shop Boys ad entrare nella Top 10 della Official Singles Chart, piazzandosi all'ottava posizione. A differenza della versione inclusa nell'album, molto pi\u00f9 semplice ed elettronica come sound, la versione proposta come singolo \u00e8 musicalmente pi\u00f9 elaborata ed orientata sul synth pop puro.\nLa raffigurazione terribile del sobborgo rese \"Suburbia\" uno tra i singoli pi\u00f9 citati per la descrizione della realt\u00e0 dello stesso.\nDescrizione.\nI Pet Shop Boys scrissero \"Suburbia\" ispirati dall'omonimo film del 1983 diretto da Penelope Spheeris, che parallelamente al testo del brano narra la violenza e lo squallore dei suburbi di Los Angeles; in aggiunta di ci\u00f2, la tensione dei rioni di Brixton del 1981 e del 1985 (di cui Tennant ricord\u00f2) indusse il duo a pensare alla situazione che la giovent\u00f9 dei suburbi potesse vivere.\nIl brano contiene anche diversi campionamenti che ricordano le violenze che accadono nei suburbi: rumori di folla, cani che abbaiano e vetri rotti. Questi campionamenti sono presenti anche nel relativo videoclip che il duo gir\u00f2. Questo \u00e8 uno dei tanti elementi che differenziano la versione singola dalla versione originale inclusa in \"Please\".\nTornando al videoclip, diretto dal fotografo Eric Watson, il duo decise di girarlo nei suburbi di Los Angeles. La decisione fu presa anche in considerazione al fatto che i Pet Shop Boys si trovavano a Los Angeles in occasione degli MTV Music Awards del 1986.\nFra i b-side del singolo compaiono brani nuovi (\"Jack the Lad\" e \"Paninaro\") e diversi remix di \"Suburbia\", fra cui il \"The Full Horror mix\". Qualche mese dopo il duo incluse quest'ultimo remix, assieme ad una versione estesa di \"Paninaro\" nel loro album di remix \"Disco\"."}
{"id": "3207355", "revid": "1305772", "url": "https://it.wikipedia.org/wiki?curid=3207355", "title": "Highland Heights", "text": ""}
{"id": "3207359", "revid": "1442080", "url": "https://it.wikipedia.org/wiki?curid=3207359", "title": "Mercati di Catania", "text": "I mercati di Catania sono diverse attivit\u00e0 commerciali dislocate per tutto il territorio comunale di detta citt\u00e0.\nStoria.\nL'attivit\u00e0 mercantile \u00e8 una delle attivit\u00e0 maggiormente diffuse e antiche a Catania, come testimoniano i pochi atti del 1948, superstiti dell'incendio del Comune avvenuto nel 1944, relativi agli intensi traffici della capitale del regno di Trinacria. \nLe piazze a noi note adibite a tali attivit\u00e0 furono le antiche \"Piano de la Herba\", \"Piano di San Philippo\" e il \"(Piano della) Fera 'o Luni\", con sede in antico nella piazzetta antistante la \"Regia Cappella\". Quest'ultimo sopravvisse al terremoto del Val di Noto del 1693, ma venne trasferito prima nella vicina Piazza Universit\u00e0 e quindi, dopo il 1832, nell'allora periferica sede di piazza Carlo Alberto. Il mercato del \"Piano di San Philippo\" rimase fino al XIX secolo, nell'area dove oggi c'\u00e8 piazza Mazzini, impreziosito dal colonnato proveniente dalla presunta basilica del foro romano che, dalla fine del Settecento, regge il portico che circonda la piazza e protegge i prodotti esposti. Il mercato di \"Piano de la Herba\" invece non sopravvisse. \nCon l'accrescere della citt\u00e0 si rese necessaria la presenza di nuovi mercati nei punti nevralgici dei nuovi quartieri nati. I primi a sorgere furono a Cibali e a Picanello, cui fecero seguito poi quelli di Barriera del Bosco, di San Giorgio, di Canalicchio, di Monte Po, di Librino, di Nesima (inferiore e superiore). Il pi\u00f9 recente (dopo il completamento della piazza nel 1998) si svolge in piazza I Vicer\u00e9 a Canalicchio.\nMercati storici.\nI mercati storici catanesi rimasti ancora \"in situ\" sono essenzialmente due: la cosiddetta \"Fera 'o Luni\", situata in piazza Carlo Alberto, e la \"Piscar\u00eca\" in piazza Alonzo di Benedetto. La caratteristica comune di questi due mercati \u00e8 la cosiddetta \"vuciata\" (traducibile con \"grido\"), un \"urlo commerciale\" atto a pubblicizzare la propria merce e/o a rivelarne il prezzo, la cui esistenza si deve probabilmente alle residue usanze dalla dominazione islamica.\nLa prima, la fiera di piazza Carlo Alberto, \u00e8 nota popolarmente come \"Fera 'o Luni\", sulla cui derivazione si sono fatte molte ipotesi (per questo non \u00e8 facile una traduzione efficace), tra cui quella popolare che la intende come \"fiera del luned\u00ec\", forse perch\u00e9 in origine svoltasi solo in quel giorno della settimana.\nLa \"Pescheria\" di Catania occupa la sua attuale sede dall'inizio del XIX secolo, quando venne creata la galleria per il mercato ittico scavando nel 1814 nel terrapieno delle cinquecentesche mura di Carlo V, infatti la Porta che si venne a creare prese il nome dall'imperatore. Col tempo l'esercizio si estese alle vicine piazza Alonzo di Benedetto e piazza Pardo, fino ad arrivare agli \"Archi della Marina\" su via Cardinale Dusmet. Oggi \u00e8 una delle attrazioni turistiche della citt\u00e0, in quanto assume gli odori, i sapori e i colori dei \"suq\" islamici, altro retaggio della dominazione islamica. I prodotti venduti sono quelli tipici della riviera ionica: \"spigole\", \"triglie\", \"pesce spada\", \"cozze\", \"ricci di mare\" etc.\nMercatini regionali settimanali.\nLo sviluppo della citt\u00e0 ha creato, nel tempo, diversi quartieri satellite, distanti dal centro e obbligati a rendersi autonomi con i servizi civici, tra cui gli stessi mercati. La realizzazione dei mercatini rionali fu quindi distribuita nell'arco della settimana a rotazione. La loro attuale distribuzione \u00e8 la seguente:\nMercatini festivi.\nDomenicali.\nLa domenica i mercati rionali e storici sono chiusi, tuttavia anche in tale data \u00e8 possibile trovare attivi il \"mercato delle pulci\", ospitato nella zona portuale il cui ingresso \u00e8 in via Cardinale Dusmet, e fino a non molto tempo fa era attivo il \"mercato scambisti\" sito in largo Giovanni Paisiello.\nIl mercato domenicale di via Dusmet \u00e8 tra i pi\u00f9 noti della provincia e offre notevoli pezzi di antiquariato, oggetti da collezione ecc. Negli anni ha dovuto spesso cambiare sede, come piazza Carlo Alberto, piazza Dante e corso Martiri della libert\u00e0.\nPresso il Porticciolo di Ognina, la domenica, \u00e8 possibile trovare il mercato del pesce, tra le varie barche ormeggiate nel porto.\nUn mercato di \"bric \u00e0 brac\", infine, \u00e8 ospite sotto gli \"Archi della Marina\" nei pressi della Villa Giovanni Pacini.\nAltre festivit\u00e0.\nPer la Festa di Sant'Agata si apre a Catania un nutrito mercatino, aperto con orario ininterrotto.\nPresso il Porto Ulisse ad Ognina si apre in occasione della festa della nativit\u00e0 di Maria, l'8 settembre detta popolarmente \"'a Bammina\", una ricca fiera che coinvolge buona parte delle aree portuali.\nPer la festivit\u00e0 dei Morti, il 2 novembre, si tengono aperti numerosi mercati, originariamente aperti solo per la vendita di giocattoli e dolci, ma poco alla volta hanno preso a occuparsi di articoli casalinghi e oggettistica.\nInfine il mercato natalizio, ospitato presso la piazza Carlo Alberto, che dura fino ai primi dell'anno.\nAltro.\nAltri mercati notevoli a Catania sono il mercato ittico di via Domenico Tempio, il mercato floricolo di via Acquicella (Cimitero, si svolge il gioved\u00ec e la domenica) e di via Madonna del Divino Amore, il mercato ortofrutticolo all'ingrosso di viale Amerigo Vespucci. A Picanello, in via Spoto, a San Cristoforo, in via Belfiore, e a San Giuseppe la Rena, al viale Kennedy - Ente Fiera, esistono invece i mercati permanenti di quartiere.\nInfine, a partire dagli anni ottanta sono presenti diversi centri commerciali: l'ex Vulcania (via Torino, oggi chiuso), Citt\u00e0 Mercato (gi\u00e0 Auchan, via San Giuseppe la Rena) e le Porte di Catania (Stradale Gelso Bianco). Dal 2011 sono attivi anche i centri commerciali IKEA presso lo svincolo Zona Industriale nord e il parco commerciale Centro Sicilia presso lo svincolo di San Giorgio in contrada Cubba di Misterbianco, entrambi della tangenziale di Catania."}
{"id": "3207360", "revid": "343572", "url": "https://it.wikipedia.org/wiki?curid=3207360", "title": "Mercatini rionali di Catania", "text": ""}
{"id": "3207363", "revid": "729019", "url": "https://it.wikipedia.org/wiki?curid=3207363", "title": "Mathiston", "text": "Mathiston \u00e8 una citt\u00e0 (\"town\") degli Stati Uniti d'America, situata nelle contee di Webster e di Choctaw, nello Stato del Mississippi."}
{"id": "3207364", "revid": "1305772", "url": "https://it.wikipedia.org/wiki?curid=3207364", "title": "Highwood", "text": ""}
{"id": "3207367", "revid": "88740", "url": "https://it.wikipedia.org/wiki?curid=3207367", "title": "Hill City", "text": ""}
{"id": "3207368", "revid": "767487", "url": "https://it.wikipedia.org/wiki?curid=3207368", "title": "National Football League 1926", "text": "La stagione NFL 1926 fu la 7\u00aa stagione sportiva della National Football League, la massima lega professionistica statunitense di football americano. La stagione inizi\u00f2 il 19 settembre e si concluse il 19 dicembre 1926 con la vittoria dei Frankford Yellow Jackets.\nPrima dell'inizio della stagione, la lega arriv\u00f2 al numero di 22 squadre con l'aggiunta di Brooklyn Lions, Hartford Blues, Los Angeles Buccaneers, Louisville Colonels ed il rientro dei Racine Tornadoes. I Cleveland Bulldogs si fermarono per una stagione, i Rock Island Independents passarono all'allora neonata American Football League, mentre i Rochester Jeffersons si sciolsero. Inoltre tre squadre cambiarono denominazione: gli Akron Pros divennero gli Akron Indians, i Duluth Kelleys Duluth Eskimos e i Buffalo Bisons Buffalo Rangers (pur usando a volte anche gli appellativi \"Texas Rangers\" e \"Buffalo Cowboys\").\nA campionato iniziato, la squadra di Brooklyn si fuse con i Brooklyn Horsemen provenienti dalla AFL giocando nella NFL ancora una partita col nome di Lions, prima di giocare col nuovo nome le ultime tre partite di campionato.\nLa stagione.\nLa prima partita della stagione fu giocata il 19 settembre 1926, mentre l'ultima venne disputata il 19 dicembre."}
{"id": "3207369", "revid": "88740", "url": "https://it.wikipedia.org/wiki?curid=3207369", "title": "Hillcrest", "text": ""}
{"id": "3207378", "revid": "339392", "url": "https://it.wikipedia.org/wiki?curid=3207378", "title": "Umanitaria", "text": ""}
{"id": "3207386", "revid": "729019", "url": "https://it.wikipedia.org/wiki?curid=3207386", "title": "Mayersville", "text": "Mayersville \u00e8 una citt\u00e0 (\"town\") degli Stati Uniti d'America, capoluogo della contea di Issaquena, nello Stato del Mississippi."}
{"id": "3207390", "revid": "125746665", "url": "https://it.wikipedia.org/wiki?curid=3207390", "title": "Jestofunk", "text": "I Jestofunk sono un gruppo musicale italiano di genere disco-funk-elettronica-psichedelico, in attivit\u00e0 dal 1991.\nStoria.\nIl gruppo Jestofunk nasce nel 1991 grazie alla collaborazione tra i Dj Alessandro \"Blade\" Staderini, Francesco Farias e Claudio \"Mozart\" Rispoli . Debutta con il singolo \"I'm gonna love you\", tra i primi esperimenti fra sound funky e ritmiche e sonorit\u00e0 moderne; sono stati uno tra i gruppi italiani degli anni '90 pi\u00f9 famosi all'estero, soprattutto per le loro due hit \"Can We live\" (con Ce Ce Rogers) e \"Say It Again\".\nOltre ai tre fondatori, nelle esibizioni dal vivo suonano altri 7 musicisti."}
{"id": "3207391", "revid": "34971", "url": "https://it.wikipedia.org/wiki?curid=3207391", "title": "Uebi Scebeli (sommergibile)", "text": "Lo Uebi Scebeli \u00e8 stato un sommergibile della Regia Marina.\nStoria.\nIl 10 giugno 1940 fu inviato in agguato al largo di Cerigotto, ma fece ritorno alla base cinque giorni dopo senza riportare avvistamenti.\nSvolse poi una seconda missione, in funzione difensiva, nel Golfo di Taranto.\nIl 27 giugno 1940 lasci\u00f2 Taranto al comando del tenente di vascello Bruno Zani, diretto in un punto 35 miglia a nordest di Derna, sua area d'operazioni.\nAlle 6.30 del 29 giugno, mentre navigava in superficie lungo la rotta d'avvicinamento, avvist\u00f2 i tre cacciatorpediniere britannici \"Dainty\", \"Defender\" ed \"Ilex\" che si trovavano in mare nell'ambito dell'operazione inglese \u00abMA 3\u00bb (di protezione al traffico convogliato britannico tra l'Egitto, Malta e la Grecia): queste navi avevano gi\u00e0 affondato, due giorni prima, il sommergibile italiano \"Liuzzi\", e pochissimo prima dell\u2019\"Uebi Scebeli\" avevano attaccato ed affondato un altro sommergibile italiano, l\u2019\"Argonauta\".\nL\u2019\"Uebi Scebeli\" dovette effettuare l'immersione rapida \u2013 non era infatti in posizione adatta ad attaccare \u2013 e cerc\u00f2 poi, a quota periscopica, di portarsi all'attacco; rilevato per\u00f2 dai cacciatorpediniere inglesi, il sommergibile fu pesantemente bombardato con cariche di profondit\u00e0 che non riusc\u00ec ad evitare nonostante le varie manovre fatte, subendo cos\u00ec gravi danni.\nVenuto forzatamente a galla, l\u2019\"Uebi Scebeli\", subito cannoneggiato e mitragliato, fu abbandonato dall'equipaggio, che aveva frattanto avviato le manovre di autoaffondamento; parte dei documenti segreti furono gettati in mare ed altri rinchiusi all'interno del sommergibile ormai irreparabilmente in via di affondamento, ma una scialuppa del \"Defender\" lo abbord\u00f2 prima che colasse a picco e scese, insieme al comandante Zani che ancora non aveva abbandonato l'unit\u00e0, al suo interno, dovendo per\u00f2 ritornare poco dopo sull'imbarcazione: colpito anche da un'altra cannonata a prua, infatti, il sommergibile affond\u00f2 alle ore 7, nel punto 35\u00b029' N e 20\u00b006' E.\nTuttavia una parte dei cifrari gettati in acqua non affond\u00f2 subito \u2013 nonostante tali documenti fossero muniti di pesi appositamente per questo scopo \u2013 e cadde cos\u00ec in mano inglese.\nL'intero equipaggio dell\u2019\"Uebi Scebeli\" fu recuperato \u2013 e fatto prigioniero \u2013 dai cacciatorpediniere britannici.\nIl sommergibile aveva svolto 3 missioni offensivo-esplorative, percorrendo in tutto 1437 miglia in superficie e 149 in immersione."}
{"id": "3207397", "revid": "1305772", "url": "https://it.wikipedia.org/wiki?curid=3207397", "title": "Hillside", "text": ""}
{"id": "3207404", "revid": "116734948", "url": "https://it.wikipedia.org/wiki?curid=3207404", "title": "Tetsuya Chiba", "text": "Biografia.\nNato a Tokyo, Tetsuya Chiba ha vissuto la maggior parte della sua infanzia ed adolescenza in Manciuria che era ancora una colonia giapponese durante la seconda guerra sino-giapponese. Suo padre lavorava in una fabbrica di carta durante il periodo in cui visse in Cina. Uno dei suoi fratelli pi\u00f9 giovani \u00e8 il mangaka Akio Chiba. In seguito la famiglia di Chiba torn\u00f2 in Giappone\nNel 1956, mentre era ancora uno studente liceale, Tetsuya Chiba disegn\u00f2 \"Fukush\u016b no Semushi Otoko\" per un editore che produceva libri per il noleggio. Nel 1958 avvenne il suo debutto professionale sulla rivista \"Sh\u014djo Book\" per cui disegn\u00f2 \"But\u014dkai no Sh\u014djo\". Negli anni sessanta, lavor\u00f2 tanto su manga sh\u014dnen che sh\u014djo e vinse un Shogakukan Manga Award nel 1977 per \"Notari Matsutaro\". Il suo lavoro pi\u00f9 celebre rimane comunque \"Rocky Joe\"."}
{"id": "3207405", "revid": "920621", "url": "https://it.wikipedia.org/wiki?curid=3207405", "title": "Sh'erit ha-Pletah", "text": ""}
{"id": "3207410", "revid": "88740", "url": "https://it.wikipedia.org/wiki?curid=3207410", "title": "Hilltop", "text": ""}
{"id": "3207413", "revid": "1305772", "url": "https://it.wikipedia.org/wiki?curid=3207413", "title": "Hilliard", "text": ""}
{"id": "3207416", "revid": "88740", "url": "https://it.wikipedia.org/wiki?curid=3207416", "title": "Hinckley (disambigua)", "text": ""}
{"id": "3207422", "revid": "1305772", "url": "https://it.wikipedia.org/wiki?curid=3207422", "title": "National Football League 1925", "text": "La stagione NFL 1925 fu la 6\u00aa stagione sportiva della National Football League, la massima lega professionistica statunitense di football americano. La stagione inizi\u00f2 il 20 settembre e si concluse il 20 dicembre 1925 con la vittoria dei Chicago Cardinals.\nAnche se ufficialmente i Cardinals vennero dichiarati campioni dalla lega, i Pottsville Maroons contestarono la decisione in quanto originata da una controversia riguardante una partita giocata dai Maroons e non autorizzata dalla lega. Nel 2003 la NFL riconsider\u00f2 la vicenda, ma non ritenne di dover cambiare l'assegnazione del titolo.\nLa stagione.\nLa prima partita della stagione fu giocata il 20 settembre 1925, mentre l'ultima venne disputata il 20 dicembre."}
{"id": "3207428", "revid": "287204", "url": "https://it.wikipedia.org/wiki?curid=3207428", "title": "Francesco Chiarottini", "text": "Allievo di Francesco Fontebasso, fu un pittore cosiddetto \"prospettico\" che oper\u00f2 in Friuli, a Venezia, Bologna, Roma."}
{"id": "3207432", "revid": "767487", "url": "https://it.wikipedia.org/wiki?curid=3207432", "title": "The Rainbow Princess", "text": "The Rainbow Princess \u00e8 un film muto del 1916 diretto da J. Searle Dawley. Il ruolo della protagonista \u00e8 interpretato da Ann Pennington, diva della scena musicale di New York.\nTrama.\nPop Blodgett \u00e8 il proprietario di un circo. Tra i suoi artisti, anche la giovane Hope, una ballerina che lui pubblicizza come \"The Rainbow Princess\" e che tiene strettamente sotto controllo.Volendo sfruttare al massimo le possibilit\u00e0 di guadagno che gli offre Hope, Pop fa passare la ragazza per la nipote del giudice Daingerfield, convincendolo che sia Hope la bambina che lui cerca da anni.Il giudice, grato, lo compensa ma Pop, non contento, prepara una rapina ai danni del giudice. Durante la rapina, per\u00f2, Pop resta mortalmente ferito. Prima di morire, confessa che Hope \u00e8 stata costretta da lui a recitare la parte della falsa nipote.Il giudice, che nel frattempo si \u00e8 affezionato alla ragazza, convince Warren, suo figlio adottivo a sposarla.\nProduzione.\nIl film fu prodotto dalla Famous Players Film Company.\nDistribuzione.\nDistribuito dalla Paramount Pictures, usc\u00ec nelle sale il 22 ottobre 1916."}
{"id": "3207437", "revid": "1714743", "url": "https://it.wikipedia.org/wiki?curid=3207437", "title": "Enrico di Orange-Nassau", "text": "Biografia.\nEra il terzogenito di re Guglielmo II dei Paesi Bassi e di Anna Pavlovna Romanova; Enrico apparteneva al casato reale olandese degli Orange-Nassau e fu sempre molto orgoglioso della sua discendenza da Guglielmo I d'Orange, che liber\u00f2 i Paesi Bassi dagli spagnoli.\nEnrico, che ricevette la nominale reggenza del Lussemburgo da suo padre Guglielmo II, decise di intraprendere la carriera militare come ufficiale di marina; nel 1845 ricevette il grado nominale di capitano di vascello della Marina Olandese, e si dedic\u00f2 all'amministrazione delle colonie olandesi in Indonesia, dimostrandosi un governatore abile e coscienzioso, soprattutto molto liberale e diplomatico nelle relazioni; intrattenne inoltre negoziati segreti con gli inglesi per acquistare all'Olanda la Malaysia e vendere alla Gran Bretagna l'Isola di Giacarta, ma questi negoziati furono fatti fallire dal governo olandese.\nDi temperamento focoso che spesso sfociava nella violenza, aveva dichiarato che non si sarebbe mai sposato, ma fu convinto a sposarsi da suo fratello Guglielmo, che non aveva discendenza; spos\u00f2 infatti il 20 maggio 1853 la principessina Amalia di Sassonia-Weimar-Eisenach, figlia del duca Bernardo; Amalia rimase tanto colpita dal brutto aspetto di Enrico e dalle sue maniere rudi e dal suo parlare talvolta scurrile, da non voler mai avere a che fare con il marito, vivendo in compagnia di suo suocera Anna Pavlovna a L'Aia, mentre suo marito, insignito del grado di commodoro, intraprendeva un viaggio in nave intorno al mondo con una piccola flotta, viaggio che dur\u00f2 due anni, ma fu condizionato da lunghissimi scali nei porti internazionali: la flotta si ferm\u00f2 infatti per tre mesi nel porto di New Orl\u00e9ans; a causa di questa sua bizzarria, Enrico fu soprannominato \"Il Navigatore\".\nDopo la morte di sua moglie Amalia, avvenuta nel 1872, dalla quale non aveva mai avuto figli, Enrico si stabil\u00ec a Santiago del Cile, completamente indifferente alla crisi del Lussemburgo, in seguito alla quale esso venne assegnato al casato di Nassau-Weilburg; Enrico, notevolmente alcolizzato, pur non essendo incline al matrimonio si distingueva per la sua inclinazione al libertinaggio; frequentava infatti spessissimo ballerine e cantanti, avendo tra il 1862 e il 1875 sedici figlie da una di questa, la giovanissima adolescente quattordicenne Beatrice Agazzi (1848-1876), di origini italiane; era stato inoltre amante di Maria Carolina di Battenberg (dalla quale aveva avuto otto figli illegittimi) e di Maria Anna di Anhalt, moglie del principe Federico Carlo di Prussia, che stanco degli adulteri della moglie diede in sposa sua figlia, Maria di Prussia (1855-1888) ad Enrico nel 1878; la coppia non ebbe figli, ma Maria and\u00f2 incontro a tre aborti in due anni; essendo tutti i figli di Enrico illegittimi, furono tutti esclusi dalla successione al trono olandese; nel 1877 aveva ricevuto il grado di ammiraglio."}
{"id": "3207441", "revid": "767487", "url": "https://it.wikipedia.org/wiki?curid=3207441", "title": "Roberto Allemandi", "text": "Carriera.\nArriva in Italia nel 1931, grazie alla legislazione sui calciatori oriundi.\nDopo tre stagioni senza presenze, il 7 ottobre 1934 esordisce in Serie A, in Roma-Brescia 4-0.\nFino al 1936-1937 giocher\u00e0 solo altre 5 partite, per poi passare alla Salernitana (18 presenze in Serie C) e infine alla Mater."}
{"id": "3207445", "revid": "712828", "url": "https://it.wikipedia.org/wiki?curid=3207445", "title": "Kazuhiro Fujita", "text": " \u00c8 principalmente conosciuto per il manga \"Ushio e Tora\", per il quale ha vinto anche un Shogakukan Manga Award nella categoria sh\u014dnen nel 1992 ed un Seiun Award nel 1997, e per \"Karakuri Circus\". \nBiografia.\nLaureatosi presso la Nihon University, Fujita ha debuttato professionalmente nel 1989 disegnando per \"Sh\u014dnen Sunday\". Inizia nel 1990 il manga \"Ushio e Tora\" su \"Weekly Sh\u014dnen Sunday\", per il quale ha vinto anche un Shogakukan Manga Award nella categoria sh\u014dnen nel 1992 ed un Seiun Award nel 1997, ed animato in una serie OAV. La serie termina nel 1996 con 33 volumi. Inizia, nuovamente su \"Sh\u014dnen Sunday\", \"Karakuri Circus\" nel 1998 e poi terminato nel maggio 2006 con 426 raccolti in 43 volumi e col quale viene nominato al 38\u00b0 Seiun Award nel 2007 ma senza vincerlo.\nNel 2007, sulla rivista \"Morning\" di K\u014ddansha, pubblica \"The Black Museum - Springald\", una storia breve composta da 9 capitoli raccolti in 1 volume ambientato nell'Inghilterra vittoriana, col primo volume che \u00e8 risultato quarto nella classifica dei manga seinen pi\u00f9 venduti del mese di settembre nella classifica Taiyosha. Torna su \"Sh\u014dnen Sunday\" con l'opera \"Moonlight Act - L'editto della Luna\" dal marzo 2008 ad aprile 2014, poi concluso con 29 volumi. Ritorna sulla serie The Black Museum serializzando, sulla rivista \"Morning\" dal n\u00b052 del 2014 al n\u00b030 del 2015, \"The Black Museum - Ghost &amp; Lady\" completata in due volumi.\nNel 2012, insieme ad altri autori, partecipa al progetto di Shogakukan per aiutare le persone colpite dal terremoto del 2011 realizzando alcune illustrazioni e poi disegnando un capitolo autoconclusivo di \"Ushio e Tora\" pubblicato in due parti, la prima nel dicembre 2012 e la seconda nel gennaio 2013.\nStile ed influenze.\nLe sue opere presentano sempre ambientazioni oscure, accentuate da uno stile di disegno con ambientazioni ricche di dettagli grazie allo stile di disegno sporco e rude che da maggiore espressivit\u00e0 ai personaggi.\nIn \"Karakuri Circus\" introduce l'ambientazione circense e si ispira particolarmente ai karakuri ningy\u014d, le bambole meccaniche giapponesi.\nPer \"The Black Museum - Springald\" Fujita si \u00e8 ispirato ad uno studio folcloristico del professore Jinka Katsuo sulla figura di Jack il saltatore, mentre l'ambientazione \u00e8 basata sugli edifici realmente esistenti di Londra come il Black Museum, un magazzino in cui venivano conservate le prove dei crimini.\nIn \"Moonlight Act - L'editto della Luna\" l'autore prende spunto dalle numerose favole occidentali ed orientali, presentando i loro personaggi e sviscerandone la psicologia per mostrare tutte le loro ansie e paure, mostrando di fatto dei personaggi completamente nuovi."}
{"id": "3207460", "revid": "2218033", "url": "https://it.wikipedia.org/wiki?curid=3207460", "title": "Okta", "text": "In meteorologia l'okta \u00e8 un'unit\u00e0 di misura utilizzata per indicare la nuvolosit\u00e0 del cielo, stimata in termini di quanti ottavi di esso sono oscurati dalle nuvole: dal sereno, 0 okta, fino al completamente coperto, 8 okta. Inoltre nel codice SYNOP vi \u00e8, per la nuvolosit\u00e0, l'indicatore '9', che significa che il cielo \u00e8 completamente oscurato, di solito a causa di una fitta nebbia o di un'abbondante nevicata.\nAnche se relativamente semplice da misurare, siccome la copertura nuvolosa \u00e8 semplicemente stimata a seconda dell'area del cielo oscurata da nuvole, non tiene conto del tipo di nuvola o della densit\u00e0. Questo limita il suo utilizzo ad esempio per la stima dell'albedo di una nuvola.\nValori.\n0 okta.\nCielo terso, completamente sereno e senza nuvole.\n1 okta.\nCielo sereno con rare nuvole sparse.\n2 okta.\nNuvole sparse qua e l\u00e0.\n3 okta.\nNuvole sparse che tendono a raggrupparsi.\n4 okta.\nMet\u00e0 del cielo \u00e8 coperto dalle nuvole.\n5 okta.\nPoco pi\u00f9 di met\u00e0 del cielo \u00e8 coperto dalle nuvole.\n6 okta.\nCielo nuvoloso con schiarite sparse.\n7 okta.\nCielo nuvoloso con rare schiarite.\n8 okta.\nCielo completamente coperto."}
{"id": "3207481", "revid": "287204", "url": "https://it.wikipedia.org/wiki?curid=3207481", "title": "Stavolta m'ammazzo sul serio", "text": "Stavolta m'ammazzo sul serio \u00e8 un romanzo umoristico di Antonio Amurri pubblicato dalla Arnoldo Mondadori Editore nel 1977.\nTrama.\nAntonello Rossi, protagonista dell'opera, un cinquantenne padre di famiglia con amante giovane, tenta il suicidio ingoiando barbiturici. Nel mentre riepiloga la sua vita come marito, padre, adultero e lavoratore assai distratto. Ma non verr\u00e0 preso sul serio in nessuno dei suoi ruoli, compreso quello di suicida."}
{"id": "3207502", "revid": "1904508", "url": "https://it.wikipedia.org/wiki?curid=3207502", "title": "Margherita d'Orl\u00e9ans", "text": "Biografia.\nInfanzia.\nMargherita era la terzogenita del Principe Luigi, duca di Nemours e della Principessa Vittoria di Sassonia-Coburgo-Gotha\nMatrimonio.\nNel 1862 spos\u00f2 il principe W\u0142adys\u0142aw Czartoryski, che apparteneva ad una delle pi\u00f9 ricche famiglia nobili polacche; il matrimonio venne per\u00f2 celebrato religiosamente solo nel 1872.\nMorte.\nLa principessa Margherita Adelaide mor\u00ec il 25 ottobre 1893 a Parigi.\nDiscendenza.\nMargherita Adelaide e W\u0142adys\u0142aw Czartoryski ebbero due figli maschi:"}
{"id": "3207508", "revid": "901470", "url": "https://it.wikipedia.org/wiki?curid=3207508", "title": "Campionato europeo di baseball 2010", "text": "Il campionato europeo di baseball 2010 \u00e8 stato la trentunesima edizione del campionato continentale. Si \u00e8 svolto in Germania fra il 23 luglio e il 1\u00ba agosto 2010 ed \u00e8 stato ospitato dalle citt\u00e0 di Stoccarda, Heidenheim an der Brenz e Neuenburg am Rhein, nel Baden-W\u00fcrttemberg. L'Italia ha conquistato il suo 9\u00ba titolo battendo in finale gli eterni rivali dell'Olanda.\nSquadre partecipanti.\nLe squadre ammesse sono dodici. Sette sono qualificate direttamente dall'edizione precedente, mentre le altre cinque provengono dai tornei di qualificazione."}
{"id": "3207509", "revid": "1543377", "url": "https://it.wikipedia.org/wiki?curid=3207509", "title": "Avicii", "text": "Considerato tra i pi\u00f9 talentuosi DJ e produttori di sempre, durante la sua breve carriera pubblic\u00f2 due album, \"True\" (2013) e \"Stories\" (2015), e numerose \"hit\", come \"Hey Brother\", \"Addicted to You\", \"Waiting for Love\", \"Without You\", \"I Could Be the One\", \"The Days\", \"The Nights\", ma i suoi pi\u00f9 grandi successi, considerati veri e propri inni generazionali, rimangono \"Levels\" e \"Wake Me Up\".\nLa sua morte per suicidio, avvenuta nel 2018, sconvolse i fan della musica dance di tutto il mondo e contribu\u00ec a rendere iconica la sua figura, anche grazie a numerosi tributi in suo onore da parte di altri artisti. In seguito fu pubblicato postumo il suo ultimo album, \"Tim\" (2019), contenente singoli di successo come \"SOS\" e \"Heaven\".\nBiografia.\nTim Bergling nacque l'8 settembre 1989 a Stoccolma, in Svezia, da Klas Bergling e dall'attrice Anki Lid\u00e9n. Tim inizi\u00f2 a mixare nella sua camera da letto all'et\u00e0 di 8 anni. Aveva tre fratelli, David Bergling, Linda Sterner e Anton K\u00f6rberg.\nBergling era un membro dei Laidback luke Forums, dove ha perfezionato la sua arte e, a volte, ha fatto sentire il suo particolare stile deep house.\nNel 2015 con il video \"For A Better Day\u201d denuncia pubblicamente il traffico di minori a scopo di sfruttamento sessuale.\n\"La promessa di una vita migliore spesso intrappola famiglie e bambini affinch\u00e9 vengano utilizzati come strumenti per alcune delle persone pi\u00f9 spregevoli della Terra\", aveva detto Avicii in una dichiarazione sul video musicale. \"\u00c8 un problema su cui spero di iniziare una discussione pi\u00f9 forte, soprattutto ora con l'enorme numero di famiglie in movimento da paesi dilaniati dalla guerra in cerca di sicurezza e riparo\".\nCarriera.\nScoperto nel 2008 da Ash Pournouri, che successivamente divent\u00f2 il suo manager facendogli firmare un contratto con la sua agenzia \"At Night Management\", Tim decise di adottare come DJ lo pseudonimo \"Avicii\". In origine era Avici ma dovette aggiungere una i in quanto era gi\u00e0 stato scelto su MySpace. Avici in sanscrito vuol dire letteralmente \"senza onde\" e rappresenta nel buddhismo l'ultimo livello dell'inferno (Av\u012bci). Nel 2010 Ti\u00ebsto design\u00f2 Avicii come la Miglior Promessa DJ/Produttore dell'anno e lo invit\u00f2 ad esibirsi una settimana al Privilege di Ibiza. In seguito l'artista remix\u00f2 diverse tracce per Little Boots, Robyn e Dizzee Rascal. Inoltre Avicii realizz\u00f2 un remix del noto brano Sweet Dreams (Are Made of This) intitolato \"Swede Dreams.\" Raggiunse la popolarit\u00e0 con il brano \"Seek bromance\", accompagnato dalla voce di Amanda Wilson, ottenendo un buon successo in Europa e specialmente in Inghilterra. \nNel 2011 cre\u00f2 Tom Hangs, un nuovo alter ego, e firm\u00f2 con i fratelli cantanti Shermanology il disco \"Blessed\". A soli 22 anni Avicii arriv\u00f2 6\u00ba nella Top 100 pubblicata da DJ Mag e questa fu la sua seconda apparizione nella classifica dj pi\u00f9 seguita al mondo; infatti gi\u00e0 nel 2010 si era piazzato in 39\u00aa posizione grazie anche al singolo \"Bromance\". A luglio il singolo di Leona Lewis \"Collide\" fu accusato di plagiare il brano di Avicii \"Fade into Darkness\" che a sua volta riprende, citandola nei crediti, la melodia del brano \"Perpetuum Mobile\" della Penguin Cafe Orchestra. La casa discografica della cantante, con l'intensificarsi delle polemiche, dovette aggiungere Avicii come featured artist ai crediti della canzone. Il 29 agosto fu pubblicato l'album di David Guetta \"Nothing but the Beat\" che contiene \"Sunshine\", in collaborazione con Avicii. Il 28 ottobre usc\u00ec il singolo \"Levels\" che balz\u00f2 ai primi posti nella classifica delle tracce pi\u00f9 vendute sul sito di musica elettronica Beatport e debutt\u00f2 alla decima posizione della classifica italiana e alla sessantaseiesima della Billboard Hot 100. Il singolo campiona \"Something's got a hold on me\" di Etta James ed \u00e8 stato a sua volta campionato da Flo Rida nel brano \"Good feeling\" pubblicato nel 2011. A fine novembre invit\u00f2 con un video su YouTube tutti i suoi fan a creare il video originale per il singolo \"Levels\" e il 29 novembre 2011 venne annunciato il video vincitore sul suo canale di Vevo su YouTube.\nIl 20 ottobre 2012 raggiunse il terzo piazzamento nella Top 100 DJ's di \"DJ Magazine\" a soli 23 anni. Nell'aprile 2013 pubblic\u00f2 sul suo profilo SoundCloud e successivamente su quello Facebook, un promo mix che anticipava alcune tracce, tra cui \"Wake Me Up\", del disco \"True\", che usc\u00ec il 17 settembre successivo.\nIl 20 aprile 2014 annunci\u00f2 su Twitter che avrebbe cominciato a lavorare al suo secondo album. L'8 settembre, giorno del suo venticinquesimo compleanno, decise di prendere una pausa dal tour, fino a febbraio 2015. Il 3 ottobre 2014 pubblic\u00f2 il singolo \"The Days\", in collaborazione con Robbie Williams. Il 3 ottobre venne pubblicata \"Lose Myself,\" prodotta dal cantante taiwanese Wang Leehom con la sua collaborazione. Il 15 dicembre 2014 pubblic\u00f2 il singolo The Nights. Sempre nel 2014 collabor\u00f2 con Madonna per la produzione dell'album della cantante \"Rebel Heart,\" uscito nel marzo del 2015, contribuendo inoltre alla stesura e produzione di alcuni brani in esso contenuti: \"Devil Pray\", \"Wash All Over Me\", \"HeartBreakCity\", \"Messiah\".L'8 maggio 2015 pubblic\u00f2 una sua personale rivisitazione del brano \"Feeling Good,\" di Nina Simone. Il 22 maggio pubblic\u00f2 il brano \"Waiting for Love,\" prodotto insieme al disc jockey olandese Martin Garrix. Il 28 agosto pubblic\u00f2 \"For A Better Day\" e \"Pure Grinding\" in un unico singolo, rendendo disponibile in pre-ordine l'album \"Stories\" uscito il 2 ottobre. Nel gennaio del 2016 usc\u00ec il suo remix di \"Beautiful heartbeat,\" nuovo singolo di Morten. La mattina del 29 marzo Avicii afferm\u00f2 che alla fine del 2016 avrebbe cessato l'attivit\u00e0 di live e tour.\nNel 2015 Chris Martin chiese la collaborazione di Avicii per realizzare il brano \"A Sky Full of Stars\" dei Coldplay. Il disc jockey svedese rivel\u00f2 di aver realizzato circa 600 versioni del brano prima di poter arrivare a quella definitiva, al fine di poter compiacere il collega.\nNel 2016 decise di ritirarsi dalle attivit\u00e0 musicali quali tour, live e concerti a causa di \u00abproblemi di salute e per l'eccessivo stress\u00bb, continuando comunque a produrre musica. L'artista svedese dovette subire un intervento di rimozione della cistifellea, nonch\u00e9 dell'appendice; in precedenza aveva sofferto anche di pancreatite acuta. Sembra che la causa principale di queste problematiche fosse stata l'abuso di alcol da parte del musicista. Secondo \"Il Giornale\", questi problemi potrebbero essere stati la causa decisiva del suo ritiro dalle esibizioni \"live\".\nIl 29 aprile 2016 venne pubblicato \"Black Cat\", tredicesimo album in studio del cantante italiano Zucchero Fornaciari, al cui interno \u00e8 presente anche la cover di \"Ten More Days\" dello svedese. Il 28 agosto 2016 si esib\u00ec in live per l'ultima volta, senza tuttavia smettere di produrre musica. Il 22 dicembre 2016 Avicii annunci\u00f2 la separazione dal suo storico manager Ash Pournouri e dalla At Night Management.\nIl 3 agosto 2017 annunci\u00f2 l'uscita del suo nuovo EP chiamato \"Av\u012bci (01)\", uscito il 10 agosto dello stesso anno. Il 2 settembre 2017, attraverso il suo podcast mensile \"Avicii FM\", dichiar\u00f2 di voler pubblicare i rimanenti due EP, \"AV\u012aCI (02)\" e \"AV\u012aCI (03)\", che avrebbero composto il successivo album, insieme a \"Av\u012bci (01)\", nel 2018. L'11 settembre 2017 annunci\u00f2 l'uscita del documentario \"\" che racconta il suo ritiro dai tour e presenta interviste di suoi colleghi come David Guetta, Wyclef Jean, Nile Rodgers e Chris Martin dei Coldplay; il documentario venne poi pubblicato il 31 marzo 2018 su Netflix.\nIl 5 aprile 2019 il team di Avicii annunci\u00f2 l'uscita del nuovo singolo dal titolo \"SOS,\" previsto per il 10 aprile. Nello stesso comunicato venne anche annunciata l'uscita del nuovo album \"TIM,\" pubblicato poi postumo il 6 giugno seguente; i ricavi provenienti dalla vendita dell'album vennero devoluti alla fondazione noprofit Tim Bergling, per la prevenzione dei disturbi mentali e del suicidio.\nA settembre 2019 venne annunciato che un concerto tributo si sarebbe tenuto a Stoccolma, al Friends Arena il 5 dicembre 2019 in memoria di Avicii. Il concerto vide la presenza di David Guetta, Kygo, Dimitri Vegas &amp; Like Mike, Nicky Romero e Laidback Luke protagonisti, insieme a una serie di cantanti con cui Tim lavor\u00f2 e a un'orchestra di 30 componenti, realizzando uno dei sogni di Tim per la sua musica in un'ambientazione dal vivo. Tutti i profitti furono devoluti alla Tim Bergling Foundation. I biglietti si esaurirono dopo 30 minuti dall'inizio della loro vendita.\nMorte.\nIl 20 aprile 2018 Diana Baron, agente di Avicii, ha annunciato la morte del DJ a Mascate, la capitale dell'Oman, all'et\u00e0 di 28 anni. Pochi giorni dopo, la famiglia ha pubblicato un comunicato che attribuisce la causa della morte al suicidio. Il 1\u00ba maggio 2018, il sito TMZ riporta che la causa della morte \u00e8 dissanguamento procurato con tagli tramite i cocci di una bottiglia di vino.\nAlla notizia della morte \u00e8 stato celebrato da numerosi tributi, alcuni dei quali divenuti virali, come l'esecuzione di tre suoi brani dalle campane del Duomo di Utrecht.\nIl successivo 8 giugno, a Stoccolma, si sono tenuti in forma privata i funerali, seguiti dalla sepoltura privata a Skogskyrkog\u00e5rden.\nIl 16 novembre 2018 \u00e8 stata celebrata una cerimonia di omaggio alla memoria nella Hedvig Eleonora Kyrka di Stoccolma, conclusasi con una versione per coro e organo di \"Wake me up\".\nNel cimitero della suddetta chiesa \u00e8 stata collocata una targa con il nome e le date di nascita e morte dell'artista.\nConcerto tributo.\nIl 5 dicembre 2019 venne realizzato alla Friends Arena un concerto in cui vennero suonate live alcune delle sue canzoni pi\u00f9 famose.\nIl concerto venne trasmesso in streaming e venne poi pubblicato su YouTube, insieme agli highlights delle canzoni.\nRiconoscimenti.\nAmerican Music Awards\nBillboard Music Awards\nGrammis \nGrammy Award\nMTV Europe Music Awards\nMTV Video Music Awards\nWorld Music Award\nInfluenze.\nLe produzioni musicali di Avicii sono state influenzate dai Daft Punk e dal trio Swedish House Mafia."}
{"id": "3207511", "revid": "1543377", "url": "https://it.wikipedia.org/wiki?curid=3207511", "title": "Georges Buckley", "text": "Carriera.\nArbitro della Primera Divisi\u00f3n peruviana, Buckley \u00e8 internazionale dal 1\u00ba gennaio 2006.\nHa fatto il suo esordio in una gara tra nazionali maggiori il 13 settembre del 2007, dirigendo nell'occasione un'amichevole tra Colombia e Paraguay. Cinque mesi prima, nell'aprile dello stesso anno, aveva debuttato nella fase a gironi della Coppa Libertadores, dirigendo un match tra LDU Quito e FC Caracas.\nNel 2009 dirige ai mondiali sudamericani Under-20, due partite della fase a gironi e tre della fase finale. Sempre nello stesso anno, a novembre, ottiene la designazione per la gara di ritorno di un quarto di finale della Copa Sudamericana.\nNel dicembre 2010 \u00e8 inizialmente selezionato per la coppa del mondo per club FIFA, ma in un secondo momento viene rimpiazzato dal connazionale V\u00edctor Carrillo, a causa di un sequestro lampo che gli impedisce di partecipare ai test atletici obbligatori previsti dalla FIFA."}
