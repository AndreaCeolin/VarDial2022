{"id": "3285082", "revid": "125835086", "url": "https://it.wikipedia.org/wiki?curid=3285082", "title": "Gnomeo e Giulietta", "text": "Gnomeo e Giulietta (\"Gnomeo and Juliet\") \u00e8 un film d'animazione del 2011 diretto da Kelly Asbury. La storia \u00e8 una parodia dell'opera di William Shakespeare \"Romeo e Giulietta\". Il film d'animazione \u00e8 realizzato in CGI.\nTrama.\nLa famiglia Montecchi (blu), e la famiglia Capuleti (rossa), sono gnomi da giardino in completa rivalit\u00e0, (persino i padroni dei giardini hanno un rapporto burrascoso e si provocano a vicenda), e la loro avversione sfocia per lo pi\u00f9 in corse con i tagliaerba tra Gnomeo, figlio dI Lady Mirtillo capo dei Blu, e Tebaldo, nipote di Lord Mattonerosso capo dei Rossi. In una di queste gare Tebaldo intralcia Gnomeo danneggiando il suo tosaerba, ottenendo cos\u00ec la vittoria: Gnomeo naturalmente non ci sta e progetta insieme al suo migliore amico Benny di entrare quella notte stessa nel giardino rosso per ottenere vendetta. Nel frattempo Giulietta, unica figlia del capo rosso nonch\u00e9 cugina di Tebaldo, trova una bellissima orchidea esposta nel giardino di fronte e, nonostante gli avvertimenti del suo protettivo padre, decide di uscire quella notte dal giardino e rubare il fiore per \"sfigurare\" il giardino blu.\nQuella notte, dunque, Gnomeo e Benny si infiltrano nel giardino rosso con l'intenzione di razziare (cio\u00e8 tingere di blu) il tosaerba dei rossi; ben presto, tuttavia, la situazione sfugge di mano, e i due vengono scoperti dai nemici: nonostante ci\u00f2 Gnomeo scansa i seguaci di Tebaldo che lo assalgono e riesce a riportare Benny al giardino blu. Anche lui riesce a uscire dal giardino rosso, ma finisce su un territorio a lui sconosciuto; si scopre in seguito che si tratta dello stesso giardino in cui Giulietta si \u00e9 infiltrata per rubare l'orchidea. Questa infatti passa a poca distanza da Gnomeo, che si accorge di lei e inizia a seguirla. Si incontrano e si innamorano presto l'uno dell'altra: ma la magia del momento si interrompe bruscamente quando scoprono di appartenere a famiglie rivali, e Giulietta scappa via da Gnomeo tornando al suo giardino. Qui, dopo aver confessato la sua avventura alla sua amica rana Nanette, \u00e9 turbata per le osservazioni di quest'ultima che quello tra lei e Gnomeo \u00e9 \"un amore condannato\" e destinato a finire. In quel momento arriva Gnomeo in persona, che ormai \u00e9 innamorato perso di lei ed \u00e9 tornato al giardino soltanto per rivederla, e dopo varie peripezie per nasconderlo da Lord Mattonerosso, Giulietta riesce a organizzare con lui un incontro segreto per l'indomani, lontano dai due giardini. In questo primo incontro i due fanno amicizia con Piumarosa, uno strampalato ma simpatico fenicottero di plastica al corrente della loro storia, che tra l'altro ha vissuto una triste storia d'amore simile a quella dei due giovani.\nNel frattempo Tebaldo, offeso per l'intrusione di Gnomeo della notte prima, distrugge il glicine del giardino blu, pianta carissima soprattutto alla madre di Gnomeo: quest'ultimo \u00e9 perci\u00f2 costretto a vendicare i suoi entrando di nuovo nel giardino rosso: lo scontro con Giulietta, tuttavia, gli fa cambiare idea e fugge quindi dai suoi per chiarirsi con l'amata. Dopo un iniziale litigio, i due si riconciliano e Gnomeo propone a Giulietta di venire ad abitare nella casa abbandonata dove si tengono i loro incontri segreti per sfuggire alle ostilit\u00e0 delle loro famiglie: Giulietta, inizialmente dubbiosa, accetta.\nSubito dopo, per\u00f2, Benny, che sospettando del suo amico lo aveva inseguito, li scopre insieme e scappa via disperato: Gnomeo lo insegue per spiegargli tutto ma l'altro, correndo, s'imbatte in Tebaldo, che a bordo del suo tosaerba gli distrugge il cappello. Gnomeo assiste alla scena e, infuriandosi con Tebaldo, ingaggia una lotta con lui in cui, per sbaglio, Tebaldo finisce contro un muro andando in mille pezzi. Tutti i Rossi danno la colpa a Gnomeo che finisce in strada. Tutti credono sia morto sotto una macchina. Funghetto, amico di Gnomeo, e Nanette consolano i due. \nPer strada Gnomeo incontra una statua di William Shakespeare che gli dir\u00e0 come era finito il suo libro, dando a Gnomeo il coraggio di tornare a casa. Quando Gnomeo torna a casa per\u00f2 finisce con Giulietta sotto un mucchio di pietre: infatti i blu si sono vendicati distruggendo il giardino dei rossi, finendo pure col distruggere il proprio. Per\u00f2, per fortuna, tutti sopravvivono e i due giardini vivranno senza pi\u00f9 essere in conflitto. Piumarosa ritrova il suo amore, Tebaldo viene incollato, Benny si sposa con una bambola di porcellana e si festeggiano molti matrimoni insieme a quello di Giulietta e Gnomeo. Il film si conclude con Gnomeo e Giulietta sul tagliaerba di nozze.\nDistribuzione.\nIl film \u00e8 stato distribuito nelle sale cinematografiche statunitensi l'11 febbraio 2011, mentre in Italia \u00e8 uscito il 16 marzo 2011.\nColonna sonora.\nNel film sono presenti canzoni di molti cantanti famosi come Lady Gaga, Nelly Furtado e Kiki Dee ma soprattutto di Elton John.\nIl brano \"The Tiki Tiki Tiki Room\" \u00e8 il tema ufficiale di Enchanted Tiki Room, un'attrazione del parco Disneyland di Anaheim, in California. Fu scritto nel 1963 dai fratelli Robert e Richard Sherman. L'attrazione consisteva in una vasta esposizione di uccelli meccanici il cui movimento era determinato da una tecnologia nota come audio-animatronica.\nSequel.\nIl 28 marzo 2018 \u00e8 uscito il sequel dal titolo \"Sherlock Gnomes\"."}
{"id": "3285084", "revid": "1573940", "url": "https://it.wikipedia.org/wiki?curid=3285084", "title": "Tehuelchesaurus benitezii", "text": "Il tehuelchesauro (Tehuelchesaurus benitezii ) era un dinosauro erbivoro appartenente all'infraordine dei sauropodi. Visse nel Giurassico superiore (Kimmeridgiano/Titoniano, circa 155 milioni di anni fa) e i suoi resti sono stati ritrovati in Sudamerica (Argentina). \u00c8 l'unica specie del genere \"Tehuelchesaurus\".\nDescrizione.\nConosciuto per uno scheletro parziale privo di cranio, questo dinosauro doveva avere l'aspetto tipico dei sauropodi primitivi: il corpo massiccio era sorretto da forti arti colonnari e collo e coda dovevano essere moderatamente allungati. Le parti note dello scheletro includono parti delle zampe anteriori e posteriori, parti dei cinti scapolare e pelvico, alcuni frammenti di costole, varie vertebre dorsali, sacrali e caudali e impronte della pelle. Sembra che quest'ultima fosse formata da scaglie esagonali piatte, che non si sovrapponevano fra loro. La lunghezza del collo dell'animale \u00e8 sconosciuta, ma dal raffronto con gli scheletri di animali simili (\"Patagosaurus\", \"Barapasaurus\", \"Omeisaurus\") si \u00e8 ipotizzato che \"Tehuelchesaurus\" potesse raggiungere una lunghezza complessiva di circa 15 metri.\nClassificazione.\nI resti di tehuelchesauro sono stati ritrovati nella provincia di Chubut (Argentina), nella formazione Canadon Asfalto, e sono stati descritti per la prima volta nel 1999. Bench\u00e9 relativamente simili a quelli dei sauropodi cetiosauridi (come i gi\u00e0 citati \"Barapasaurus\" e \"Patagosaurus\"), i resti di questo dinosauro ne differivano per alcuni particolari, tra cui le vertebre caudali, dotate di profonde depressioni senza camere interne sui lati e di centri vertebrali dalle superfici articolari posteriori concave (opistocele). Per altri versi, il tehuelchesauro assomiglia molto all'omeisauro, sauropode cinese dalle affinit\u00e0 incerte che si pensa fosse membro di una radiazione di sauropodi asiatici del Giurassico (Omeisauridae); tuttavia, anche in questo caso sono state riscontrate differenze: il tehuelchesauro era dotato di braccia pi\u00f9 robuste e la forma del bacino era diversa.\nSignificato del nome.\nIl nome generico \"Tehuelchesaurus\" deriva da quello degli indigeni Tehuelche, una popolazione che abit\u00f2 per lungo tempo la regione dove sono stati trovati i resti fossili; l'epiteto specifico, invece, \u00e8 in onore di Aldino Benitez, che scopr\u00ec l'esemplare tipo di questo dinosauro."}
{"id": "3285085", "revid": "22356", "url": "https://it.wikipedia.org/wiki?curid=3285085", "title": "Tehuelchesaurus", "text": ""}
{"id": "3285087", "revid": "107267839", "url": "https://it.wikipedia.org/wiki?curid=3285087", "title": "Tianchiasaurus nedegoapeferima", "text": "Il tianchiasauro (Tianchiasaurus nedegoapeferima) era un dinosauro erbivoro appartenente agli anchilosauri, o dinosauri corazzati. Visse nel Giurassico medio (Bathoniano, circa 170 milioni di anni fa) e i suoi resti sono stati ritrovati in Cina (regione dello Xinjiang). \u00c8 uno dei pi\u00f9 antichi dinosauri corazzati noti, e il nome specifico onora l'intero cast del film Jurassic Park.\nClassificazione e significato del nome.\nQuesto animale \u00e8 noto attraverso resti fossili frammentari, che non permettono un'adeguata ricostruzione ma che identificano \"Tianchiasaurus\" come uno dei pi\u00f9 antichi anchilosauri noti. \"Tianchiasaurus\" \u00e8 stato ascritto alla famiglia degli anchilosauridi, ma al contrario degli altri membri di questa famiglia sembra che fosse sprovvisto di mazza caudale. \nI fossili furono scoperti negli anni '80 e per alcuni anni rimasero privi di descrizione formale, conosciuti sotto il nome di \"Tenchisaurus\". In seguito, dopo l'uscita del film Jurassic Park, il nome divenne \"Jurassosaurus\" e solo nel 1993 Dong Zhiming lo descrisse formalmente come \"Tianchiasaurus\" (\"lucertola della pozza celeste\"). Il nome deriva dal lago Tian Chi, nei pressi del quale sono stati ritrovati i resti fossili (dalle parole cinesi tian, \"cielo\" e chi, \"lago\"). L'epiteto specifico, \"nedegoapeferima\", intende onorare i protagonisti del film Jurassic Park, ed \u00e8 formato dalle lettere iniziali dei cognomi delle star (Sam Neill, Laura Dern, Jeff Goldblum, Richard Attenborough, Bob Peck, Martin Ferrero, Ariana Richards, Joseph Mazzello). Il regista Steven Spielberg, che don\u00f2 fondi alla ricerca per i dinosauri cinesi, ottenne di suggerire il nome generico dell'animale. In seguito Dong prov\u00f2 a correggere il nome in \"Tianchisaurus\", ma le regole dell'ICZN non lo permisero. "}
{"id": "3285088", "revid": "22356", "url": "https://it.wikipedia.org/wiki?curid=3285088", "title": "Tianchiasaurus", "text": ""}
{"id": "3285091", "revid": "21880", "url": "https://it.wikipedia.org/wiki?curid=3285091", "title": "Caenagnathus", "text": "Il cenagnato (gen. Caenagnathus) \u00e8 un dinosauro appartenente agli oviraptorosauri, di identit\u00e0 dubbia. Visse nel Cretaceo superiore (Campaniano, circa 75 milioni di anni fa) e i suoi resti sono stati ritrovati in Nordamerica (Alberta). Per lungo tempo venne ritenuto un uccello.\nClassificazione.\nQuesto dinosauro \u00e8 stato descritto per la prima volta da R. Sternberg nel 1940, sulla base di una mandibola fossile priva di denti, caratterizzata dalla parte terminale (sinfisi) fusa insieme. Lo studioso originariamente attribu\u00ec il fossile (Caenagnathus collinsi) a un uccello cretaceo che assomigliava alle forme moderne del Cenozoico (da qui il nome \"Caenagnathus\", che significa \"mascella recente\", in relazione a Cenozoico, \"vita recente\"). Secondo Sternberg, la presenza di una sinfisi fusa e la mancanza di denti contrapponeva \"Caenagnathus\" agli altri uccelli del Cretaceo allora noti, come \"Hesperornis\" e \"Ichthyornis\", dotati di denti e di una sinfisi non fusa. La descrizione di un'altra mandibola attribuita a una nuova specie dello stesso genere (C. sternbergi), avvenuta nel 1971, non chiar\u00ec la situazione: Cracraft, l'autore della descrizione, ipotizz\u00f2 l'esistenza di un ordine di uccelli cretacei dalle caratteristiche convergenti con i terapsidi dicinodonti. Solo studi seguenti, con l'analisi di reperti di un dinosauro noto come \"Chirostenotes\", chiar\u00ec che in realt\u00e0 queste mandibole fossili erano da attribuire a un misterioso dinosauro teropode, dal becco privo di denti come quello degli uccelli, imparentato con il pi\u00f9 famoso \"Oviraptor\". \nPer molti anni \"Caenagnathus\" \u00e8 stato ritenuto assai simile, se non identico, con un altro oviraptorosauro nordamericano, \"Chirostenotes\"; in realt\u00e0 \u00e8 probabile che \"Caenagnathus\" rappresentasse un membro pi\u00f9 primitivo del gruppo, bench\u00e9 pressoch\u00e9 sconosciuto. Dal raffronto con le forme pi\u00f9 note, probabilmente \"Caenagnathus\" era uno snello bipede dalle lunghe zampe posteriori e dagli arti anteriori dotati di lunghe dita, con un cranio dal becco privo di denti e dotato di una cresta. "}
{"id": "3285092", "revid": "22356", "url": "https://it.wikipedia.org/wiki?curid=3285092", "title": "Camposaurus arizonensis", "text": "Il camposauro (Camposaurus arizonensis) \u00e8 un dinosauro carnivoro appartenente ai celofisoidi. Visse nel Triassico superiore (Norico, circa 220 milioni di anni fa) e i suoi resti sono stati ritrovati in Nordamerica (Arizona).\nClassificazione.\nDescritto per la prima volta nel 1998, questo dinosauro \u00e8 basato su alcuni resti fossili comprendenti parte di una zampa posteriore. Altri fossili (alcune vertebre) sono state attribuite allo stesso dinosauro. Tutti i resti provengono dalla formazione Bluewater Creek, nel gruppo Chinle dell'Arizona. I resti fanno pensare alla presenza di un dinosauro simile a \"Coelophysis\", vissuto per\u00f2 una decina di milioni di anni prima; non \u00e8 chiaro, per\u00f2, se \"Camposaurus\" rappresentasse a tutti gli effetti un genere distinto, o fosse addirittura un altro tipo di dinosauro teropode (un ceratosauro?) a causa della scarsit\u00e0 dei resti. In ogni caso, sembra che \"Camposaurus\" fosse un piccolo carnivoro lungo circa due metri, dal corpo lungo e snello e dalle lunghe zampe posteriori. "}
{"id": "3285093", "revid": "22356", "url": "https://it.wikipedia.org/wiki?curid=3285093", "title": "Camposaurus", "text": ""}
{"id": "3285094", "revid": "767487", "url": "https://it.wikipedia.org/wiki?curid=3285094", "title": "Caseosaurus crosbyensis", "text": "Il caseosauro (Caseosaurus crosbyensis) \u00e8 un dinosauro carnivoro appartenente agli herrerasauri. Visse nel Triassico superiore (Norico, circa 220 milioni di anni fa). I suoi resti fossili sono stati ritrovati in Nordamerica (Texas).\nClassificazione.\nTutto ci\u00f2 che si conosce di questo dinosauro \u00e8 un ilio destro fossile ritrovato nella formazione Dockum in Texas, molto simile (ma non identico) a quello di altri dinosauri primitivi come \"Herrerasaurus\" e \"Chindesaurus\". Le differenze anatomiche tra \"Chindesaurus\" e \"Caseosaurus\", per\u00f2, non sono ritenute suffiicienti per una distinzione a livello generico da parte di alcuni studiosi, che preferiscono attribuire il materiale a \"Chindesaurus\". Inizialmente, in effetti, l'ilio era stato attribuito proprio a quest'ultima forma meglio conosciuta, proveniente da strati coevi dell'Arizona. Il nome \"Caseosaurus\" onora Ermine Cowles Case (1871-1953), un paleontologo americano che scopr\u00ec il resto fossile e che diede un sostanziale contributo alla conoscenza sui vertebrati fossili del Triassico."}
{"id": "3285095", "revid": "22356", "url": "https://it.wikipedia.org/wiki?curid=3285095", "title": "Caseosaurus", "text": ""}
{"id": "3285098", "revid": "55935", "url": "https://it.wikipedia.org/wiki?curid=3285098", "title": "Tommaso de Amicis", "text": ""}
{"id": "3285101", "revid": "265990", "url": "https://it.wikipedia.org/wiki?curid=3285101", "title": "Boavista Futebol Clube de Saqarema", "text": ""}
{"id": "3285103", "revid": "287204", "url": "https://it.wikipedia.org/wiki?curid=3285103", "title": "Boavista Sport Club", "text": "Il Boavista Sport Club, noto anche semplicemente come Boavista, \u00e8 una societ\u00e0 calcistica brasiliana con sede nella citt\u00e0 di Saquarema, nello stato di Rio de Janeiro.\nStoria.\nIl 14 ottobre 1961 il club \u00e8 stato fondato come Esporte Clube Barreira.\nNel 1991 l'EC Barreira ha vinto il Campeonato Carioca Terceira Divis\u00e3o, dopo aver sconfitto il Bayer di Belford Roxo. Entrambi i club sono stati promossi per la Segunda Divis\u00e3o dell'anno successivo.\nNel 1992 il club \u00e8 stato finalista della Segunda Divis\u00e3o, dietro solo al Bayer, e non \u00e8 stato promosso in prima divisione.\nNel 1995 il club ha partecipato al Campionato Carioca per la prima volta nella sua storia. Il club ha terminato al 6\u00ba posto nel proprio gruppo, quindi, il Barreira ha fallito la qualificazione per la seconda fase, ma evitando anche la retrocessione. Nella prima fase il club ha terminato al 6\u00ba posto, e nella seconda fase il club ha terminato al 7\u00ba posto.\nNel 1996 il club ha partecipato di nuovo al Campionato Carioca. Il Barreira ha terminato al 10\u00ba posto nella Ta\u00e7a Guanabara (che \u00e8 la prima fase della competizione), e all'11\u00ba posto nella Ta\u00e7a Rio (che \u00e8 la seconda fase della competizione).\nNel 1997 il Barreira ha terminato al 12\u00ba posto nella Ta\u00e7a Guanabara (all'ultimo posto), e cos\u00ec, il club \u00e8 retrocesso, e non partecipando alla Ta\u00e7a Rio.\nIl 10 marzo 2004 un gruppo di imprenditori ha assunto il controllo del club, e rinominato il club con il suo nome attuale, Boavista Sport Club. Anche lo stemma del club fu cambiato. Tuttavia, i colori sono rimasti gli stessi.\nNel 2006 il club ha vinto il suo primo titolo come Boavista, il Campeonato Carioca Segunda Divis\u00e3o, venendo promosso nella prima divisione dell'anno successivo. In finale, il club sconfisse il Maca\u00e9. All'andata, il 25 giugno 2006, il Boavista vinse 2-1, all'Est\u00e1dio Cl\u00e1udio Moacyr Azevedo, nella citt\u00e0 di Maca\u00e9. Il 2 luglio 2006, all'Est\u00e1dio Eucy de Resende Mendon\u00e7a, il Boavista e il Maca\u00e9 pareggiarono 0-0."}
{"id": "3285113", "revid": "767487", "url": "https://it.wikipedia.org/wiki?curid=3285113", "title": "Cantone di Cayambe", "text": "Il Cantone di Cayambe \u00e8 un cantone dell'Ecuador che si trova nella Provincia del Pichincha.\nIl capoluogo del cantone \u00e8 Cayambe."}
{"id": "3285114", "revid": "118359646", "url": "https://it.wikipedia.org/wiki?curid=3285114", "title": "Cantone di Mej\u00eda", "text": "Il cantone di Mej\u00eda \u00e8 un cantone dell'Ecuador che si trova nella provincia del Pichincha.\nIl capoluogo del cantone \u00e8 Machachi, unica parrocchia urbana del cantone, costituito anche da altre 7 parrocchie rurali.\nParrocchie urbana\nParrocchie rurali"}
{"id": "3285115", "revid": "118355303", "url": "https://it.wikipedia.org/wiki?curid=3285115", "title": "Cantone di Pedro Moncayo", "text": "Il cantone di Pedro Moncayo \u00e8 un cantone dell'Ecuador che si trova nella provincia del Pichincha.\nIl capoluogo del cantone \u00e8 Tabacundo."}
{"id": "3285116", "revid": "118355156", "url": "https://it.wikipedia.org/wiki?curid=3285116", "title": "Cantone di Pedro Vicente Maldonado", "text": "Il cantone di Pedro Vicente Maldonado \u00e8 un cantone dell'Ecuador che si trova nella provincia del Pichincha.\nIl capoluogo del cantone \u00e8 Pedro Vicente Maldonado, che \u00e8 la sola parrocchia civile del cantone, la cui popolazione \u00e8, secondo il censimento del 2010, di abitanti."}
{"id": "3285117", "revid": "118355284", "url": "https://it.wikipedia.org/wiki?curid=3285117", "title": "Cantone di Puerto Quito", "text": "Il cantone di Puerto Quito \u00e8 un cantone dell'Ecuador che si trova nella provincia del Pichincha.\nIl capoluogo del cantone \u00e8 Puerto Quito."}
{"id": "3285118", "revid": "1305772", "url": "https://it.wikipedia.org/wiki?curid=3285118", "title": "Cantone di Rumi\u00f1ahui", "text": "Il cantone di Rumi\u00f1ahui \u00e8 un cantone dell'Ecuador che si trova nella provincia del Pichincha.\nIl capoluogo del cantone \u00e8 Sangolqu\u00ed, nome originale della zona ove sorge il cantone. \u00c8 stato elevato al grado di parrocchia con la legge di divisione territoriale del 29 maggio 1861, e il 31 maggio del 1938 viene separata da Quito ed elevata a cantone, con il nome cambiato da Sangolqu\u00ed a Rumi\u00f1ahui."}
{"id": "3285119", "revid": "110157", "url": "https://it.wikipedia.org/wiki?curid=3285119", "title": "Cantone di San Miguel de los Bancos", "text": "Il cantone di San Miguel de los Bancos \u00e8 un cantone dell'Ecuador che si trova nella provincia del Pichincha.\nIl capoluogo del cantone \u00e8 San Miguel de los Bancos."}
{"id": "3285122", "revid": "1428919", "url": "https://it.wikipedia.org/wiki?curid=3285122", "title": "Cantone di Latacunga", "text": "Il cantone di Latacunga \u00e8 un cantone dell'Ecuador che si trova nella provincia del Cotopaxi.\nIl capoluogo del cantone \u00e8 Latacunga."}
{"id": "3285124", "revid": "1428919", "url": "https://it.wikipedia.org/wiki?curid=3285124", "title": "Cantone di La Man\u00e1", "text": "Il cantone di La Man\u00e1 \u00e8 un cantone dell'Ecuador che si trova nella provincia del Cotopaxi.\nIl capoluogo del cantone \u00e8 La Man\u00e1."}
{"id": "3285125", "revid": "1428919", "url": "https://it.wikipedia.org/wiki?curid=3285125", "title": "Cantone di Pangua", "text": "Il cantone di Pangua \u00e8 un cantone dell'Ecuador che si trova nella provincia del Cotopaxi.\nIl capoluogo del cantone \u00e8 El Coraz\u00f3n."}
{"id": "3285126", "revid": "1428919", "url": "https://it.wikipedia.org/wiki?curid=3285126", "title": "Cantone di Pujil\u00ed", "text": "Il cantone di Pujil\u00ed \u00e8 un cantone dell'Ecuador che si trova nella provincia del Cotopaxi.\nIl capoluogo del cantone \u00e8 Pujil\u00ed."}
{"id": "3285128", "revid": "1428919", "url": "https://it.wikipedia.org/wiki?curid=3285128", "title": "Cantone di Salcedo", "text": "Il cantone di Salcedo \u00e8 un cantone dell'Ecuador che si trova nella provincia del Cotopaxi.\nIl capoluogo del cantone \u00e8 San Miguel."}
{"id": "3285130", "revid": "1428919", "url": "https://it.wikipedia.org/wiki?curid=3285130", "title": "Cantone di Saquisil\u00ed", "text": "Il cantone di Saquisil\u00ed \u00e8 un cantone dell'Ecuador che si trova nella provincia del Cotopaxi.\nIl capoluogo del cantone \u00e8 Saquisil\u00ed."}
{"id": "3285132", "revid": "1428919", "url": "https://it.wikipedia.org/wiki?curid=3285132", "title": "Cantone di Sigchos", "text": "Il cantone di Sigchos \u00e8 un cantone dell'Ecuador che si trova nella provincia del Cotopaxi.\nIl capoluogo del cantone \u00e8 Sigchos."}
{"id": "3285138", "revid": "114509404", "url": "https://it.wikipedia.org/wiki?curid=3285138", "title": "Nazario Sauro (cacciatorpediniere)", "text": "Il Nazario Sauro \u00e8 stato un cacciatorpediniere della Regia Marina.\nNome.\nIl battello prende il suo nome dal tenente di vascello Nazario Sauro, medaglia d'oro al valor militare, patriota ed esponente dell'irredentismo italiano del primo conflitto mondiale.\nStoria.\nNel 1927 fu accidentalmente speronato da un vaporetto a La Spezia. Nel 1933 sub\u00ec lavori di modifica che comportarono l'imbarco di una centrale di tiro. Nel 1935, in previsione del suo trasferimento in Mar Rosso, fu sottoposto ad ulteriori lavori per climatizzarne i locali: in seguito a tali lavori la velocit\u00e0 scese da 35 a 31,7 nodi, e l'autonomia alla velocit\u00e0 di 14 nodi da 2600 a 2000 miglia. Nel 1936-1937 partecip\u00f2 alla guerra di Spagna. Fu dislocato in Mar Rosso nel 1938.\nAll'entrata dell'Italia nella seconda guerra mondiale faceva parte della III Squadriglia Cacciatorpediniere con base a Massaua, insieme ai gemelli \"Battisti\", \"Nullo\" e \"Manin\". Fu impiegato in missioni di intercettazione dei convoglio britannici in navigazione nel Mar Rosso ed effettu\u00f2 circa dieci missioni di questo tipo, senza successo. Nella notte tra il 24 ed il 25 agosto 1940 fu inviato, unitamente al gemello \"Nullo\", alla ricerca di navi avversarie, ma non ne trov\u00f2.\nIl 21 ottobre 1940, nel corso di un'altra missione di intercettazione del traffico nemico, attacc\u00f2, alle 2.19 di notte, insieme ai gemelli \"Nullo\", \"Battisti\" e \"Manin\" ed ai pi\u00f9 grossi cacciatorpediniere \"Leone\" e \"Pantera\", il convoglio britannico \u00abBN 7\u00bb, composto da 32 mercantili con la scorta dell'incrociatore leggero HMNZS \"Leander\", del cacciatorpediniere HMS \"Kimberley\" e degli sloops \"Yarra\" (australiano), \"Auckland\" (britannico) e \"Indus\" (indiano). Il \"Sauro\" cerc\u00f2 di silurare alcuni mercantili, senza riuscirci; una delle sue armi, probabilmente, manc\u00f2 di poco lo \"Yarra\". Il combattimento divenne sfavorevole alle navi italiane, che dovettero rinunciare all'attacco e ripiegare coprendosi la ritirata con una cortina fumogena, mentre il \"Nullo\", rimasto isolato e rallentato da un'avaria al timone, fu affondato dopo un violento scontro con il \"Kimberley\".\nIl 3 dicembre fu inviato \u2013 assieme a \"Tigre\", \"Leone\" e \"Manin\" ed al sommergibile \"Ferraris\" \u2013 alla ricerca di un convoglio, che non venne per\u00f2 individuato. Nel febbraio 1941 il \"Sauro\" attacc\u00f2 nuovamente con i siluri dei trasporti nemici, ancora una volta infruttuosamente.\nSi fece poi evidente l'ormai imminente caduta dell'Africa Orientale Italiana. In vista della resa di Massaua, fu organizzato un piano di evacuazione delle unit\u00e0 dotate di grande autonomia (mandate in Francia od in Giappone) e di distruzione delle restanti navi. I 6 cacciatorpediniere che formavano le squadriglie III (\"Battisti\", \"Sauro\", \"Manin\") e V (\"Tigre\", \"Leone\", \"Pantera\") non avevano autonomia sufficiente a raggiungere un porto amico, quindi si decise il loro impiego in una missione suicida: un attacco con obiettivi Suez (\"Tigre\", \"Leone\", \"Pantera\") e Porto Said (\"Sauro\", \"Manin\", \"Battisti\"). Se non fossero state in grado di proseguire, le unit\u00e0 non sarebbero rientrate a Massaua (dove peraltro non avrebbero avuto altra sorte che la cattura o l'autoaffondamento, in quanto la piazzaforte cadde l'8 aprile 1941), ma si sarebbero invece autoaffondate.\nLa V Squadriglia part\u00ec per la sua missione il 31 marzo, ma questo primo tentativo abort\u00ec quasi subito perch\u00e9 il \"Leone\" and\u00f2 ad incagliarsi e, sviluppatosi un incendio indomabile a prua, dovette essere autoaffondato. La missione fu quindi riorganizzata perch\u00e9 era venuta a mancare una prevista azione diversiva della Luftwaffe contro Suez: tutte le unit\u00e0 avrebbero attaccato Porto Said.\nIl 2 aprile 1941, alle due del pomeriggio, i cinque cacciatorpediniere lasciarono definitivamente Massaua. Il \"Battisti\" dovette autoaffondarsi per un'avaria ai motori, mentre il resto della formazione prosegu\u00ec sebbene avvistato da ricognitori: all'alba del 3 aprile, giunte ad appena una trentina di miglia da Porto Said, dopo una navigazione di 270 miglia, le quattro navi furono massicciamente attaccate da circa 70 bombardieri Bristol Blenheim ed aerosiluranti Fairey Swordfish che arrivarono ad ondate. Rotta la formazione, i cacciatorpediniere proseguirono navigando a zig zag ed aprendo il fuoco con le armi contraeree, ma intorno alle 7.30 gli aerei iniziarono a prendere di mira il \"Sauro\" ed il \"Manin\", pi\u00f9 piccoli e vulnerabili, danneggiandoli (\"Tigre\" e \"Pantera\" ripiegarono e, attaccati anche da navi, si autoaffondarono al largo delle coste arabe) Alle 9 del mattino una bomba da 224 kg centr\u00f2 il \"Sauro\": la nave s'inabiss\u00f2 in appena mezzo minuto, nel punto 20\u00b0 N e 30\u00b0 E.\nPerirono 78 uomini dell'equipaggio del \"Sauro\"."}
{"id": "3285143", "revid": "765341", "url": "https://it.wikipedia.org/wiki?curid=3285143", "title": "Davidiani", "text": "Davidiani (\"Branch Davidians\" in inglese) \u00e8 una setta religiosa avventista costituita nel 1955 in seguito a uno scisma con un \"movimento riformista\" formatosi nel 1930 all'interno della Chiesa cristiana avventista del settimo giorno, per cui gli aderenti al messaggio proposto dalla setta furono in larga parte scomunicati.\nDalla sua nascita nel 1930, il \"movimento riformista\" centralizz\u00f2 i propri contenuti attorno all'Apocalisse avventista, credendo di vivere in un periodo nel quale le profezie bibliche circa il Giudizio Universale divino erano prossime all'avverarsi: preludio alla seconda venuta di Cristo.\nI davidiani sono noti oggi non tanto per la loro storia, quanto per un clamoroso fatto di cronaca avvenuto nel 1993, quando nell'assedio di Waco - una citt\u00e0 vicino alla quale si trovava la \"propriet\u00e0 davidiana\" del Mount Carmel Center - da parte di uomini del Bureau of Alcohol, Tobacco, Firearms and Explosives (ATF), dell'FBI e della Guardia Nazionale Texana, in un rogo doloso, appiccato da tre davidiani su ordine del loro leader David Koresh (tesi iniziale, leggere assedio di Waco), morirono 82 \"davidiani\" (compresi donne e bambini), lo stesso David Koresh, e 4 agenti dell'ATF.\nStoria.\nVictor Houteff.\nNel 1929, Victor Houteff, un immigrato bulgaro di Smolyan, dirigente importante degli avventisti del settimo giorno durante gli anni venti, sostenne che aveva ricevuto un nuovo messaggio per la Chiesa cristiana avventista del settimo giorno, presentato sotto forma di tre libri intitolati, \"The Shepherd's Rod\" (La verga del pastore), \"I \" (il piccolo gregge) e \"Un invito alla Riforma\". \nIl suo messaggio di riforma per\u00f2 non fu accettato dalla Conferenza generale della Chiesa cristiana avventista e venne ritenuto eretico dalla dirigenza della Chiesa perch\u00e9 si discostava dagli insegnamenti tradizionali del gruppo. Houteff venne immediatamente espulso, insieme ad altri membri che avevano abbracciato il suo messaggio.\nNel 1935, Victor Houteff stabil\u00ec il suo quartier generale nei pressi di Waco in Texas. Fino al 1942, il suo movimento era conosciuto come il \"Shepherd's Rod\" (\"La verga del pastore\"), ma quando Houteff ritenne necessario organizzarsi formalmente per motivi legali, modific\u00f2 il nome della sua chiesa in \"General Association of Davidian Seventh day Adventists\". Il termine \"Davidiani\" rispecchia la loro fede nella restaurazione del regno davidico in Israele, prima della seconda venuta di Cristo dal cielo (Avvento o Parusia); il riferimento a Davide non \u00e8 il nome del capo della setta, David Koresh, bens\u00ec un riferimento a Isaia 11:1 e al biblico \"ramo di Jesse\", che compare nello stemma ufficiale utilizzato dai davidiani all'interno di una stella di David. Victor Houteff ha spinto i davidiani a lavorare per la riforma della Chiesa cristiana avventista del settimo giorno, in preparazione di un grande afflusso di convertiti, quando la chiesa sarebbe ritornata a uno stato pi\u00f9 puro.\nUno dei principi davidiani \u00e8 la convinzione che il presidente della chiesa debba essere dotato di \"spirito di profezia\", per portare sempre maggior verit\u00e0 biblica al movimento. Nel 1955, dopo la morte del fondatore Victor Houteff, una spaccatura si origin\u00f2 a causa della sua successione. Questa disputa ha portato alla creazione dell'Associazione generale dei davidiani avventisti del settimo giorno, diretta inizialmente da Benjamin Roden, detta \"Il Ramo\" (The Branch). Alla fine del 1960, il gruppo ha stabilito la propria sede presso Waco, nella propriet\u00e0 precedentemente occupata dal gruppo, dopo che i davidiani vendettero le loro propriet\u00e0 a ovest di Waco.\nNel 1958 e nel 1959, il \"Ramo\" \u00e8 diventato il primo raggruppamento di cristiani a cui \u00e8 stato concesso ufficialmente lo status di immigrati sbarcati in Israele. Essi hanno avuto il permesso di stabilirsi in tre moshav e kibbutz israeliani. Amirim \u00e8 diventato cos\u00ec il primo moshav vegetariano in Israele. Essere rigorosamente vegetariani era un requisito necessario. Essi hanno poi creato sempre ad Amirim l'Associazione Il Ramo per l'agricoltura biologica, una delle prime organizzazioni a promuovere il biologico in Israele.\nNel 1976, Benjamin Roden ha fatto appello affinch\u00e9 la chiesa mantenesse la cena del Signore nella stessa ora di culto designata nell'antico Israele (la terza e la nona ora del giorno) e tutti i giorni delle festivit\u00e0 bibliche. Nel 1981, Lois Roden, la moglie di Benjamin, ha chiesto la stessa cosa. Benjamin Roden era particolarmente duro nella sua opposizione alle leggi sulla domenica, che gli avventisti identificano come un aspetto del \"marchio della bestia\", sostenendo che il culto domenicale deve essere considerato pagano.\nLois Roden.\nNel 1977, Lois Roden ha affermato di aver ricevuto un messaggio di dottrina riguardante lo Spirito Santo - che \u00e8 femminile a suo parere - provocando molte polemiche all'interno del gruppo. \nSecondo questo nuovo messaggio, Lois avrebbe avuto diritto a un posto nella leadership della Chiesa, che il marito e gli altri dovevano accettare. Quando Benjamin Roden mor\u00ec l'anno successivo, il loro figlio George ha cercato di assumere la leadership, sostenendo che egli era il profeta legittimo del gruppo, ma Lois Roden ha frustrato il suo tentativo, vietandogli in eterno di agire come presidente della Chiesa.\nNel 1979, Lois Roden ha iniziato a pubblicare la rivista \"Shekhinah\", in cui ha presentato gli articoli di persone provenienti da diverse chiese cristiane ed ebraiche. Forniva spunti per esplorare il tema della femminilit\u00e0 dello Spirito Santo tra le donne nel ministero della Chiesa. Alla fine del 1982 e all'inizio del 1983, ha ricevuto un premio da \"Religion in Media\" per il suo lavoro per la rivista. Un paio di mesi pi\u00f9 tardi, l'edificio amministrativo del reparto stampa \u00e8 stato distrutto da un incendio.\nVernon Wayne Howell (che ha cambiato il suo nome in David Koresh nel 1988 in omaggio a re Ciro che permise agli ebrei di far ritorno in Israele) in seguito ammise la propria responsabilit\u00e0 nell'appiccamento dell'incendio, motivato dal comando di Dio, affermando che era stato incaricato di trasmettere a Lois Roden il comando biblico del profeta Nahum: \u00ab\"Ma riguardo a te l'Eterno ha dato questo comando. Il tuo nome non sar\u00e0 pi\u00f9 perpetuato. Dal tempio dei tuoi d\u00e8i far\u00f2 scomparire le immagini scolpite e le immagini fuse. Ti preparer\u00f2 la tomba, perch\u00e9 sei spregevole\u00bb\" (Nahum 1:14).\nNel 1981 Vernon Wayne Howell ha detto che aveva un nuovo messaggio per la Chiesa, ma all'epoca non \u00e8 stato preso in considerazione da nessuno. Respinto nei suoi tentativi, egli mantenne un comportamento ondivago nei confronti del movimento, tornandovi agli inizi del 1983. Lois Roden gli avrebbe allora offerto i suoi servigi, guadagnandosi cos\u00ec la sua fiducia. Nel settembre del 1983 Lois Roden gli permise di divulgare il suo messaggio. Ci fu una riunione generale al Mount Carmel Center, sede di molti davidiani nel 1984, durante la Pasqua, e il risultato fu che il gruppo si divise in fazioni, una delle quali - il \"Ramo\" - rimase fedele a David Koresh. In quel momento George Roden costrinse David Koresh e il suo gruppo a lasciare la propriet\u00e0. Circa un anno dopo aver lasciato Mount Carmel Center, David Koresh ed i suoi seguaci finirono in Texas, fondando il quartier generale del gruppo per i prossimi due anni.\nIl 28 marzo 1985, Lois Roden era nuovamente convocata in tribunale per far rispettare l'ingiunzione contro George Roden, e in esso giur\u00f2 di essere il Presidente della \"Associazione generale dei davidiani avventisti del settimo giorno\". Circa due mesi e mezzo dopo, David Koresh, coinvolto in un processo separato, giurava che era il presidente dei \"Branch Davidians\". George Roden sosteneva che David Koresh e numerosi altri erano pronti ad impedirgli di essere il legittimo presidente della \"chiesa succursale\". La difesa di David Koresh present\u00f2 una denuncia contro George Roden, sostenendo che egli era in realt\u00e0 il presidente di un'associazione diversa.\nLois Roden mor\u00ec nel novembre 1986. Durante l'estate seguente la morte di Lois Roden, David Koresh still\u00f2 numerosi documenti presso il County Records Office, per utilizzare l'identit\u00e0 e il nome della Chiesa, oltre che le sue propriet\u00e0.\nAssalto a mano armata al Mount Carmel Center.\nAll'inizio di novembre, 1987, David Koresh e sette dei suoi seguaci effettuarono quello che le autorit\u00e0 hanno poi descritto come un assalto in stile militare contro George Roden, al fine di ottenere il controllo del Mount Carmel Center. \u00c8 stato detto che David Koresh e i suoi seguaci stavano solo cercando di ottenere alcune fotografie di un cadavere che George Roden aveva dissotterrato, al fine di perseguirlo in tribunale.\nDurante il loro assalto David Koresh ed i suoi seguaci erano provvisti di munizioni e di armi automatiche. Si erano nascosti nella rovine del palazzo dell'amministrazione che Koresh aveva bruciato nel 1983 e fino alla mattina restarono nascosti. Quando furono scoperti, si scaten\u00f2 uno scontro a fuoco contro George Roden e i suoi seguaci, protrattosi per circa 45 minuti, prima che gli sceriffi arrivassero.\nDavid Koresh e compagni furono incarcerati in attesa di processo con l'accusa di tentato omicidio. Il solo David Koresh usc\u00ec su cauzione, mentre gli altri rimasero in carcere.\nAl conseguente processo, il gruppo di David Koresh si present\u00f2 con i figli, guadagnandosi cos\u00ec la simpatia di vari giurati, che assolsero i seguaci di David Koresh. Una causa giudiziaria fu avanzata contro David Koresh, ma le accuse contro di lui furono successivamente fatte cadere. Tutti i loro fucili vennero restituiti loro.\nLa controversia sul successore di Lois Roden.\nLois aveva anche affrontato la discordia del canadese Charles Pace, che si un\u00ec alla Chiesa nei primi anni 1970, e che, nel 1981, afferm\u00f2 di aver ricevuto un messaggio speciale per la Chiesa. Dopo aver esaminato il messaggio di Charles Pace, Lois Roden gli chiese di smettere di insegnare e, al suo rifiuto, Lois lo mise sotto censura, il che significava che poteva partecipare alle riunioni della chiesa, ma non insegnare. A Pasqua del 1984 nella riunione, Charles Pace present\u00f2 il suo preteso messaggio in una riunione tenutasi da George Roden. Mentre Lois Roden e altri accettarono il punto chiave degli insegnamenti di Charles Pace, gli errori presenti in esso furono espunti da Lois Roden dal testo che Pace aveva presentato.\nIn tale riunione, Charles Pace annunci\u00f2 di credere che George Roden sarebbe stato il prossimo presidente della Chiesa, e dal lui ricevette 14\u00a0000 dollari perch\u00e9 Charles Pace potesse aprire un centro di salute sul posto, malgrado Lois Roden avesse sconsigliato i fedeli di accordare un contributo finanziario a George Roden, ancora sotto giudizio del tribunale riguardo alla sua carica di presidente della Chiesa, e senza alcuna autorit\u00e0 nell'autorizzare Charles Pace di aprire una stazione termale. Poco dopo, Charles Pace ebbe un forte diverbio con George Roden, che espulse Charles Pace dalla propriet\u00e0.\nDopo la morte di Lois Roden, dalla fine del 1986, Charles Pace si \u00e8 spostato dal Canada a Gadsden, in Alabama, e ha cambiato il nome della sua fazione in \"The Living Waters Filiale di Giustizia\". In seguito le cambi\u00f2 il nome in \"The Branch, il Signore (YHVH) la nostra giustizia\", ispirandosi a un versetto biblico tratto da Geremia 33:16 ove si legge \"YHVH Tzidkaynu\".\nAnche se ha affermato di essere successore di Lois Roden, egli non ha preso parte alla successione dei beni immobiliari della stessa Lois Roden e, quindi, ha consentito che la propriet\u00e0 della Chiesa e il suo marchio andassero a George Roden, e poi a David Koresh.\nPoco prima che Lois morisse, Pace dichiar\u00f2 che nella Chiesa non era pi\u00f9 necessario mantenere le ore giornaliere di culto che Benjamin Roden e Lois Roden avevano indicato. In uno studio del 1990 dichiar\u00f2 che era un \"abominio\" utilizzare il vino (inteso per\u00f2 solo come \"succo d'uva non fermentato\" e quindi totalmente privo di alcool) come emblema di ogni giorno della cena del Signore (come Lois Roden aveva insegnato), perch\u00e9 Ges\u00f9 non era pi\u00f9 intercessore per noi, ma solo lo Spirito Santo femminile.\nLois Roden aveva incaricato Irmine Sampson, Teresa Moore, e il gruppo di New York di ripubblicare la sua corrispondenza con Benjamin Roden. Teresa Moore che ha preso a significare che era unto per essere il prossimo presidente della chiesa, anche se gli altri non assumere la stessa cosa per il loro essere menzionati.\nTeresa Moore fin\u00ec col costituire una sua propria fazione, chiamandola \"Il Signore della Tzevaoth o Sabaoth, Signore delle schiere o Signore degli eserciti\" (soprattutto con riferimento agli Ebrei e a un versetto biblico tratto da Isaia 51:15 ove si legge \"YHVH Tzevaoth\") ed anche \"le nostre filiali dei Giusti\", abbandonando in tal modo definitivamente la Chiesa e le sue propriet\u00e0.\nAmo Bishop Roden spos\u00f2 invece George Roden nel 1987 con un contratto matrimoniale temporaneo. La condizione mentale di George Roden era notevolmente peggiorata nel corso quel tempo, e poco dopo fin\u00ec in un ospedale psichiatrico fino alla sua morte nel 1998. Amo pretende di rappresentare la Chiesa, anche se ne rifiuta molti degli insegnamenti. Anche ella \u00e8 riuscita a ottenere l'incarico da parte di George Roden di rappresentarne gli interessi ma, non molto tempo dopo, George Roden ritir\u00f2 tale incarico.\nNonostante ci\u00f2, Amo continu\u00f2 a presentarsi come membro della Chiesa con diritto di insegnare e di rappresentare la Chiesa, usando anche il cognome di Roden. Poi cominci\u00f2 a pubblicare i suoi studi, travisandone (secondo Doug Mitchell) vari insegnamenti della Chiesa.\nDoug Mitchell ha aderito al movimento nel 1978, e ha lavorato a stretto contatto con Lois Roden fino alla morte. \u00c8 diventato un testimone nel procedimento di omologazione dei beni immobiliari di Lois Roden al fine di preservare i beni della Chiesa dagli abusi, fino a quando i membri potessero incontrarsi bonariamente, senza per\u00f2 conseguire alcun risultato.\nDoug Mitchell ha detto che Lois Roden stava ricevendo una profezia sulla vera natura della cena del Signore, conosciuta nel movimento come la \"Festa Agape\" o \"Love\" (\"il pasto comune\").\nLa disputa per la propriet\u00e0 della chiesa di Mount Carmel Center.\nDopo la morte di David Koresh, la maggior parte degli adepti superstiti ha riconosciuto come il portavoce della loro organizzazione Clive Doyle. Ma, secondo la costituzione della Chiesa, gli amministratori dei beni della Chiesa dovevano essere nominati da parte del presidente della stessa, e David Koresh non aveva fatto tali nomine. Pertanto, nel 1996, il club dei superstiti ha depositato un documento nel County Records Office affermando di gestire i beni della chiesa.\nNel 1996 la corte ha stabilito che la terra appartiene al ramo \"Davidian Avventista del Settimo Giorno\", ma ha rifiutato di pronunciarsi su chi rappresenta esattamente \"la chiesa\".\nPertanto, nel 1996, un certo numero di seguaci superstiti di David Koresh ha presentato un ricorso, chiedendo la propriet\u00e0 della Chiesa per usucapione. Ma la richiesta \u00e8 stata abbandonata in seguito. Nel 2000, una giuria si \u00e8 pronunciata contro di loro, mentre Amo e Roden, tuttavia, hanno continuato a utilizzare la propriet\u00e0, insieme a Charles Pace.\nNel 2003, Doug Mitchell ha creato un sito web in cui ha pubblicato la maggior parte di tutte le pubblicazioni di Victor Houteff, Benjamin Roden e Lois Roden e le sue, tra cui una presentazione dettagliata di ci\u00f2 che egli chiama \"La battaglia di Vernon Wayne Howell (aka David Koresh) e altri contro il Ramo Davidian Avventisti del Settimo Giorno\", in cui egli fornisce un quadro dettagliato e documentato della controversia riguardante la chiesa e dei suoi avversari.\nCon il tempo dell'assedio, David Koresh aveva incoraggiato i suoi seguaci a pensare a s\u00e9 stessi come \"studenti biblici dei Sette Sigilli\", piuttosto che come \"Davidiani\". Durante la situazione di stallo dei suoi seguaci ha annunciato pubblicamente che voleva che successivamente venisse identificato con il nome \"Koreshians\" (\"Koreshiani\" cio\u00e8 seguaci dell'autoproclamato \"messia\" David Koresh). Altri suoi seguaci hanno detto che non voleva usare quel nome nuovo, e la stragrande maggioranza dei mezzi di comunicazione continua di utilizzare il nome \"Ramo Davidiano\", nonostante le proteste dei membri che non si \u00e8 unito al \"Ramo\" di David Koresh.\nAssedio di Waco.\nIl 19 aprile 1993 a Waco, dove i davidiani facevano vita comunitaria all'interno di una fattoria, una squadra di agenti dell'FBI assedi\u00f2 il loro centro per 51 giorni. Il 19 aprile l'assedio si concluse con un catastrofico incendio, alimentato da un fortissimo vento, in cui morirono 82 persone, 28 delle quali bambini, in seguito ad un attacco con carri armati da parte dell'Esercito. Solo 9 persone adulte sopravvissero all'incendio.\nTimothy McVeigh, l'attentatore di Oklahoma City, si recher\u00e0 in visita alle ceneri della comunit\u00e0.\nDiffusione.\nIl centro di Waco non superava mai i 1.200 membri residenti, ma il movimento contava e conta ancora oggi alcune migliaia di seguaci non solo negli Stati Uniti d'America ma anche in Canada, in Australia, in Gran Bretagna ed in Amirim (in Galilea, Israele). Oggi i Davidiani rimangono divisi in due gruppi principali: i \" Branch Davidian Seventh Day Adventists \"ed i \"Shepherd's Rod. \"Per questo motivo la sede mondiale della \"General Association of Branch Davidian Seventh Day Adventists\" si trova a Kingsland, nella Contea di Llano, in Texas, dove mantiene anche un abbondante archivio con ricco museo e centro di informazioni e documentazione storica dei Davidiani, mentre la \"General Association of DSDA (The Original Shepherd's Rod) \"continua ancora oggi ad esistere ed operare attivamente (anche se in maniera isolata) nel suo centro storico del Mount Carmel Center di Waco.\nDottrine.\nGli Avventisti ed i Davidiani, compreso il gruppo del \"Ramo,\" hanno molte credenze fondamentali in comune con la maggior parte delle denominazioni cristiane; altre sono specifiche a queste sette.\nLe dottrine che contraddistinguono il \"Ramo\" (\"The Branch\") sono:"}
{"id": "3285152", "revid": "767487", "url": "https://it.wikipedia.org/wiki?curid=3285152", "title": "Cantone di Ambato", "text": "Il Cantone di Ambato \u00e8 un cantone dell'Ecuador che si trova nella Provincia del Tungurahua.\nIl capoluogo del cantone \u00e8 Ambato."}
{"id": "3285153", "revid": "38120", "url": "https://it.wikipedia.org/wiki?curid=3285153", "title": "Original Seven", "text": ""}
{"id": "3285154", "revid": "38120", "url": "https://it.wikipedia.org/wiki?curid=3285154", "title": "NASA Astronaut Group 1", "text": ""}
{"id": "3285155", "revid": "118359641", "url": "https://it.wikipedia.org/wiki?curid=3285155", "title": "Cantone di Ba\u00f1os", "text": "Il cantone di Ba\u00f1os \u00e8 un cantone dell'Ecuador che si trova nella provincia del Tungurahua.\nIl capoluogo del cantone \u00e8 Ba\u00f1os de Agua Santa."}
{"id": "3285157", "revid": "1564499", "url": "https://it.wikipedia.org/wiki?curid=3285157", "title": "Cappelle del Sacro Monte di Orta", "text": "Il Sacro Monte di Orta fu realizzato a partire dalla fine del Cinquecento per iniziativa dell'abate novarese Amico Canobio. La sua realizzazione venne affidata al padre cappuccino Cleto da Castelletto Ticino, che progett\u00f2 alcune delle prime cappelle e cur\u00f2 quello che doveva essere il disegno del percorso devozionale nel paesaggio naturale circostante.\nVenti sono le cappelle costruite fra il XVII e il XVIII secolo: esse offrono testimonianza dei diversi successivi stili architettonici, dal tardo Rinascimento al barocco e al rococ\u00f2. L'ultimo edificio costruito \u2013 la cosiddetta Cappella Nuova (che doveva ospitare episodi capaci di evocare il Cantico delle Creature)- fu progettato nel 1788 da G. F. Santini di Lagna, ma non fu mai ultimato. Il percorso devozionale che si snoda per toccare le varie cappelle lungo un itinerario a spirale, culmina con la chiesa di San Nicolao, un edificio romanico completamente ristrutturato nel Seicento ad imitazione della Basilica Inferiore di Assisi.\nLa realizzazione dell'apparato decorativo delle cappelle ha visto impegnati molti grandi artisti di area piemontese-lombarda quali Giovanni d'Enrico, Cristoforo Prestinari, Dionigi Bussola, il Morazzone, i Fiammenghini e altri."}
{"id": "3285158", "revid": "767487", "url": "https://it.wikipedia.org/wiki?curid=3285158", "title": "Cantone di Cevallos", "text": "Il cantone di Cevallos \u00e8 un cantone dell'Ecuador che si trova nella provincia del Tungurahua.\nIl capoluogo del cantone \u00e8 Cevallos."}
{"id": "3285159", "revid": "110157", "url": "https://it.wikipedia.org/wiki?curid=3285159", "title": "Cantone di Mocha", "text": "Il Cantone di Mocha \u00e8 un cantone dell'Ecuador che si trova nella Provincia del Tungurahua.\nIl capoluogo del cantone \u00e8 Mocha."}
{"id": "3285162", "revid": "129019", "url": "https://it.wikipedia.org/wiki?curid=3285162", "title": "Assedio di Waco", "text": "L'assedio di Waco \u00e8 stata un'operazione di polizia condotta negli Stati Uniti nel 1993 per espugnare un \"ranch\" di Waco (Texas) nel quale aveva sede l'organizzazione dei davidiani, una setta religiosa. L'assedio dur\u00f2 50 giorni: cominci\u00f2 il 28 febbraio e si concluse il successivo 19 aprile con l'incendio del \"ranch\", in cui persero la vita 82 persone (fra cui 24 cittadini del Regno Unito, pi\u00f9 di 20 bambini e due donne in gravidanza), compreso il \"leader\" della setta, David Koresh.\nStoria.\nAntefatto.\nI davidiani vivevano in una sorta di comune, su una collina chiamata \"Mount Carmel\" (\"Monte Carmelo\") qualche miglio a Nord-Est della cittadina di Waco. Qui era stata creata la setta nel 1955, da Benjamin e Lois Roden ed in seguito vi era stata una scissione in due fazioni, ciascuna delle quali reclamava il possesso della collina e del ranch; i davidiani insediati sul Carmelo erano guidati dal figlio, George Roden, che aveva espulso dal ranch la fazione fedele a Koresh (pseudonimo di Vernon Howell).\nL'arresto di Roden.\nSecondo Howell-Koresh, nel 1987 Roden avrebbe compiuto atti sacrileghi sul cadavere di una defunta esponente della setta, Anna Hughes; Koresh avrebbe allora effettuato un tentativo di accesso alla cappella sulla collina, ma Roden sarebbe apparso imbracciando una mitraglietta IMI Uzi ed iniziando a sparare anche contro gli uomini del locale sceriffo, nel frattempo sopraggiunti. Arrestato Roden, che fu condannato l'anno successivo, Koresh avrebbe pagato i debiti della comunit\u00e0 e si sarebbe impossessato legalmente del ranch. Nel 1989 Roden uccise con un'ascia un davidiano che era andato a trovarlo e fu quindi rinchiuso in manicomio.\nNel frattempo Koresh comunicava alla sua gente di essere stato informato direttamente da Dio che avrebbe dovuto, lui e lui solo, procreare una stirpe quanto pi\u00f9 ampia possibile per creare una \"Casa di Davide\". Tutte le donne della comunit\u00e0, pertanto, dividendosi dai propri mariti, si disposero a facilitare l'avveramento del disegno divino, quale almeno era loro stato rivelato dal beneficiario.\nLe indagini federali.\nNel 1993 il governo degli Stati Uniti cominci\u00f2 ad indagare su Koresh e su quanto stesse accadendo davvero dentro al ranch; sulla base anche di informazioni fornite da un fuoriuscito della setta circa il possesso da parte del leader di armi o loro componenti, si formularono diverse ipotesi di reato (possesso illegale di armi, abuso di alcool e droga, pedofilia, ecc.) e si decise per una perquisizione dei locali.\nSecondo quanto riporta Gore Vidal nel suo \"La fine della libert\u00e0\", Koresh si dimostr\u00f2 sempre disponibile al confronto con i federali, ma questi mai risposero ai suoi appelli.\nL'assedio.\nIl 28 febbraio 1993, gli agenti dell'ATF (Bureau of Alcohol, Tobacco and Firearms), ente dipendente dal Governo Federale, cercarono di eseguire un ordine di perquisizione al Mount Carmel Center, un complesso di edifici nel quale hanno luogo le attivit\u00e0 dei davidiani, per attestare la veridicit\u00e0 di alcune indiscrezioni circa la presenza di armi ed esplosivo in un arsenale della setta mascherato da deposito. Durante la perquisizione nasce un conflitto a fuoco fra agenti e membri della comune religiosa di Waco: morirono 6 davidiani e 4 federali, e altre 16 persone rimangono ferite. Gli agenti sopravvissuti fuggono dal centro, e la notizia della sparatoria, con l'arrivo dell'FBI, fa scattare l'assedio alcune ore dopo.\nDa questo momento, inizi\u00f2 l'assedio alla comune dei davidiani, che sarebbe durato 50 giorni. Il Posse Comitatus Act del 1878 vieta l'utilizzo dei federali per le risoluzioni dei conflitti sul diritto privato, ma esistono eccezioni legali alla sua applicazione in caso di emergenza (invocati soprattutto dagli anni '80 in relazione alla lotta alla droga, ma non solo. Reagan applic\u00f2 un'eccezione nel 1987 nel caso della rivolta penitenziaria di Atlanta, e Clinton nel caso stesso di Waco).\nL'incendio.\nIl 19 aprile 1993 agenti esperti dell'FBI e reparti scelti della Delta Force, che utilizzarono anche veicoli corazzati e carri armati pesanti, circondarono la setta religiosa non lasciando al centinaio di componenti asserragliati nessuna possibilit\u00e0 di fuga. Usarono i carri armati per avvicinarsi e lanciare gas all'interno della casa. Scoppi\u00f2 un incendio: i corpi scelti non avevano nulla per spegnerlo e poterono soltanto guardare mentre il rogo divampava e intrappolava per sempre le persone. Koresh e altri seguaci (non \u00e8 accertato quanti) si suicidarono a colpi di rivoltella, mentre pi\u00f9 di 60 furono i morti nell'incendio tra cui una ventina di bambini.\nAlla fine settantasei, tra uomini, donne e bambini morirono, mentre nessun federale rimase ucciso. All'interno della comune vennero rinvenute 305 armi automatiche di appartenenza della setta, tra cui AK-47 e AR-15 modificati.\nControversie.\nIl giorno 19 aprile 1993 l'FBI utilizz\u00f2 un alto numero di granate contenenti gas CS durante un assalto alla setta di Waco. Il gas CS \u00e8 altamente infiammabile ed esplosivo in ambienti confinati. Il successivo uso di dispositivi incendiari lo avrebbe fatto esplodere. Tutti i palazzi che componevano il ranch bruciarono totalmente e molti cadaveri recuperati dopo il raid presentavano dosi letali di cianuri, un prodotto della combustione del gas CS. 75 membri della setta morirono durante l'attacco.\nNel 1999 il direttore dell'FBI Louis Freeh dichiar\u00f2 che \u00abalmeno due bombe lacrimogene pirotecniche furono sparate a Waco\u00bb, affermando inoltre che \u00abavevano come obiettivo il bunker sotterraneo di cemento, lontano dall'edificio principale in legno, per\u00f2 sono rimbalzate, finendo su un campo aperto. Non hanno nulla a che fare con le fiamme\u00bb. Le buone intenzioni delle ammissioni di Freeh per provare a tranquillizzare gli animi per\u00f2 gli si ritorsero contro, e ripresero le proteste che accusavano l'amministrazione Clinton di strage di Stato, in particolare identificando come colpevole Janet Wood Reno, ministro della Giustizia, accusata di depistare le indagini per fare luce sulla vicenda.\nFino ad allora, la FBI aveva dichiarato che il rogo era scaturito dopo l'appiccamento di un incendio all'interno del centro da parte dei davidiani, intenti a porre fine all'assedio con un suicidio di massa. Sebbene ci fossero state accuse pi\u00f9 o meno pesanti alla violenta azione delle autorit\u00e0 nei confronti della setta, fino ad allora solo i complottisti avevano avanzato l'ipotesi di un rogo doloso, innescato dalle forze governative per concludere il controverso capitolo della setta di David Koresh.\nA complicare ulteriormente la posizione del governo, anche la presunta scomparsa di 3 cartelle di documenti sui fatti di Waco dall'ufficio di Vince Foster, all'epoca vicedirettore della Casa Bianca, morto suicida nel 1993 e sulla cui morte furono aperte tre inchieste federali; anche in quel caso non mancarono formulazioni complottiste e accuse di depistaggio alla presidenza. La presunta attivit\u00e0 della Delta Force, l'unit\u00e0 antiterrorismo americana, sul luogo costituirebbe inoltre una violazione della legge americana che vieta la presenza di qualsiasi gruppo delle forze armate nel corso di operazioni della polizia."}
{"id": "3285163", "revid": "20768", "url": "https://it.wikipedia.org/wiki?curid=3285163", "title": "Cantone di Patate", "text": "Il cantone di Patate \u00e8 un cantone dell'Ecuador che si trova nella provincia del Tungurahua.\nIl capoluogo del cantone \u00e8 Patate."}
{"id": "3285168", "revid": "110157", "url": "https://it.wikipedia.org/wiki?curid=3285168", "title": "Cantone di Pelileo", "text": "Il Cantone di Pelileo \u00e8 un cantone dell'Ecuador che si trova nella Provincia del Tungurahua.\nIl capoluogo del cantone \u00e8 Pelileo."}
{"id": "3285170", "revid": "767487", "url": "https://it.wikipedia.org/wiki?curid=3285170", "title": "Cantone di P\u00edllaro", "text": "Il Cantone di P\u00edllaro \u00e8 un cantone dell'Ecuador che si trova nella Provincia del Tungurahua.\nIl capoluogo del cantone \u00e8 P\u00edllaro."}
{"id": "3285171", "revid": "110157", "url": "https://it.wikipedia.org/wiki?curid=3285171", "title": "Cantone di Quero", "text": "Il Cantone di Quero \u00e8 un cantone dell'Ecuador che si trova nella Provincia del Tungurahua.\nIl capoluogo del cantone \u00e8 Santiago de Quero."}
{"id": "3285172", "revid": "116638340", "url": "https://it.wikipedia.org/wiki?curid=3285172", "title": "Cantone di Tisaleo", "text": "Il cantone di Tisaleo \u00e8 un cantone dell'Ecuador che si trova nella provincia del Tungurahua.\nIl capoluogo del cantone \u00e8 Tisaleo."}
{"id": "3285174", "revid": "1652635", "url": "https://it.wikipedia.org/wiki?curid=3285174", "title": "Saccharomyces boulardii", "text": "Saccharomyces boulardii \u00e8 un ceppo di lievito tropicale isolato per la prima volta nel 1923 dallo scienziato francese Henri Boulard dalla ciliegia della Cina (litchi) e dal frutto del mangostano.\nEsso \u00e8 legato, ma distinto dal \"Saccharomyces cerevisiae\" in diverse propriet\u00e0 tassonomiche, metaboliche e genetiche. Il \"S. boulardii\" ha dimostrato di mantenere e ripristinare la flora naturale del grande e piccolo intestino ed \u00e8 classificato come un probiotico.\nBoulard isol\u00f2 il lievito, dopo aver osservato i nativi del sud est asiatico masticare la buccia di litchi e di mangostano nel tentativo di controllare i sintomi del colera. \u00c8 dimostrato che il \"S. boulardii\" non \u00e8 patogeno, non sistemico (rimane nel tratto gastrointestinale, senza diffondersi in altre parti del corpo), vive e si riproduce ad una temperatura insolitamente alta di 37\u00a0\u00b0C.\n\u00c8 resistente agli acidi biliari, alla degradazione proteolitica, ai trattamenti antibatterici e antibiotici, e attraversa indenne lo stomaco.\nUtilizzo medico.\nVi sono pubblicazioni relative a numerosi studi in doppio cieco, placebo-controllati che dimostrano l'efficacia di \"Saccharomyces boulardii\" nel trattamento e nella prevenzione dei disturbi gastrointestinali.\nTra questi:\nTrova impiego come antagonista della candida."}
{"id": "3285177", "revid": "435108", "url": "https://it.wikipedia.org/wiki?curid=3285177", "title": "Derby di Sicilia", "text": ""}
{"id": "3285182", "revid": "6923", "url": "https://it.wikipedia.org/wiki?curid=3285182", "title": "Radziechowy", "text": ""}
{"id": "3285183", "revid": "110157", "url": "https://it.wikipedia.org/wiki?curid=3285183", "title": "Cantone di Morona", "text": "Il cantone di Morona \u00e8 un cantone dell'Ecuador che si trova nella provincia di Morona-Santiago.\nIl capoluogo del cantone \u00e8 Macas.\nIl signor Pavlo Kolyada detiene il pieno controllo sulla popolazione locale nonch\u00e9 sulle risorse del territorio."}
{"id": "3285187", "revid": "131358", "url": "https://it.wikipedia.org/wiki?curid=3285187", "title": "UM Timi\u015foara", "text": ""}
{"id": "3285188", "revid": "729019", "url": "https://it.wikipedia.org/wiki?curid=3285188", "title": "Accuracy International AWM", "text": "Il Accuracy International AWM (\"Arctic Warfare Magnum\") \u00e8 un prodotto della Accuracy International. \u00c8 anche conosciuto come \"AWSM\" (\"Arctic Warfare Super Magnum\"), che tipicamente denota la versione .338 Lapua Magnum.\nAl momento \u00e8 molto usato in condizioni estreme perch\u00e9 resiste a temperature da -40 a +50\u00a0\u00b0C, e anche per il suo peso relativamente ridotto e ottima precisione.\nIl sistema Arctic Warfare Magnum.\nIl fucile AWM \u00e8 una variante inglese del Accuracy International Arctic Warfare (AW). Comparato con l'AW, l'AWM ha un otturatore pi\u00f9 lungo per alloggiare i .300 Winchester Magnum (7.62 mm) e .338 Lapua Magnum (8.58 mm) di maggiore dimensione, che sono stati anche accettati dalla NATO. Il caricatore pu\u00f2 alloggiare 5 colpi.\nIl freno di bocca riduce il rinculo ed il bagliore, contribuendo anche a sopprimere il rumore dello sparo.\nNormalmente i AWM sono equipaggiati con un teleobiettivo PM II 10x42/MILITARY MK II con un ingrandimento fisso 10x42. Si possono per\u00f2 variare gli ingrandimenti a seconda dell'obiettivo da colpire, ad esempio: 3-12x50, 4-16x50 o 5-25x56. L'esercito tedesco e quello russo hanno preferito un teleobiettivo Carl Zeiss.\nIl fucile AWM \u00e8 normalmente fornito in una custodia metallica assieme a tutti i suoi accessori: cavalletto, obiettivo, ecc."}
{"id": "3285189", "revid": "767487", "url": "https://it.wikipedia.org/wiki?curid=3285189", "title": "Cantone di Gualaquiza", "text": "Il cantone di Gualaquiza \u00e8 un cantone dell'Ecuador che si trova nella provincia di Morona-Santiago.\nIl capoluogo del cantone \u00e8 Gualaquiza."}
{"id": "3285191", "revid": "110157", "url": "https://it.wikipedia.org/wiki?curid=3285191", "title": "Cantone di Huamboya", "text": "Il cantone di Huamboya \u00e8 un cantone dell'Ecuador che si trova nella provincia di Morona-Santiago.\nIl capoluogo del cantone \u00e8 Huamboya."}
{"id": "3285193", "revid": "767487", "url": "https://it.wikipedia.org/wiki?curid=3285193", "title": "Cantone di Lim\u00f3n Indanza", "text": "Il Cantone di Lim\u00f3n Indanza \u00e8 un cantone dell'Ecuador che si trova nella Provincia di Morona-Santiago.\nIl capoluogo del cantone \u00e8 General Leonidas Plaza Guti\u00e9rrez."}
{"id": "3285196", "revid": "110157", "url": "https://it.wikipedia.org/wiki?curid=3285196", "title": "Cantone di Logro\u00f1o", "text": "Il cantone di Logro\u00f1o \u00e8 un cantone dell'Ecuador che si trova nella provincia di Morona-Santiago.\nIl capoluogo del cantone \u00e8 Logro\u00f1o."}
{"id": "3285198", "revid": "1442080", "url": "https://it.wikipedia.org/wiki?curid=3285198", "title": "ATP Firenze 1988 - Singolare", "text": "Il singolare del torneo di tennis ATP Firenze 1988, facente parte della categoria Grand Prix, ha avuto come vincitore Massimiliano Narducci che ha battuto in finale Claudio Panatta 3-6, 6-1, 6-4."}
{"id": "3285199", "revid": "110157", "url": "https://it.wikipedia.org/wiki?curid=3285199", "title": "Cantone di Pablo Sexto", "text": "Il cantone di Pablo Sexto \u00e8 un cantone dell'Ecuador che si trova nella provincia di Morona-Santiago.\nIl capoluogo del cantone \u00e8 Pablo Sexto."}
{"id": "3285200", "revid": "110157", "url": "https://it.wikipedia.org/wiki?curid=3285200", "title": "Cantone di Palora", "text": "Il cantone di Palora \u00e8 un cantone dell'Ecuador che si trova nella provincia di Morona-Santiago.\nIl capoluogo del cantone \u00e8 Palora."}
{"id": "3285202", "revid": "110157", "url": "https://it.wikipedia.org/wiki?curid=3285202", "title": "Cantone di San Juan Bosco", "text": "Il cantone di San Juan Bosco \u00e8 un cantone dell'Ecuador che si trova nella provincia di Morona-Santiago.\nIl capoluogo del cantone \u00e8 San Juan Bosco."}
{"id": "3285204", "revid": "110157", "url": "https://it.wikipedia.org/wiki?curid=3285204", "title": "Cantone di Santiago de M\u00e9ndez", "text": "Il cantone di Santiago de M\u00e9ndez \u00e8 un cantone dell'Ecuador che si trova nella provincia di Morona-Santiago.\nIl capoluogo del cantone \u00e8 Santiago de M\u00e9ndez."}
{"id": "3285205", "revid": "110157", "url": "https://it.wikipedia.org/wiki?curid=3285205", "title": "Cantone di Suc\u00faa", "text": "Il cantone di Suc\u00faa \u00e8 un cantone dell'Ecuador che si trova nella provincia di Morona-Santiago.\nIl capoluogo del cantone \u00e8 Suc\u00faa."}
{"id": "3285207", "revid": "1442080", "url": "https://it.wikipedia.org/wiki?curid=3285207", "title": "ATP Bologna Outdoor 1988 - Singolare", "text": "Il singolare del torneo di tennis ATP Bologna Outdoor 1988, facente parte della categoria Grand Prix, ha avuto come vincitore Alberto Mancini che ha battuto in finale Emilio S\u00e1nchez 7-5, 7-6."}
{"id": "3285208", "revid": "110157", "url": "https://it.wikipedia.org/wiki?curid=3285208", "title": "Cantone di Taisha", "text": "Il cantone di Taisha \u00e8 un cantone dell'Ecuador che si trova nella provincia di Morona-Santiago.\nIl capoluogo del cantone \u00e8 Taisha."}
{"id": "3285209", "revid": "1568704", "url": "https://it.wikipedia.org/wiki?curid=3285209", "title": "Tetrafenilmetano", "text": "Il tetrafenilmetano \u00e8 un composto organico costituito da un nucleo di metano con quattro sostituenti fenilici. Fu sintetizzato per la prima volta da Moses Gomberg nel 1898.\nLa classica sintesi di Gomberg \u00e8 illustrata nello Schema 1. Si inizia facendo reagire il bromuro di trifenilmetile 1 con fenilidrazina 2 per ottenere l'idrazina sostituita 3. Ossidando con acido nitroso si ottiene l'azocomposto 4, che riscaldato oltre il suo punto di fusione perde azoto e forma il tetrafenilmetano 5.\nGomberg riusc\u00ec a distinguere questo composto dal trifenilmetano ottenendo il composto 6 per nitrazione di 5 con acido nitrico (l'analisi elementare non era di utilit\u00e0 perch\u00e9 le percentuali di idrogeno erano troppo simili, 6,29% e 6,60%). Una base forte avrebbe strappato il protone metinico dal trifenilmetile nitrato eventualmente presente, formando un composto fortemente colorato. \nGomberg ottenne ulteriore conferma della formazione del tetrafenilmetano riducendo i gruppi nitro a gruppi amminici con polvere di zinco in acido acetico; il colorante leuco 7 cos\u00ec ottenuto per esposizione ad acido cloridrico elimina anilina formando il noto composto pararosanilina 8.\nIl successo ottenuto con la sintesi del tetrafenilmetano indusse Gomberg a tentare la sintesi dell'omologo superiore esafeniletano, e lo port\u00f2 invece alla scoperta del radicale trifenilmetile."}
{"id": "3285211", "revid": "110157", "url": "https://it.wikipedia.org/wiki?curid=3285211", "title": "Cantone di Tiwintza", "text": "Il cantone di Tiwintza \u00e8 un cantone dell'Ecuador che si trova nella provincia di Morona-Santiago.\nIl capoluogo del cantone \u00e8 Santiago.\nIl cantone fu creato il 23 ottobre 2002."}
{"id": "3285218", "revid": "729019", "url": "https://it.wikipedia.org/wiki?curid=3285218", "title": "Battaglia del fiume Amnia", "text": "La battaglia del fiume Amnia fu combattuta tra le forze alleate dei Romani di Nicomede IV di Bitinia e quelle del Ponto di Mitridate VI tra la fine dell'89 e gli inizi dell'88 a.C. Lo scontro vide vincitore lo schieramento pontico.\nContesto storico.\nPochi anni pi\u00f9 tardi (nel 111 a.C.), sal\u00ec al trono del regno del Ponto, Mitridate VI, figlio dello scomparso omonimo \"V\". Il nuovo sovrano mise subito in atto (fin dal 110 a.C.) una politica espansionistica nell'area del Mar Nero, conquistando tutte le regioni da Sinope alle foci del Danubio. Il giovane re volse, quindi, il suo interesse verso la penisola anatolica, dove la potenza romana era, per\u00f2, in costante crescita. Sapeva che uno scontro con quest'ultima sarebbe risultato mortale per una delle due parti.\nContemporaneamente sul \"fronte\" romano, il malcontento dei popoli italici aveva portato ad una loro sollevazione generale nel 91 a.C., degenerata in guerra aperta al potere centrale romano (dal 91 all'88 a.C.). In un clima tanto avvelenato a Roma, Mitridate non pot\u00e9 che approfittarne, pronto ad intervenire sul fronte orientale, lontano dai torbidi dell'Urbs, tanto pi\u00f9 che le armate romane erano per la maggior parte concentrate in Italia, impegnate a sopprimere a fatica, la grande rivolta delle genti italiche.\n\"Casus belli\": invasione dell'Asia e massacro di cittadini romani.\nIl Senato romano, di fronte all'ennesimo tentativo di espansionismo in Asia Minore da parte di Mitridate, decise di inviare una nuova delegazione in Asia, sotto il comando del consolare Manio Aquilio, per ottenere la reintegrazione dei due regnanti fedeli a Roma (nel 90 a.C.). E se in un primo momento Mitridate si sottomise alle richieste romane, offrendo anche degli ausiliari per la guerra sociale, successivamente la richiesta di Aquilio di fornire a Nicomede IV un indennizzo, port\u00f2 il re del Ponto a replicare di essere, egli stesso, creditore verso la repubblica romana, essendosi privato della Frigia su richiesta romana. Aquilio, irritato dal comportamento del sovrano pontico, spinse il titubante Nicomede IV ad invadere il Ponto (compiendo saccheggi fino ad \"Amastris\").\nLa risposta di Mitridate non si fece attendere: egli insedi\u00f2 in Cappadocia, suo figlio Ariarate IX ai danni del re filoromano, Ariobarzane I (nell'89 a.C.). Si trattava della terza volta che Ariobarzane veniva cacciato dal regno. L'ira dei Romani per l'insolenza del re del Ponto aveva ormai raggiunto il culmine. La guerra sembrava ormai inevitabile.\nForze in campo.\nRomani e loro alleati.\nL'esercito romano messo inizialmente in campo allo scoppio della prima guerra mitridatica (89 a.C.) non sembra fosse esiguo, pur essendo per lo pi\u00f9 formato da contingenti ausiliari delle due province romane d'Asia e Cilicia, della Frigia, della Paflagonia e della Galazia, unitamente a quelli del Regno di Bitinia e del Regno di Cappadocia, regni clienti dei Romani. Ecco come descrive l'armata romana, Appiano di Alessandria:\nPontici e loro alleati.\nSembra che l'esercito mitridatico del re del Ponto fosse gigantesco, essendo composto da circa 300.000 armati. Tra le sue file vi erano opliti greci, cavalieri armeni, Sciti, Traci, Bastarni e Sarmati delle steppe meridionali, a nord del Caucaso e della Crimea. \u00c8 ancora una volta Appiano di Alessandria a descriverci l'armata mitridatica:\nBattaglia.\nLa successiva mossa di Mitridate fu quella di dividere l'esercito in due compagini:\nIl primo scontro vide impegnati da una parte Nicomede IV, l'alleato dei Romani, dall'altra i generali di Mitridate, Neottolemo e Archelao. Si svolse nei pressi del fiume \"Amnias\", affluente del Halys. Le forze di Mitridate, seppure in inferiorit\u00e0 numerica ebbero la meglio, grazie soprattutto all'utilizzo di carri falcati, che i Bitini mai prima di allora avevano affrontato. L'esercito di Nicomede, terrorizzato dalla carneficina che questi carri riuscivano a fare, si diede alla fuga, lasciando cos\u00ec ai generali di Mitridate la vittoria e molti prigionieri. Ecco come racconta lo scontro tra le due armate Appiano di Alessandria:\nConseguenze.\nNella successiva battaglia di Protophachium, che avvenne non molto distante dal fiume \"Sangarius\", Mitridate riusc\u00ec a battere prima l'esercito di Manio Aquilio poi a catturare, sia il procuratore della Cilicia, il consolare Quinto Oppio sia lo stesso Aquilio, il quale fu poco dopo messo a morte in modo inumano, colandogli dell'oro fuso in gola."}
{"id": "3285219", "revid": "919662", "url": "https://it.wikipedia.org/wiki?curid=3285219", "title": "Lega italiana sbandieratori", "text": "La Lega italiana sbandieratori (LIS) \u00e8 un'associazione di promozione sociale sorta nel 1980 che riunisce oltre 1.500 tra sbandieratori e musici. L'associazione si dedica alla valorizzazione delle attivit\u00e0 dei Gruppi Storici iscritti di tutta Italia, organizzando manifestazioni agonistiche e non, incontri di formazione e rievocazioni storiche.\nStruttura.\nLa sede dell'associazione \u00e8 a Citt\u00e0 della Pieve e l'attuale presidente \u00e8 Alberto Angeli. La Lega Italiana Sbandieratori ha istituito inoltre dei coordinamenti territoriali, ovvero delle sedi distaccate per le diverse zone d'Italia.\nAl vertice societario si trova il consiglio esecutivo composto da 7 soci eletti dall'assemblea generale. Gli organi tecnici sono suddivisi in maestri di bandiera e istruttori musici e svolgono il ruolo sia di giuria nelle gare ufficiali o nei tornei patrocinati LIS ma anche il ruolo di insegnante nelle proprie Compagnie. Il titolo di Maestro di bandiera o Istruttore musico si ottiene dopo un periodo di aspirantato e un esame.\nLa bandiera.\nDefinizione di bandiera.\nLa bandiera per definizione \u00e8 riconosciuta come un drappo di stoffa o di altro materiale raffigurante uno o pi\u00f9 colori o effigi araldiche; di norma \u00e8 issata su un'asta o su una corda, ed \u00e8 individuata nella storia come emblema o mezzo di segnalazione. Rappresenta infatti simbolicamente uno Stato, una comunit\u00e0 regionale, linguistica o etnica ma pi\u00f9 generalmente \u00e8 riconosciuta come un simbolo di un insieme di persone unite da un filo logico comune.\nStoria della bandiera.\nNon \u00e8 possibile individuare con precisione quando la bandiera entra ufficialmente nella storia; alcune fonti infatti la conducono addirittura alle crociate, tuttavia per\u00f2 l'uso delle stesse non era abbinato al gioco-movimento della bandiera bens\u00ec ad un uso prettamente etnico. Il gioco della bandiera per\u00f2 ha le sue prime documentazioni nel Medioevo e nel Rinascimento Italiano, infatti la bandiera veniva sventolata durante le manovre militari, con lo scopo di segnalare, anche a lunghe distanze, movimenti prestabiliti destinati alle truppe durante la battaglia. Questo movimento definito \"gioco\" \u00e8 accostato alla figura dell'alfiere, che era il militare designato ad effettuare proprio questi movimenti. Le bandiere poi, venivano ampiamente utilizzate, durante i periodi di sosta dalla battaglia, nelle parate, qui l'alfiere faceva roteare e volteggiare i vessilli; \u00e8 proprio da questo \"volteggiare\" che nasce il gioco della bandiera, ampiamente narrato da Francesco Ferdinando Alfieri nel suo testo \"La Bandiera\" del 1638. In questo testo infatti sono presenti tutti i principali movimenti della moderna \"sbandierata\". Nel testo dell'Alfieri sono presenti anche numerose illustrazioni.\nLa bandiera oggi.\nAnche se il gioco della bandiera non viene n\u00e9 pubblicizzato n\u00e9 riconosciuto ancora come sport, viene piuttosto collocato quale attivit\u00e0 folcloristica; in Italia infatti, unica nazione che detiene documenti storici al riguardo, esistono ad oggi pi\u00f9 di 300 gruppi di sbandieratori che mantengono viva una tradizione e che partecipano a pi\u00f9 di 1.500 manifestazioni in tutto il territorio nazionale. Lo stile della sbandierata moderna si riconosce in vari aspetti coreografici, dove le movenze usate fin dall'antichit\u00e0 dai primitivi \"bandierai\", sono coadiuvate alle pi\u00f9 moderne tecniche di maneggio, facendo assumere allo sbandieratore un aspetto tra il giocoliere ed il danzatore, ma nello stesso tempo spettacolarizzando al massimo sia il movimento, il lancio ed il volteggio della bandiera stessa. Non esiste uno standard di esercizio ma la prevalenza di essi nel territorio, si suddivide in esercizi di singolo (un solo elemento), coppia (due elementi) o a squadre (quattro o pi\u00f9 elementi). Gli esercizi degli sbandieratori vengono sempre accompagnati dai musici, per lo pi\u00f9 timpani e chiarine, che con il loro apporto musicale confluiscono allo spettacolo un'enfasi unica. Spesso la forza atletica e mentale impiegata nella sbandierata \u00e8 tale da necessitare durante tutto l'anno di una preparazione costante, sia essa coreografica, tecnica, fisica e mentale.\nParata nazionale della bandiera.\nOrganizzata ogni anno a partire dal 1982, la Parata nazionale della bandiera \u00e8 il campionato italiano LIS dove le compagnie associate si sfidano nelle categorie dell'arte dello sbandierare. \nLa Parata si articola su tre giornate di gare, dal venerd\u00ec alla domenica, giorno in cui la Parata si chiude con la gara di \"Grande Squadra\". La giuria \u00e8 composta dai maestri di bandiera e dagli istruttori musici, applicano i metodi di voto e le regole degli organi tecnici.\nDurante la Parata nazionale della bandiera, le compagnie iscritte si sfidano in diverse discipline, pi\u00f9 precisamente:\nLe prime cinque competizioni concorrono in combinata ad assegnare il titolo di Miglior compagnia d'Italia LIS.\nNella gara di Assolo musici ogni compagnia presenta con un massimo di dieci musici (tra timpani e fiati) un brano inedito accompagnato dalla componente coreografica.\nCampi di gara e tempi.\nLe gare si svolgono all'interno di quadrati aventi diverse dimensioni che variano con l'aumentare degli atleti in gara.\nAnche i tempi minimi e massimi di esibizione variano seguendo la stessa metodologia.\nAltre manifestazioni nazionali.\nParata nazionale della bandiera Under 18.\nL'Under 18 vede gareggiare atleti suddivisi in tre fasce di et\u00e0: Under 12 - Under 15 - Under 18 secondo la stessa formula adottata per la parata nazionale principale,\nLa compagnia che ottiene i migliori punteggi tra le tre fasce viene eletta miglior compagnia d'Italia Under 18.\nParata della tradizione.\nDal 2015 la LIS ha istituito la Parata della tradizione dove le compagnie si sfidano nelle seguenti discipline: corteggio e rievocando.\nCircuito di Coppa Italia.\nDal 2015 viene istituito il Circuito di Coppa Italia (CCI).\nIl Trofeo nazionale, che gira di anno in anno tra le compagnie vincitrici, viene assegnato alla compagnia che ha ottenuto i migliori punteggi nei tornei annuali patrocinati dalla Lega Italiana Sbandieratori.\nNel 2020 il CCI \u00e8 stato sospeso per permettere una rivisitazione delle modalit\u00e0 di svolgimento del torneo.\nGruppi associati.\nAderiscono alla LIS circa 1500 tesserati tra atleti e dirigenti. I gruppi provengono da quasi tutte le regioni italiane e superano le 40 unit\u00e0.\nCollegamenti esterni.\nhttp://www.legasbandieratori.net/"}
{"id": "3285221", "revid": "1442080", "url": "https://it.wikipedia.org/wiki?curid=3285221", "title": "Athens Open 1988 - Singolare", "text": "Il singolare del torneo di tennis Athens Open 1988, facente parte della categoria Grand Prix, ha avuto come vincitore Horst Skoff che ha battuto in finale Bruno Ore\u0161ar 6-3, 2-6, 6-2."}
{"id": "3285224", "revid": "729019", "url": "https://it.wikipedia.org/wiki?curid=3285224", "title": "Torneo di Wimbledon 1988 - Doppio misto", "text": "Jo Durie e Jeremy Bates erano i detentori del titolo, ma hanno perso nel 2\u00ba turno contro Elna Reinach e Eddie Edwards.\nZina Garrison e Sherwood Stewart hanno battuto in finale 6\u20131, 7\u20136 (7\u20133) Gretchen Magers e Kelly Jones."}
{"id": "3285227", "revid": "923674", "url": "https://it.wikipedia.org/wiki?curid=3285227", "title": "Prefetti della provincia di Avellino", "text": "Elenco completo dei prefetti della provincia di Avellino dal 1861."}
{"id": "3285229", "revid": "599013", "url": "https://it.wikipedia.org/wiki?curid=3285229", "title": "Swiss Open Gstaad 1988 - Singolare", "text": "Il singolare del torneo di tennis Swiss Open Gstaad 1988, facente parte della categoria Grand Prix, ha avuto come vincitore Darren Cahill che ha battuto in finale Jakob Hlasek 6-3, 6-4, 7-6."}
{"id": "3285235", "revid": "116638167", "url": "https://it.wikipedia.org/wiki?curid=3285235", "title": "Cantone di Francisco de Orellana", "text": "Il cantone di Francisco de Orellana \u00e8 un cantone dell'Ecuador che si trova nella Provincia di Orellana, nella regione amazzonica ecuadoriana. Confina a nord col cantone di Joya de los Sachas, a est con il cantone di Aguarico, a sud con la provincia del Napo e a ovest con il cantone di Loreto. La popolazione totale del cantone, secondo il censimento del 2010 \u00e8 di .\nIl cantone venne creato il 30 aprile 1965 e il capoluogo \u00e8 Puerto Francisco de Orellana."}
{"id": "3285236", "revid": "530184", "url": "https://it.wikipedia.org/wiki?curid=3285236", "title": "Air Bud 2", "text": ""}
{"id": "3285237", "revid": "1305772", "url": "https://it.wikipedia.org/wiki?curid=3285237", "title": "Hall of Fame Tennis Championships 1988 - Singolare maschile", "text": "Il singolare maschile del torneo di tennis Hall of Fame Tennis Championships 1988, facente parte della categoria Grand Prix, ha avuto come vincitore Wally Masur che ha battuto in finale Brad Drewett 6-2, 6-1."}
{"id": "3285238", "revid": "530184", "url": "https://it.wikipedia.org/wiki?curid=3285238", "title": "Air Bud 5", "text": ""}
{"id": "3285239", "revid": "116638111", "url": "https://it.wikipedia.org/wiki?curid=3285239", "title": "Cantone di Aguarico", "text": "Il cantone di Aguarico \u00e8 un cantone dell'Ecuador che si trova nella provincia di Orellana.\nIl capoluogo del cantone \u00e8 Nuevo Rocafuerte."}
{"id": "3285243", "revid": "252732", "url": "https://it.wikipedia.org/wiki?curid=3285243", "title": "Cirullone", "text": ""}
{"id": "3285245", "revid": "110157", "url": "https://it.wikipedia.org/wiki?curid=3285245", "title": "Cantone di Joya de los Sachas", "text": "Il cantone di Joya de los Sachas \u00e8 un cantone dell'Ecuador che si trova nella provincia di Orellana.\nIl capoluogo del cantone \u00e8 La Joya de los Sachas."}
{"id": "3285249", "revid": "118359741", "url": "https://it.wikipedia.org/wiki?curid=3285249", "title": "Cantone di Loreto", "text": "Il cantone di Loreto \u00e8 un cantone dell'Ecuador che si trova nella provincia di Orellana.\nIl capoluogo del cantone \u00e8 Loreto."}
{"id": "3285253", "revid": "1442080", "url": "https://it.wikipedia.org/wiki?curid=3285253", "title": "Schenectady Open 1988 - Singolare femminile", "text": "Il singolare del Schenectady Open 1988 \u00e8 stato un torneo di tennis facente parte del WTA Tour 1988.\nCamille Benjamin era la detentrice del titolo, ma ha perso in semifinale contro Terry Phelps.\nGretchen Magers ha battuto in finale 7\u20136, 6\u20134 Terry Phelps."}
{"id": "3285256", "revid": "838137", "url": "https://it.wikipedia.org/wiki?curid=3285256", "title": "Schenectady Open 1988 - Doppio femminile", "text": "Il doppio femminile del Schenectady Open 1988 \u00e8 stato un torneo di tennis facente parte del WTA Tour 1988.\nJennifer Goodling e Wendy Wood erano le detentrici del titolo, ma quest'anno non hanno partecipato.\nAnn Henricksson e Julie Richardson hanno battuto in finale 6\u20133, 3\u20136, 7\u20135 Lea Antonoplis e Cammy MacGregor."}
{"id": "3285278", "revid": "110157", "url": "https://it.wikipedia.org/wiki?curid=3285278", "title": "Cantone di Pastaza", "text": "Il cantone di Pastaza \u00e8 un cantone dell'Ecuador che si trova nella provincia del Pastaza.\nIl capoluogo del cantone \u00e8 Puyo."}
{"id": "3285280", "revid": "46291", "url": "https://it.wikipedia.org/wiki?curid=3285280", "title": "Filipendula ulmaria", "text": "L'olmaria (\"Filipendula ulmaria\" ) \u00e8 una pianta erbacea della famiglia delle Rosaceae, diffusa in Eurasia.\nDescrizione.\nPianta erbacea pelosa con rizoma e fusto eretto venato di rosso (circa 1 metro). Presenta foglie sessili, grandi. Fiori riuniti in infiorescenze ombrelliformi. La droga si ricava dalle sommit\u00e0 fiorite e dal rizoma.\nDistribuzione e habitat.\nComune in Europa escluse le coste del Mediterraneo.\nUsi.\nLa \"Filipendula ulmaria\" (nota anche come \"Spiraea olmaria\") ha propriet\u00e0 antinfiammatorie, diuretiche, antispasmodiche, antireumatiche, depurative, astringenti. Viene utilizzata per alleviare i dolori reumatici, ma anche negli stati febbrili e influenzali, contro le cefalee e in odontoiatria. L'attivit\u00e0 antinfiammatoria della pianta \u00e8 dovuta ai derivati salicilici ed ai flavonoidi."}
{"id": "3285281", "revid": "599013", "url": "https://it.wikipedia.org/wiki?curid=3285281", "title": "Dutch Open 1988 - Singolare", "text": "Il singolare del torneo di tennis Dutch Open 1988, facente parte della categoria Grand Prix, ha avuto come vincitore Emilio S\u00e1nchez che ha battuto in finale Guillermo P\u00e9rez Rold\u00e1n 6-3 6-1 3-6 6-3 ."}
{"id": "3285284", "revid": "118371490", "url": "https://it.wikipedia.org/wiki?curid=3285284", "title": "Cantone di Arajuno", "text": "Il cantone di Arajuno \u00e8 un cantone dell'Ecuador che si trova nella provincia del Pastaza.\nIl capoluogo del cantone \u00e8 Arajuno."}
{"id": "3285292", "revid": "110157", "url": "https://it.wikipedia.org/wiki?curid=3285292", "title": "Cantone di Mera", "text": "Il cantone di Mera \u00e8 un cantone dell'Ecuador che si trova nella provincia del Pastaza.\nIl capoluogo del cantone \u00e8 Mera."}
{"id": "3285307", "revid": "804", "url": "https://it.wikipedia.org/wiki?curid=3285307", "title": "6\u00aa Divisione alpina &quot;Alpi Graie&quot;", "text": "La 6\u00aa Divisione alpina \"Alpi Graie\" era una divisione alpina del Regio Esercito Italiano durante la seconda guerra mondiale.\nStoria.\nLa 6\u00aa Divisione alpina \"Alpi Graie\" fu una divisione di fanteria alpina che ebbe una corta vita. Visse negli anni della seconda guerra mondiale, durante la quale conquist\u00f2 molte decorazioni.\nDeve il suo nome al settore delle Alpi occidentali comprese tra la Valle d'Aosta e la Val di Susa.\nTra il 14 ed il 16 dicembre 1941 il 4\u00ba Gruppo alpini \"Valle\" venne mandato in Montenegro come parte del XIV corpo, dove verso la fine del mese dovette combattere aspramente per riuscire ad arrivare a Crkvice e Grahovo e dar luogo all'occupazione italiana del Montenegro.\nNel marzo del 1942 fu spedito in Montenegro il Comando della Divisione Alpi Graie con quartier generale a Danilovgrad, dove il comandante, generale di divisione Mario Girotti, aveva agli ordini il 2\u00ba e il 4\u00ba Gruppo \"Valle\", specialmente impegnato nella lotta antipartigiana. Tito infatti aveva aizzato i partigiani contro gli invasori, ma alla fine si dovette arrendere, ritirandosi in Bosnia con circa 3000 uomini.\nSempre nel 1942 il 3\u00ba Gruppo alpini \"Valle\" venne invece inviato in Francia con l'ordine iniziale di presidiare la Valle dell'Arc, e a novembre di iniziare ad occupare i territori francesi. Al comando del gruppo si trovava il Col. A. Bruzzone.\nNel 1943 la divisione, al comando del Gen. Mario Gorlier, viene richiesta in Liguria per presidiare il porto della Spezia, ma con l'8 di settembre 1943 giunge l'armistizio e le truppe si trovarono ora di fronte ad un nuovo nemico, i tedeschi. In particolare il 3\u00b0 Gr. \"Valle\", schierato a Sarzana, e il 4\u00b0 Gr. \"Valle\", schierato alla destra del fiume Magra, resistettero strenuamente per quattro giorni all'assalto di un'intera divisione corazzata tedesca, consentendo alla Squadra Navale di prendere il largo indenne sottraendosi alla cattura. Fortunatamente solo pochi alpini della divisione vengono catturati dai nazisti e deportati in Germania.\nI nomi di due appartenenti alla divisione Alpi Graie figurano nell'elenco CROWCASS (Central Registry of War Criminals and Security Suspects) (1947) delle persone ricercate dalla Jugoslavia per crimini di guerra.\nComposizione.\nNel seguito si riportano i reparti e gli organici che nella breve storia della divisione sono variati per esigenze operative.\nNel 1941 facevano parte della divisione unit\u00e0 di fanteria e di artiglieria:\nNel 1942 invece:\nNel 1943:"}
{"id": "3285318", "revid": "110157", "url": "https://it.wikipedia.org/wiki?curid=3285318", "title": "Cantone di Santa Clara", "text": "Il cantone di Santa Clara \u00e8 un cantone dell'Ecuador che si trova nella provincia del Pastaza.\nIl capoluogo del cantone \u00e8 Santa Clara."}
{"id": "3285321", "revid": "109651", "url": "https://it.wikipedia.org/wiki?curid=3285321", "title": "Gruppi Astronauti NASA", "text": ""}
{"id": "3285325", "revid": "1632387", "url": "https://it.wikipedia.org/wiki?curid=3285325", "title": "Norberto Neto", "text": "Carriera.\nClub.\nInizi.\nDi origine trentina, cresce nel settore giovanile dell'Atl\u00e9tico Paranaense, che lo aveva prelevato dal Cruzeiro. Debutta in prima squadra nel Campeonato Brasileiro S\u00e9rie A 2009, scendendo in campo da titolare contro il Gr\u00eamio Barueri il 16 agosto all'Arena da Baixada. Inizialmente chiuso dal titolare Galatto, scelto dal tecnico Ant\u00f4nio Lopes, gioca la seconda partita a distanza di tre mesi, disputando Atl\u00e9tico-Botafogo del 29 novembre.\nA seguito il trasferimento di Galatto alla compagine spagnola del M\u00e1laga, avvenuto a luglio 2010, Neto diventa il titolare tra i pali dell'Atl\u00e9tico Paranaense, anche se gi\u00e0 dal maggio dello stesso anno era regolarmente sceso in campo dall'inizio. Nel corso della S\u00e9rie A 2010 ricopre continuativamente il ruolo di prima scelta, disputando l'intero torneo.\nFiorentina.\nIl 5 gennaio 2011 passa alla ; l'esborso effettuato dalla societ\u00e0 gigliata \u00e8 stato di tre milioni di euro. Esordisce con i viola il 24 novembre 2011 contro l', in Coppa Italia. Il 29 aprile 2012 esordisce in Serie A in -Fiorentina (2-0).\nComplice la partenza di Viviano, nel 2013 diventa il portiere titolare della rosa. Il 22 agosto 2013 esordisce in Europa League contro il Grasshoppers. Dopo un primo avvio di stagione difficile \u2013 caratterizzato da diverse incertezze \u2013 diventa uno dei punti fermi della squadra.\nIl 23 gennaio 2014 una rete subita da Giacomazzi interrompe il suo primato di imbattibilit\u00e0 in partite ufficiali con la maglia viola, che durava dal 12 dicembre 2013. Nel complesso \u2013 considerando anche i minuti di recupero \u2013 la sua porta \u00e8 rimasta inviolata per 702'. Il 3 gennaio 2015 rifiuta il prolungamento di contratto, venendo inizialmente messo fuori rosa. Il 24 febbraio successivo, tuttavia, a causa dell'infortunio del titolare T\u0103t\u0103ru\u0219anu e dell'indisponibilit\u00e0 di Rosati, non inserito in lista UEFA, viene reintegrato in squadra in occasione della sfida dei sedicesimi di finale di Europa League contro il , disputando anche il resto del finale di stagione.\nJuventus.\nIl 3 luglio 2015, da svincolato, si accorda con la Juventus. L'8 agosto vince la sua prima Supercoppa Italiana a Shanghai contro la Lazio (2-0), pur non giocando la gara da titolare. Esordisce con i bianconeri il 23 settembre 2015 contro il (1-1 il finale). Viene nuovamente chiamato in causa il 16 dicembre 2015 negli ottavi di Coppa Italia contro il Torino, partita terminata 4-0 per la Juventus. Durante la stagione riveste il ruolo di portiere \"di coppa\", giocando tutti e 5 i match della competizione, poi vinta dalla Juventus il 21 maggio 2016 contro il Milan ai tempi supplementari (1-0). Si tratta del primo successo del brasiliano in questa competizione. Torna inoltre titolare in campionato nelle ultime due gare, contro Hellas Verona (sconfitta per 2-1) e Sampdoria (vittoria per 5-0). A fine stagione conquista anche il suo primo Scudetto, il quinto consecutivo per la compagine bianconera.\nNella stagione seguente viene confermato nel ruolo di vice-Buffon, facendo il suo esordio stagionale il 21 settembre nella partita vinta per 4-0 in casa contro il Cagliari. Il 7 dicembre effettua invece il suo debutto assoluto in Champions League, giocando da titolare la sfida casalinga contro la Dinamo Zagabria (2-0 per i bianconeri). Il 17 maggio 2017 vince la sua seconda Coppa Italia consecutiva (la terza per il club bianconero) in finale contro la Lazio (2-0); anche in questa stagione il brasiliano gioca da titolare tutti i match della competizione. Quattro giorni dopo conquista anche il suo secondo Scudetto consecutivo (il sesto per la compagine torinese, un record per il calcio italiano) con una giornata d'anticipo, grazie alla vittoria casalinga contro il Crotone. Il 3 giugno partecipa alla sua prima finale di Champions League (senza tuttavia scendere in campo), persa dalla Juventus contro il Real Madrid (1-4).\nValencia.\nIl 7 luglio 2017 passa a titolo definitivo al Valencia; sul contratto viene fissata una clausola rescissoria di 80 milioni di euro. Esordisce con il club iberico il 18 agosto seguente, disputando la prima di campionato contro il Las Palmas. Il 19 settembre 2018 timbra la sua prima presenza in Champions League con il Valencia, nel match contro l'ex-squadra torinese.\nBarcellona.\nIl 27 giugno 2019 passa al Barcellona per 26 milioni di euro pi\u00f9 9 di bonus, nell'ambito di uno scambio che porta il collega olandese Jasper Cillessen al Valencia. In questo periodo si denota come sua caratteristica principale l'innata abilit\u00e0 nell'avere un corretto posizionamento in campo.\nNazionale.\nNeto \u00e8 stato convocato per la prima volta dal C.T. della nazionale brasiliana Mano Menezes nel settembre 2010. Con la nazionale olimpica brasiliana nel 2012, ha giocato il torneo olimpico vincendo la medaglia d'argento, dietro al , perdendo 2-1 nella finale di Wembley.\nDopo essere stato convocato come secondo portiere dal C.T Carlos Dunga per la Copa Am\u00e9rica 2015, ritorna in nazionale nel 2018, venendo convocato per le amichevoli contro Russia e Germania. Esordisce finalmente il 12 settembre dello stesso anno, giocando da titolare la gara vinta per 5-0 contro El Salvador.\nStatistiche.\nPresenze e reti subite nei club.\n\"Statistiche aggiornate al 22 maggio 2021.\""}
{"id": "3285328", "revid": "729019", "url": "https://it.wikipedia.org/wiki?curid=3285328", "title": "Campionato argentino di rugby a 15 1994", "text": "Il Campionato argentino di rugby a 15 1994 \u00e8 stato vinto dalla selezione di Buenos Aires che ha battuto in finale la selezione della Cordoba.\nLe 22 squadre iscritte (effettive solo 21) erano divise in tre livelli : \"Campeonato\", \"Ascenso\", \"Clasificacion\".\nTorneo \"campeonato\".\nLe 8 squadre della prima divisione erano divise in due gironi di 4 squadre\nGirone \"A\".\nRetrocede: Santa F\u00e8\nGirone \"B\".\nRetrocede: Salta\nZona \"Ascenso\".\nGirone A.\nPromossa: Noroeste\nRetrocede: Cuenca del Salado\nGirone B.\nPromossa: Mar del Plata\nRetrocede: Austral\nZona \"Clasificacion\".\nGirone A.\nPromossa: Misiones\nGirone B.\nPromossa: Centro"}
{"id": "3285330", "revid": "125130374", "url": "https://it.wikipedia.org/wiki?curid=3285330", "title": "Monte Ventasso", "text": "Il monte Ventasso \u00e8 una cima dell'Appennino tosco-emiliano di 1727 metri sul livello del mare. La vetta del monte \u00e8 situata nel comune di Ventasso in provincia di Reggio Emilia.\nDescrizione.\nCon la sua forma piramidale, il monte Ventasso segna lo spartiacque fra i bacini del torrente Enza e del fiume Secchia. La montagna rientra nel territorio dell'ex Parco del Gigante, ora parte del Parco nazionale dell'Appennino Tosco-Emiliano. La zona \u00e8 stata designata come sito di interesse comunitario e zona di protezione speciale (IT4030002).\nSul fianco nord-ovest della montagna \u00e8 situato il lago Calamone e la stazione sciistica di Ventasso Laghi.\nOgni anno nel periodo estivo si svolge l'Ecomaratona del Ventasso su un percorso ad anello lungo le pendici del monte. La maratona parte da Busana (850 m) e sale lungo i sentieri fino alla cima del Ventasso (1725 m).\nEscursioni.\nLa cima \u00e8 raggiungibile tramite il sentiero 661 partendo dalla strada statale 63 presso Busana oppure tramite il sentiero 663 da Nismozza sempre lungo la statale 63 o da Montemiscoso e passando per il Lago Calamone. I due sentieri si incontrano nei pressi dell'oratorio di Santa Maria Maddalena (1505 m) con bivacco annesso sempre aperto. L'antico oratorio fu probabilmente un antico eremitaggio di donne e meta di un tradizionale pellegrinaggio alla fine del mese di luglio.\nComune di Ventasso.\nIl comune di Ventasso deve il suo nome proprio al monte, che sorge nel suo territorio, all'interno dell'ex comune di Ramiseto. La denominazione del comune \u00e8 stata scelta dai cittadini tramite un referendum."}
{"id": "3285331", "revid": "113331120", "url": "https://it.wikipedia.org/wiki?curid=3285331", "title": "Prefetti della provincia di Teramo", "text": "Elenco dei prefetti della provincia di Teramo."}
{"id": "3285339", "revid": "228587", "url": "https://it.wikipedia.org/wiki?curid=3285339", "title": "Li Volsi", "text": "La famiglia dei Li Volsi o Livolsi \u00e8 formata da scultori originari di Nicosia e di Tusa, che furono molto attivi in Sicilia nel XVI e soprattutto nel XVII secolo.\nFurono artisti poliedrici, spaziando dalla scultura lignea alla manipolazione dello stucco, dagli apparati scenografici fino alle arti decorative, cogliendo e padroneggiando le tendenze artistiche del loro tempo, al di l\u00e0 del vernacolo nel quale indulgeva la gran parte delle botteghe di intagliatori attivi nell'area delle Madonie e dei Nebrodi. La loro produzione spaziava dalla vera e propria statuaria religiosa (crocefissi, statue di santi ecc.) agli arredi ecclesiastici (altari e cori lignei), alle \"vare\", agli apparati scenografici effimeri per la celebrazione di particolari eventi.\nAlcuni membri della famiglia raggiunsero una straordinaria capacit\u00e0 nella plasticazione dello stucco, anticipando la fioritura che ebbe tale genere artistico con la famiglia Serpotta, cos\u00ec come dimostrano gli apparati decorativi della tribuna della Chiesa Madre di Ciminna, gli stucchi del bema nella Cattedrale di Cefal\u00f9, le decorazioni della cappella del SS. Sacramento nella Matrice di Collesano e quelle della cappella Cocc\u00eca nella Matrice d'Isnello.\nGenealogia dei Li Volsi.\nRecenti acquisizioni, oltre a restituire pi\u00f9 compiutamente la statura artistica e la cifra stilistica della bottega, hanno ricostruito pi\u00f9 esattamente il quadro familiare che era costituito da:\nGiovan Battista Li Volsi.\nGiovan Battista Li Volsi o Giambattista originario di Nicosia, attivo nella prima met\u00e0 del XVII secolo. Fratello e collaboratore di Giuseppe Li Volsi, padre di Stefano Li Volsi. Scultore particolarmente versato nell'intaglio ligneo, esponente del manierismo e del tardo barocco.\nOpere.\nStefano Li Volsi.\nStefano Li Volsi attivo nella prima met\u00e0 del XVII secolo, scultore in legno. Figlio di Giovan Battista Li Volsi, verosimilmente un allevo di Fazio e Vincenzo Gagini.\nGiuseppe Li Volsi.\nGiuseppe Li Volsi Senior attivo dal 1600 al 1650, scultore e stuccatore. Originario di Nicosia e insediatosi a Gangi, figlio di mastro Francesco Li Volsi, fratello di Giovan Battista Li Volsi, padre di Francesco Martino Li Volsi, Giovan Battista Li Volsi Junior e Scipione Li Volsi Junior. Capostipite del ceppo familiare che alla fine del XVII secolo si trasfer\u00ec a Tusa, aprendo un laboratorio che ebbe prestigiosi incarichi professionali, con un'intensa produzione che copre quattro generazioni, fino ed oltre il 1670. A Tusa la famiglia patrocin\u00f2 l'edificazione della chiesa di San Giuseppe, nella quale \u00e8 custodita un\u2019\"Immacolata\" foggiata da Scipione, il quale elesse questo edificio come mausoleo per se stesso e per i propri congiunti.\nBottega Li Volsi.\nFrancesco Li Volsi.\nFrancesco Li Volsi attivo nel XVII secolo, scultore e stuccatore attivo nel XVII secolo, documentato come \"architetto\" e raffinato inventore di apparati scenografici. Figlio di Giuseppe Li Volsi.\nOpere.\nGiuseppe Li Volsi Junior.\nGiuseppe Li Volsi Junior scultore e stuccatore attivo nel XVII secolo, figlio di Francesco Li Volsi.\nGiovanni Battista Li Volsi Junior.\nGiovanni Battista Li Volsi Junior attivo nel XVII secolo, scultore, figlio di Giuseppe Li Volsi.\nMartino Li Volsi.\nMartino Li Volsi, figlio di Giuseppe Li Volsi, collaboratore di Scipione Li Volsi e di Francesco Li Volsi nelle loro attivit\u00e0.\nPaolo Li Volsi.\nPaolo Li Volsi figlio di Giuseppe Li Volsi, scultore e collaboratore di Scipione Li Volsi e di Francesco Li Volsi nelle loro attivit\u00e0.\nScipione Li Volsi.\nScipione Li Volsi Junior, Simone o Simeone (Tusa, 12 luglio 1588 - Tusa, 23 settembre 1667) attivo nel XVII secolo, scultore e stuccatore. Figlio di Giuseppe Li Volsi.\nSigismondo Li Volsi.\nSigismondo Li Volsi attivo nella prima met\u00e0 del XVII secolo, intagliatore in legno. Figlio di Giuseppe Li Volsi il gangitano, documentato come apprezzato intagliatore di cori lignei."}
{"id": "3285342", "revid": "228587", "url": "https://it.wikipedia.org/wiki?curid=3285342", "title": "Goodput", "text": "In telecomunicazioni e informatica, nell'ambito delle reti di telecomunicazioni, si definisce goodput, la quantit\u00e0 di dati utili trasferiti nell'unit\u00e0 di tempo sul canale fisico di comunicazione tra due nodi e misurata in bit/s.\nDescrizione.\nSi ottiene a partire dal throughput totale scartando la extrainformazione o informazione di servizio (overhead) associata ai protocolli dei vari strati architetturali cio\u00e8 tutte le varie intestazioni (header) aggiuntive e gli eventuali pacchetti di segnalazione nel canale di ritorno quali gli ACK. Esso dunque rappresenta il solo carico pagante (payload) associato alla trasmissione nell'unit\u00e0 di tempo cos\u00ec che mentre il Goodput rimane costante al passaggio dai vari strati di rete il throughput effettivo aumenta costantemente per effetto dell'aumento dell'overhead associato a ciascun protocollo di ciascuno strato. Spesso quindi il \"goodput relativo\", cio\u00e8 in rapporto al throughput, rappresenta una misura indiretta del carico di overhead trasportato dalla rete o anche una misura dell'efficienza di utilizzazione del canale offerta da un certo strato architetturale a mezzo del suo protocollo implementativo.\nSpesso le prestazioni di un sistema di telecomunicazioni sono valutate in termini di throughput, ma a rigore ad esso andrebbero scalate le informazioni non utili per ottenere le prestazioni effettive."}
{"id": "3285348", "revid": "1776051", "url": "https://it.wikipedia.org/wiki?curid=3285348", "title": "\u0218olcani", "text": "\u0218olcani \u00e8 un comune della Moldavia situato nel distretto di Soroca di 1.594 abitanti al censimento del 2004.\nLocalit\u00e0.\nIl comune \u00e8 formato dall'insieme delle seguenti localit\u00e0 (popolazione 2004):"}
{"id": "3285349", "revid": "486946", "url": "https://it.wikipedia.org/wiki?curid=3285349", "title": "Divisione Alpina Alpi Graie", "text": ""}
{"id": "3285351", "revid": "297745", "url": "https://it.wikipedia.org/wiki?curid=3285351", "title": "Santi Felice e Fortunato", "text": ""}
{"id": "3285363", "revid": "1776051", "url": "https://it.wikipedia.org/wiki?curid=3285363", "title": "Vasilc\u0103u", "text": "Vasilc\u0103u \u00e8 un comune della Moldavia situato nel distretto di Soroca di 3.041 abitanti al censimento del 2004.\nLocalit\u00e0.\nIl comune \u00e8 formato dall'insieme delle seguenti localit\u00e0 (popolazione 2004):"}
{"id": "3285374", "revid": "110157", "url": "https://it.wikipedia.org/wiki?curid=3285374", "title": "Cantone di Lago Agrio", "text": "Il cantone di Lago Agrio \u00e8 un cantone dell'Ecuador che si trova nella provincia di Sucumb\u00edos.\nIl capoluogo del cantone \u00e8 Nueva Loja."}
{"id": "3285383", "revid": "834", "url": "https://it.wikipedia.org/wiki?curid=3285383", "title": "LIFE (dope)", "text": ""}
{"id": "3285385", "revid": "1776051", "url": "https://it.wikipedia.org/wiki?curid=3285385", "title": "V\u0103r\u0103nc\u0103u (Soroca)", "text": "V\u0103r\u0103nc\u0103u \u00e8 un comune della Moldavia situato nel distretto di Soroca di 3.950 abitanti al censimento del 2004.\nLocalit\u00e0.\nIl comune \u00e8 formato dall'insieme delle seguenti localit\u00e0 (popolazione 2004):"}
{"id": "3285386", "revid": "110157", "url": "https://it.wikipedia.org/wiki?curid=3285386", "title": "Cantone di Cascales", "text": "Il cantone di Cascales \u00e8 un cantone dell'Ecuador che si trova nella provincia di Sucumb\u00edos.\nIl capoluogo del cantone \u00e8 El Dorado de Cascales."}
{"id": "3285388", "revid": "116638173", "url": "https://it.wikipedia.org/wiki?curid=3285388", "title": "Cantone di Cuyabeno", "text": "Il Cantone di Cuyabeno \u00e8 un cantone dell'Ecuador che si trova nella Provincia di Sucumb\u00edos.\nIl capoluogo del cantone \u00e8 Tarapoa."}
{"id": "3285389", "revid": "1776051", "url": "https://it.wikipedia.org/wiki?curid=3285389", "title": "V\u0103deni (Soroca)", "text": "V\u0103deni \u00e8 un comune della Moldavia situato nel distretto di Soroca di 2.695 abitanti al censimento del 2004.\nLocalit\u00e0.\nIl comune \u00e8 formato dall'insieme delle seguenti localit\u00e0 (popolazione 2004):"}
{"id": "3285391", "revid": "1310927", "url": "https://it.wikipedia.org/wiki?curid=3285391", "title": "Caudal Deportivo", "text": "Il Caudal Deportivo de Mieres \u00e8 una societ\u00e0 calcistica con sede a Mieres, nelle Asturie, in Spagna.\nGioca nella \"Tercera Divisi\u00f3n RFEF\", la quinta serie del campionato spagnolo.\nStoria.\nIl calcio arriv\u00f2 a Mieres all'inizio del XX secolo. La nascita del primo club della citt\u00e0, chiamato Sporting de Mieres, risale al 1914. Nel 1918 la societ\u00e0 si sciolse e nacque il Racing Club de Mieres.\nCon la Guerra civile spagnola il club dovette cambiare il suo nome in Caudal Deportivo de Mieres. Questo avvenne il 3 gennaio 1941.\nNel 1946 il Caudal fu promosso in Tercera Divisi\u00f3n, e nel 1951 in Segunda Divisi\u00f3n. Nel 1958, dopo sette stagioni nella seconda serie, retrocesse di nuovo in Tercera Divisi\u00f3n.\nNel 2010 ha ottenuto la promozione in Segunda Divisi\u00f3n B."}
{"id": "3285392", "revid": "439868", "url": "https://it.wikipedia.org/wiki?curid=3285392", "title": "Arngrim", "text": "Arngrim \u00e8 un berserkr che viene citato pi\u00f9 volte nella mitologia norrena. Appare nella Saga di Herv\u00f6r, nel Gesta Danorum, nell'Hyndlulj\u00f3\u00f0, in numerose ballate faroesi e nella Saga di Oddr l'arciere.\nSaga di Herv\u00f6r.\nSecondo le versioni \"H\" e \"U\", Arngrim stava andando a saccheggiare Gar\u00f0ar\u00edki ed incontr\u00f2 il suo re, Svafrlami, che in quel momento era in possesso di Tyrfing. Tyrfing attravers\u00f2 lo scudo di Arngrim infilandosi nel terreno, dopodich\u00e9 Arngrim tagli\u00f2 la mano di Svafrlami, prese la spada e lo uccise con la sua stessa arma. Arngrim cattur\u00f2 la figlia di Svafrlami, Eyfura, obbligandola a sposarlo.\nNella versione \"R\" si dice che Arngrim divenne il capo dell'esercito di Sigrlami, che vinse numerose battaglie con quistando terre per il vecchio re. In cambio ad Arngrim fu concesso un rango elevato, la mano di Eyfura e il possesso di Tyrfing.\nIn tutte le versioni della saga Arngrim fece ritorno a Bolms\u00f6 con Eyfura (nonostante le versioni \"H\" e \"U\" dicano che si trattasse dell'isola di \"Bolm\" nello H\u00e5logaland). Ebbero dodici figli, e tutti seguirono le orme del padre divenendo berserkr. Secondo la versione \"U\" si chiamavano Angantyr, Hj\u00f6rvard, Hervard, Hrani, Barri, Tyrfing, Tind, due Hadding, Bui, Bild e Toki. Secondo la \"H\" i nomi erano Angantyr, Hjorvard, Hervard, Hrani, Brami, Barri, Reifnir, Tind, Saeming e Bui, ed i due Hadding (nella versione \"R\" ne vengono citati solo sei: Angantyr, Hj\u00f6rvard, Hervard, Hrani ed i due Hadding).\nGesta Danorum.\nSecondo Saxo Grammaticus, Arngrim era un campione svedese che aveva ucciso Skalk lo Scaniano. Questo lo rese molto orgoglioso di s\u00e9, il che lo port\u00f2 a chiedere la mano di Eyfura, figlia di Fr\u00f3\u00f0i, un re danese.\nQuando Fr\u00f3\u00f0i neg\u00f2 la sua mano, Arngrim si rivolse a Erik, il re di Svezia, chiedendolgi consiglio. Erik disse ad Arngrim di guadagnarsi il rispetto di Fr\u00f3\u00f0i uccidendo Egther, re di Bjarmaland, e Thengil, re di Finnmark. Arngrim attacc\u00f2 per primo Thengil distruggendo i Sami. I Sami, fuggendo, lanciarono all'indietro tre ciottoli stregati che apparvero come tre montagne. Arngrim, raggirato, richiam\u00f2 i propri uomini. Il giorno dopo ripartirono alla caccia dei Sami, ma costoro lanciarono la neve che apparve come un fiume, il che blocc\u00f2 l'avanzata degli svedesi. Il terzo giorno la battaglia riprese, ma stavolta i Sami non avevano pi\u00f9 magie da utilizzare, e furono sconfitti. I Sami accettarono l'offerta di pace, ed ogni tre anni ciascun Sami avrebbe dovuto pagare un prezzo in pelli di renna.\nArngrim si diresse quindi verso Egther di Bjarmaland e lo uccise in un duello. Obblig\u00f2 poi gli abitanti del Bjarmaland a pagarlo con una pelle ciascuno. Arngrim torn\u00f2 da Erik, il quale lo accompagn\u00f2 da Frodi. Erik convinse Frodi che Arngrim era il miglior partito disponibile per la figlia Eyfura. Frodi accett\u00f2 il matrimonio, e Eyfura ed Arngrim ebbero dodici figli.\nSaxo Grammaticus conferma nove nomi citati nella saga di Hervor: Angantyr, Hj\u00f6rvard, Hervard, Hrani, Biarbe, Tyrfing, Tand, due Haddings, Brand, Brodd e Hiarrande.\nHyndlulj\u00f3\u00f0.\nAnche l'Hyndlulj\u00f3\u00f0 cita Arngrim ed Eyfura, ma solo affermando che vissero a Bolms\u00f6 e che ebbero come figli dodici violenti berserkr chiamati Hervard, Hjorvard, Rane, Angantyr, Bue, Brame, Barre, Reivner, Tind, Tyrving e due Haddings.\nI figli di Arngrim.\nSembra che l'Hyndlulj\u00f3\u00f0 conservi la lista originale.\nBibliografia.\nAlf. Henrikson, \"Den stora mytologiska uppslagsboken\", 1998"}
{"id": "3285393", "revid": "118355238", "url": "https://it.wikipedia.org/wiki?curid=3285393", "title": "Cantone di Gonzalo Pizarro", "text": "Il cantone di Gonzalo Pizarro \u00e8 un cantone dell'Ecuador che si trova nella provincia di Sucumb\u00edos.\nIl capoluogo del cantone \u00e8 Lumbaqui."}
{"id": "3285394", "revid": "1776051", "url": "https://it.wikipedia.org/wiki?curid=3285394", "title": "Volovi\u021ba", "text": "Volovi\u021ba \u00e8 un comune della Moldavia situato nel distretto di Soroca di 1.891 abitanti al censimento del 2004.\nLocalit\u00e0.\nIl comune \u00e8 formato dall'insieme delle seguenti localit\u00e0 (popolazione 2004):"}
{"id": "3285396", "revid": "767487", "url": "https://it.wikipedia.org/wiki?curid=3285396", "title": "Cantone di Putumayo", "text": "Il cantone di Putumayo \u00e8 un cantone dell'Ecuador che si trova nella provincia di Sucumb\u00edos.\nIl capoluogo del cantone \u00e8 Puerto Carmen."}
{"id": "3285397", "revid": "436907", "url": "https://it.wikipedia.org/wiki?curid=3285397", "title": "Deep Blue (album)", "text": "Deep Blue \u00e8 il terzo album della band metalcore australiana Parkway Drive, pubblicato il 25 giugno 2010 dall'etichetta discografica Epitaph. Registrato a Los Angeles tra marzo e aprile 2010, l'album ha vinto l'ARIA Award 2010 come miglior album hard rock/heavy metal."}
{"id": "3285398", "revid": "767487", "url": "https://it.wikipedia.org/wiki?curid=3285398", "title": "Cantone di Shushufindi", "text": "Il cantone di Shushufindi \u00e8 un cantone dell'Ecuador che si trova nella provincia di Sucumb\u00edos.\nIl capoluogo del cantone \u00e8 Shushufindi."}
{"id": "3285399", "revid": "726455", "url": "https://it.wikipedia.org/wiki?curid=3285399", "title": "Soroca", "text": "Soroca \u00e8 una citt\u00e0 della Moldavia capoluogo del distretto omonimo di 28.362 abitanti al censimento del 2004.\nGeografia.\nSoroca sorge lungo la sponda destra del fiume Dnestr, nella Moldavia settentrionale, a 160 km a nord di Chi\u0219in\u0103u."}
{"id": "3285404", "revid": "122352318", "url": "https://it.wikipedia.org/wiki?curid=3285404", "title": "Anthony Collins", "text": "Ha segnato il pensiero europeo per le sue considerazioni radicali contro fanatismi e conformismi, ed \u00e8 stato vivace promotore del deismo. \u00c8 anche conosciuto come bibliofilo, avendo raccolto una delle biblioteche private pi\u00f9 fornite del suo tempo.\nBiografia.\nNato nei dintorni di Londra, verso il Middlesex, studi\u00f2 all'Eton College e al King's College (Cambridge) per poi entrare nel circolo forense del Middle Temple. Fu discepolo e amico di John Locke, che ne ammirava il pensiero aperto e libero da superstizioni. Nel 1715 si trasfer\u00ec nell'Essex, dove fece il giudice di pace e il \"Deputy Lieutenant\" della contea. Quando i suoi scritti provocarono scandali per un breve periodo si rifugi\u00f2 nei Paesi Bassi, per poi tornare a Londra, dove mor\u00ec a 53 anni nella sua casa di Harley Street.\nNonostante i suoi scritti da libero pensatore, pubblicati spesso in forma anonima, fossero garbati di modi e impeccabili nello stile, cos\u00ec come riteneva, secondo il magistero ricevuto, dovesse essere il comportamento d'un filosofo, alla sua cortesia imperturbabile si opponeva spesso polemica violenta e attacchi alla persona, tali da rendere la sua figura, anche a distanza di anni, piuttosto difficile da ricostruire. L'accusa principale fu quella di ateismo, ma egli riteneva lo stesso ateismo una forma di ignoranza, mentre sosteneva la necessit\u00e0 di sottomettere ogni pensiero religioso all'esame della ragione, soprattutto quando venisse usato per costruire autorit\u00e0 e consenso attraverso la superstizione, riducendo comodamente il pensiero all'incapacit\u00e0 di comprendere. Sulla linea di Thomas Hobbes e Baruch Spinoza propose d'intendere i miracoli, le profezie e altre manifestazioni soprannaturali solo come allegorie.\nEssay concerning the Use of Reason.\nLa sua prima opera importante fu l'\"Essay concerning the Use of Reason in Propositions the Evidence whereof depends on Human Testimony\" (1707), dove rifiut\u00f2 la distinzione tra cose o fatti \"oltre\" e cose o fatti \"contrari\" alla ragione, pretendendo che la rivelazione divina fosse conforme all'idea che l'uomo naturale \u00e8 in grado di farsi a proposito di essa.\nA Discourse of Freethinking.\nConsiderato il suo capolavoro e il testo centrale del suo pensiero, \"A Discourse of Freethinking, occasioned by the Rise and Growth of a Sect called Freethinkers\" (1713) promuove l'emancipazione intellettuale come forma di riscatto da ogni possibile tirannia della morale, della religione o della ragion di Stato. \u00c8 stato considerato uno degli attacchi pi\u00f9 sottili a ogni potere clericale di qualsiasi religione. Il \"freethinking\" \u00e8 un diritto inalienabile e non limitabile, segno di grande fiducia nell'uomo e nelle sue opportunit\u00e0 di legarsi in societ\u00e0 seguendo la propria inclinazione al pensiero e allo studio non dogmatico. Quando usc\u00ec il trattatello fece grande sensazione e gener\u00f2 diverse repliche, tra le quali quelle di William Whiston, del vescovo Benjamin Hoadly e di Richard Bentley, oltre che, in chiave satirica, di Jonathan Swift, che ne fece una caricatura. \"A discourse of free-thinking, occasion'd by the rise and growth of a sect call'd free-thinkers\", London, 1713; ed. anastatica 1965; ed. recente: New York, Garland, 1978 (a cura di Richard Bentley). Tr. it. a cura di Ida Cappiello, \"Discorso sul libero pensiero\", Liberilibri, Macerata [1990] 1997.\nInquiry Concerning Human Liberty.\nIn \"Inquiry Concerning Human Liberty\" (1715) Collins sostiene che gli eventi sono determinati secondo necessit\u00e0, secondo l'idea che nulla di ci\u00f2 che ha un inizio pu\u00f2 essere senza causa. Anche questo piccolo libro fu attaccato, in articolare da Samuel Clarke al quale Collins rispose, molto pi\u00f9 tardi e dopo la morte dello stesso, con \"Liberty and Necessity\" (1729).\nDiscourse of the Grounds and Reasons of the Christian Religion.\n\"Discourse of the Grounds and Reasons of the Christian Religion\" (1724), introdotto dalla prefazione \"An Apology for Free Debate and Liberty of Writing\" \u00e8 uno scritto contro l'opinione di William Whiston che sosteneva che le profezie bibliche fossero state eliminate o cambiate a proprio vantaggio, durante i secoli, dalle sette ebraiche. Il libello fa anche la critica alla canonicit\u00e0 del \"Nuovo Testamento\". Anche a questo suo intervento seguirono accuse di deismo e radicalismo, soprattutto da parte del vescovo Edward Chandler al quale Collins replic\u00f2 con uno \"Scheme of Literal Prophecy Considered\" (1727), dove, tra l'altro sostiene in appendice che il \"Libro di Daniele\" fosse stato composto durante il regno di Antioco I di Commagene.\nAltre opere.\nCollins scrisse anche \"Priestcraft in Perfection\" (1709), \"A Vindication of the Divine Attributes\" (1710) e \"A Letter to the Learned Mr Henry Dodwell\" (1717), dove sosteneva l'ipotesi che l'anima possa essere materiale e, in caso anche non lo fosse, comunque non per forza immortale."}
{"id": "3285406", "revid": "767487", "url": "https://it.wikipedia.org/wiki?curid=3285406", "title": "C\u0103priana", "text": "C\u0103priana \u00e8 un comune della Moldavia situato nel distretto di Str\u0103\u0219eni di 2.362 abitanti al censimento del 2004. Ospita un monastero circondato da boschi, laghi e un paesaggio ameno. Il monastero \u00e8 raffigurato sul retro della banconota da 1 leu moldavo."}
{"id": "3285407", "revid": "2033069", "url": "https://it.wikipedia.org/wiki?curid=3285407", "title": "Body of Proof", "text": "Body of Proof \u00e8 una serie televisiva statunitense prodotta dal 2011 al 2013.\nIdeata da Christopher Murphey, la serie, interpretata da Dana Delany, \u00e8 un mix tra \"medical drama\" e \"police procedural\" raccontando le vicende di Megan Hunt, una brillante neurochirurgo di Filadelfia che, in seguito a un incidente d'auto che le danneggia le mani, suo principale strumento di lavoro, si vede costretta a reinventarsi come medico legale (\"medical examiner\" nella versione originale, una particolare carica governativa statunitense), con tutti i problemi che derivano nel conciliare questo nuovo lavoro con la sua difficile vita privata.\nLa serie ha debuttato in prima visione mondiale in Italia sul canale satellitare Fox Life il 25 gennaio 2011. Negli Stati Uniti, paese d'origine della serie, \u00e8 invece stata trasmessa da ABC dal 29 marzo 2011.\nTrama.\nFiladelfia. Megan Hunt \u00e8 un neurochirurgo di successo, tanto brava nel suo lavoro quanto cinica e insopportabile verso le persone con cui deve relazionarsi. Coinvolta in un incidente stradale, si ritrova con una parestesia che le provoca improvvisi intorpidimenti e crampi alle mani. Venendole impedito per questo di continuare a svolgere la professione, la sua carriera in sala operatoria arriva al capolinea. Come se ci\u00f2 non bastasse, avendo dedicato fin l\u00ec tutta la vita al lavoro, la cosa si \u00e8 riflessa in maniera negativa sulla sua sfera privata, con il marito che ha ottenuto il divorzio e la custodia della loro figlia.\nCinque anni dopo, Megan lavora come medico legale per un laboratorio di analisi che collabora con il dipartimento di polizia. Attraverso questa professione, la donna ha scoperto di riuscire a dedicare molta pi\u00f9 attenzione alle persone da morte che da vive: grazie alla sua intelligenza, istinto e conoscenza medica, riesce a scovare importanti e decisivi indizi sui corpi delle vittime, utili alla risoluzione dei casi. Megan non ha per\u00f2 ben chiaro qual \u00e8 il limite tra il suo lavoro e quello dei poliziotti; anzich\u00e9 limitarsi a eseguire autopsie, spesso si ritrova a indagare sul campo come una vera detective, arrivando lei stessa a smascherare i colpevoli. In mezzo a questo, deve anche gestire i rapporti con l'ex marito e la figlia, che con il passare degli anni si sono complicati sempre pi\u00f9. Districandosi tra lavoro e vita privata, Megan cerca di rimediare agli errori commessi in passato, cercando di diventare una persona migliore.\nProduzione.\nCast.\nProtagonista della serie \u00e8 l'attrice Dana Delany \u2013 gi\u00e0 vincitrice di due Emmy Awards per il suo ruolo nella serie TV \"China Beach\" a cavallo tra gli anni 1980 e 1990, e famosa per il personaggio di Katherine Mayfair interpretato in \"Desperate Housewives\" negli anni 2000 \u2013 che qui in \"Body of Proof\" \u00e8 nei panni del medico legale Megan Hunt. Per la Delany questa \u00e8 la sua prima serie TV da protagonista assoluta. A proposito del personaggio, ha dichiarato di amare la possibilit\u00e0 di avere a che fare nel suo lavoro con \u00abpersonaggi complicati\u00bb, e che il ruolo di Megan \u00e8 esattamente cos\u00ec, ovvero \u00abcomplicato, intelligente, e sicuramente complesso\u00bb. La Delany ha inoltre aggiunto di aver vissuto lei stessa un'esperienza simile a quella del suo personaggio, dato che due settimane prima della registrazione dell'episodio pilota di \"Body of Proof\" la sua auto \u00e8 stata investita da un autobus a Santa Monica, in California, e nell'incidente si \u00e8 fratturata due dita della mano.\nAccanto a Dana Delany troviamo nel cast Nicholas Bishop (famoso per la soap opera australiana \"Home and Away\") nei panni del partner di Megan, e Jeri Ryan (\"\", \"Boston Public\", \"Shark\", \"Leverage\") in quelli del suo capo. I detective della polizia di Filadelfia sono interpretati rispettivamente da John Carroll Lynch (\"Fargo\", \"Vulcano - Los Angeles 1997\", \"Zodiac\", \"Close to Home\") e da Sonja Sohn (\"The Wire\"). Geoffrey Arend (\"(500) giorni insieme\") e Windell D. Middlebrooks (\"Scrubs: Med School\") sono i colleghi della dottoressa Hunt.\nTra i personaggi secondari, Jeffrey Nordling (\"Ancora una volta\", \"Providence\", \"Dirt\", \"24\", \"Desperate Housewives\") \u00e8 l'ex marito di Megan, mentre Mary Matilyn Mouser (\"L'Africa nel cuore\") \u00e8 la figlia adolescente. L'attrice Joanna Cassidy (\"Blade Runner\", \"Six Feet Under\") \u00e8 invece la madre di Megan, e Cliff Curtis (\"Lezioni di piano\", \"Blow\", \"Trauma\") \u00e8 un agente dell'FBI.\nLocation.\nAnche se ambientata a Filadelfia, in Pennsylvania, in realt\u00e0 la prima stagione di \"Body of Proof\" \u00e8 stata girata in Rhode Island. Le riprese della seconda stagione si sono svolte invece a Los Angeles.\nProgrammazione.\nL'episodio pilota della serie \u00e8 stato presentato in anteprima mondiale nel luglio 2010 a Roma, durante il Fiction Fest. Inizialmente la \"premi\u00e8re\" dello show avrebbe dovuto aver luogo negli Stati Uniti il 22 ottobre seguente, ma dopo gli scarsi risultati d'ascolto ottenuti dalle nuove serie TV della ABC \"My Generation\" e \"The Whole Truth\", che portarono alla loro immediata cancellazione, il network decise di fermare l'esordio di \"Body of Proof\" in attesa di trovarle una sistemazione pi\u00f9 vantaggiosa nel palinsesto, mandando in onda al suo posto il programma televisivo \"\" Venne anche deciso il suo spostamento in \"midseason\". Il 30 novembre 2010 la ABC ha annunciato ufficialmente che la serie avrebbe esordito il 29 marzo 2011.\nQuesti improvvisi cambi di palinsesto da parte della ABC hanno fatto s\u00ec che \"Body of Proof\" andasse in onda per la prima volta in prima visione fuori dagli Stati Uniti. Infatti, grazie a un accordo tra The Walt Disney Company e Fox International Channels Italy, la prima stagione ha debuttato in anteprima mondiale in Italia sul canale a pagamento Fox Life il 25 gennaio 2011, e successivamente \u00e8 stata programmata nel resto d'Europa, sempre in prima visione rispetto alla madrepatria. In Italia e negli altri paesi la prima stagione \u00e8 stata trasmessa secondo l'iniziale ordine di produzione di tredici episodi, mentre negli Stati Uniti la stagione \u00e8 stata trasmessa con un differente ordine, con una stagione composta da soli nove episodi e basata su una diversa \"continuity\"; i restanti quattro episodi rimasti inediti in patria sono stati in seguito accorpati alla seconda stagione.\nIn virt\u00f9 dei buoni risultati d'ascolto ottenuti dalla prima stagione, il 13 maggio 2011 la serie \u00e8 stata rinnovata per una seconda stagione; nell'occasione l'attrice Jeri Ryan ha annunciato che la seconda stagione sarebbe stata girata a Los Angeles anzich\u00e9 in Rhode Island, dov'\u00e8 invece stata filmata a prima stagione. La seconda stagione ha debuttato in prima visione negli Stati Uniti il 20 settembre 2011. L'11 maggio 2012 la ABC ha rinnovato la serie per una terza stagione di 13 episodi, al termine della quale la rete ha annunciato la cancellazione della stessa.\nAccoglienza.\nPubblico.\nLa prima mondiale italiana di \"Body of Proof\" su Fox Life ha totalizzato circa 334.000 spettatori, facendone lo show pi\u00f9 visto della serata sulla piattaforma televisiva Sky. Significativo \u00e8 stato il dato sullo share del pubblico femminile, che \u00e8 stato il 20% di quello Sky e l'1,8% di quello generale, nel target 25/44 anni. Il debutto statunitense sulla ABC ha invece riscosso 13.942.000 spettatori, un dato giudicato molto soddisfacente. Nel complesso, l'audience media della prima stagione di \"Body of Proof\" negli Stati Uniti \u00e8 stata di 13.359.000 telespettatori, un risultato che ne ha fatto una delle serie TV pi\u00f9 seguite della stagione televisiva 2010-2011.\nCritica.\nStati Uniti.\nLa serie ha avuto un'accoglienza contrastante. Ad esempio, il sito web Metacritic le ha assegnato un punteggio di 56/100, mentre invece Ken Tucker di \"Entertainment Weekly\" ha incluso lo show nella lista dei 10 eventi TV da guardare nel 2011, e David Hinckley del \"New York Daily News\" lo ha recensito in maniera pressoch\u00e9 positiva, sottolineando che \u00ab[\"Body of Proof\"] potrebbe essere abbastanza interessante, come se fosse un \"Quincy\" con una \"marcia\" migliore. Aggiungete altri elementi e avrete qualcosa di degno da vedere alle dieci di sera\u00bb.\nAltre recensioni sono state generalmente negative, focalizzando l'attenzione soprattutto sulla trama ricca di stereotipi e sullo sviluppo dei personaggi. Joshua Bell del \"Las Vegas Weekly\" ha commentato che \u00abil problema \u00e8 che le questioni personali di Megan sono come clich\u00e9 [...] e la serie tende a creare delle connessioni tra la sua vita privata e i casi, quando in realt\u00e0 non sono legati assieme\u00bb. Mekeisha Madden Toby del \"The Detroit News\" ha scritto che \"Body of Proof\" \u00ab\u00e8 prevedibile e predicatoria, il debutto \u00e8 stato ritardato per mesi, ma la serie ancora non ha quello che serve per impressionare gli spettatori\u00bb. Mary McNamara del \"Los Angeles Times\" ha invece affermato che \u00abgli sceneggiatori dovranno lavorare un sacco su \"Body of Proof\" per trascendere la sua immediata prevedibilit\u00e0\u00bb. \nItalia.\nDurante la presentazione mondiale di \"Body of Proof\" al Roma Fiction Fest, il blogger TuttoFaMedia ha recensito, per conto del sito Tvblog, l'episodio pilota. Questi l'ha giudicato in maniera perlopi\u00f9 deludente, soffermandosi in negativo su \u00abla scelta di non rischiare, di puntare cos\u00ec sfacciatamente sull'usato sicuro\u00bb, con uno svolgimento della serie classico e prevedibile, dove in alcuni casi \u00abtutto appare troppo meccanico\u00bb. A suo dire \u00ab\"Body of Proof\", semplicemente, rappresenta un salto all'indietro nel tempo telefilmico, un tempo lineare e facile, in cui tutto, compresa la protagonista, sembra essere assemblaggio di pezzi presi qua e l\u00e0, dentro il grande \"serbatoio seriale\", ma senza quel guizzo che lo possa rendere davvero attraente: \"Body of Proof\" \u00e8 un enorme d\u00e9j\u00e0 vu\u00bb. L'unico punto a favore della serie viene individuato da TuttoFaMedia in Dana Delany, che finalmente ottiene una serie da protagonista.\nAldo Grasso del \"Corriere della Sera\" non si \u00e8 discostato molto dalle posizioni di TuttoFaMedia, affermando che \u00abla prima impressione \u00e8 quella di trovarsi dentro a un gioco di specchi\u00bb, con il personaggio di Dana Delany che nel privato sembra ricalcare la sua Katherine Mayfair di \"Desperate Housewives\", portandosi dietro \u00abuna vita privata non facile e, con essa, una fragilit\u00e0 emotiva da nascondere\u00bb, mentre sul lavoro strizza invece l'occhio al \u00abcarattere spigoloso e intollerante\u00bb del Gregory House di \"Dr. House - Medical Division\", ricordando per\u00f2 contemporaneamente, \u00abcome capacit\u00e0 interpretativa da anatomopatologo\u00bb, i protagonisti di \"CSI - Scena del crimine\". In generale per Aldo Grasso \u00abl'idea di una [persona] che ha pi\u00f9 facilit\u00e0 a parlare con i morti che con i vivi non \u00e8 male. Peccato che lo svolgimento narrativo sia spesso prevedibile e che la risoluzione del caso sia altrettanto meccanica\u00bb.\nSu \"Europa\", Stefania Carini ha sottolineato anch'essa la vicinanza di \"Body of Proof\" ad altre serie che mescolano \"medical drama\" e \"police procedural\" come \"CSI: Scena del crimine\" e \"Bones\", domandandosi per caso se \u00ab\u00e8 arrivato un dottor House in versione femminile\u00bb. Nonostante la trama, che anche a suo dire non si rivela troppo originale, la Carini d\u00e0 comunque fiducia a \"Body of Proof\", e afferma che la serie \u00abnon cambia certo la storia della TV, ma ha un bel personaggio principale, che pu\u00f2 offrire interessanti sviluppi. \u00c8 una di quelle serie [...] che [potrebbero] durare a lungo. Pare infatti rientrare a pieno titolo in quella categoria estetica che potremmo definire del godibile. \u00c8 una di quelle serie che si rendono sempre disponibili a una visione rilassata e rassicurante\u00bb.\nTrasmissione internazionale.\n\"Body of Proof\" ha debuttato in prima visione in Europa rispetto agli Stati Uniti d'America."}
{"id": "3285408", "revid": "30149", "url": "https://it.wikipedia.org/wiki?curid=3285408", "title": "Picatrix, la scala per l'inferno", "text": ""}
{"id": "3285409", "revid": "287204", "url": "https://it.wikipedia.org/wiki?curid=3285409", "title": "Bordeaux Open 1988 - Singolare", "text": "Il singolare del torneo di tennis Bordeaux Open 1988, facente parte della categoria Grand Prix, ha avuto come vincitore Thomas Muster che ha battuto in finale Ronald Ag\u00e9nor 6-3, 6-3."}
{"id": "3285410", "revid": "88735590", "url": "https://it.wikipedia.org/wiki?curid=3285410", "title": "Prefetti della provincia di Cremona", "text": "Elenco dei prefetti della provincia di Cremona."}
{"id": "3285411", "revid": "1305772", "url": "https://it.wikipedia.org/wiki?curid=3285411", "title": "Discografia di Demi Lovato", "text": "La discografia di Demi Lovato, cantante pop statunitense, comprende sette album in studio, due album dal vivo, due EP e oltre 40 singoli.\nIl suo primo album, \"Don't Forget\", \u00e8 stato pubblicato nel 2008 ottenendo un buon successo negli Stati Uniti, dove \u00e8 stato certificato disco d'oro. Nell'estate 2009 ha pubblicato il suo secondo album, \"Here We Go Again\". Il 20 settembre 2011 \u00e8 stato pubblicato il suo terzo album, \"Unbroken\", seguito il 14 maggio 2013 dal quarto album \"Demi\". Il 16 ottobre 2015 \u00e8 stato invece pubblicato il suo quinto album, intitolato \"Confident\"."}
{"id": "3285412", "revid": "1543377", "url": "https://it.wikipedia.org/wiki?curid=3285412", "title": "Daniele Manin (cacciatorpediniere)", "text": "Il Daniele Manin \u00e8 stato un cacciatorpediniere della Regia Marina.\nStoria.\nNel 1930 fu protagonista di una collisione con il gemello \"Battisti\".\nNel 1931 fu investito dalla motonave \"Egitto\"; le riparazioni dei gravi danni poterono essere terminate solo nel 1934. Durante i lavori di riparazione, nel 1933, sub\u00ec anche delle modifiche che comportarono l'imbarco di una centrale di tiro.\nNel 1935, in previsione del suo trasferimento in Mar Rosso, fu sottoposto ad ulteriori lavori per climatizzarne i locali: in seguito a tali lavori la velocit\u00e0 scese da 35 a 31,7 nodi, e l'autonomia alla velocit\u00e0 di 14 nodi da 2600 a 2000 miglia.\nFu quindi dislocato in Mar Rosso nel 1935.\nPartecip\u00f2 alla guerra di Spagna.\nAll'entrata dell'Italia nella seconda guerra mondiale, era ancora in Mar Rosso: faceva parte della III Squadriglia Cacciatorpediniere con base a Massaua, insieme ai gemelli \"Sauro\", \"Battisti\" e \"Nullo\".\nIl 28 giugno, di mattina, recuper\u00f2 \u2013 presso il faro di Shab Shak \u2013 parte dell'equipaggio del sommergibile \"Perla\", che si era incagliato in seguito ad esalazioni di cloruro di metile che avevano intossicato gran parte dell'equipaggio e che era stato danneggiato da un cacciatorpediniere britannico.\nOper\u00f2 in missioni di intercettazione dei convoglio inglesi in transito nel Mar Rosso e comp\u00ec circa dieci missioni di questo tipo, senza ottenere risultati.\nNella notte tra il 30 ed il 31 agosto fu in mare insieme al \"Battisti\", ma non trov\u00f2 niente.\nIl 19 settembre lasci\u00f2 Massaua insieme a \"Battisti\", \"Leone\" e \"Pantera\" per attaccare il convoglio \u00abBN 5\u00bb (23 mercantili scortati dall'incrociatore leggero HMNZS \"Leander\" e dagli sloop \"Auckland\", \"Yarra\" e \"Parramatta\"), ma rientr\u00f2 in porto il 21, senza averlo individuato.\nIl 21 ottobre 1940, nel corso di un'altra missione di intercettazione del traffico nemico, attacc\u00f2, alle 2.19 di notte, insieme ai gemelli \"Nullo\", \"Battisti\" e \"Manin\" ed ai pi\u00f9 grossi cacciatorpediniere \"Leone\" e \"Pantera\", il convoglio britannico \u00abBN 7\u00bb, composto da 32 mercantili con la scorta dell'incrociatore leggero HMNZS \"Leander\", del cacciatorpediniere HMS \"Kimberley\" e degli sloops \"Yarra\" (australiano), \"Auckland\" (britannico) e \"Indus\" (indiano). Il combattimento divenne sfavorevole alle navi italiane, che dovettero rinunciare all'attacco e ripiegare coprendosi la ritirata con una cortina fumogena, mentre il \"Nullo\", rimasto isolato e rallentato da un'avaria al timone, fu affondato dopo un violento scontro con il \"Kimberley\".\nIl 3 dicembre fu inviato \u2013 assieme a \"Tigre\", \"Leone\" e \"Sauro\" ed al sommergibile \"Ferraris\" \u2013 alla ricerca di un convoglio, che non venne per\u00f2 individuato.\nSi fece poi evidente l'ormai imminente caduta dell'Africa Orientale Italiana. In vista della resa di Massaua, fu organizzato un piano di evacuazione delle unit\u00e0 dotate di grande autonomia (mandate in Francia od in Giappone) e di distruzione delle restanti navi. I 6 cacciatorpediniere che formavano le squadriglie III (\"Battisti\", \"Sauro\", \"Manin\") e V (\"Tigre\", \"Leone\", \"Pantera\") non avevano autonomia sufficiente a raggiungere un porto amico, quindi si decise il loro impiego in una missione suicida: un attacco con obiettivi Suez (\"Tigre\", \"Leone\", \"Pantera\") e Port Sudan (\"Sauro\", \"Manin\", \"Battisti\"). Se non fossero state in grado di proseguire, le unit\u00e0 non sarebbero rientrate a Massaua (dove peraltro non avrebbero avuto altra sorte che la cattura o l'autoaffondamento, in quanto la piazzaforte cadde l'8 aprile 1941), ma si sarebbero invece autoaffondate.\nLa V Squadriglia part\u00ec per la sua missione il 31 marzo, ma questo primo tentativo abort\u00ec quasi subito perch\u00e9 il \"Leone\" and\u00f2 ad incagliarsi e, sviluppatosi un incendio indomabile a prua, dovette essere autoaffondato. La missione fu quindi riorganizzata perch\u00e9 era venuta a mancare una prevista azione diversiva della Luftwaffe contro Suez: tutte le unit\u00e0 avrebbero attaccato Port Sudan.\nIl 2 aprile 1941, alle due del pomeriggio, i cinque cacciatorpediniere lasciarono definitivamente Massaua. Il \"Battisti\" dovette autoaffondarsi per un'avaria ai motori, mentre il resto della formazione prosegu\u00ec sebbene avvistato da ricognitori: all'alba del 3 aprile, giunte ad appena una trentina di miglia da Port Sudan, dopo una navigazione di 270 miglia, le quattro navi furono massicciamente attaccate da circa 70 bombardieri Bristol Blenheim ed aerosiluranti Fairey Swordfish che arrivarono ad ondate. Rotta la formazione, i cacciatorpediniere proseguirono navigando a zig zag ed aprendo il fuoco con le armi contraeree, ma intorno alle 7.30 gli aerei iniziarono a prendere di mira il \"Sauro\" ed il \"Manin\", pi\u00f9 piccoli e vulnerabili, danneggiandoli (\"Tigre\" e \"Pantera\" ripiegarono e, attaccati anche da navi, si autoaffondarono al largo delle coste arabe). Il \"Sauro\" fu affondato alle 9 del mattino, mentre il \"Manin\" (al comando del capitano di fregata Araldo Fadin), riusc\u00ec, manovrando ad alta velocit\u00e0 e difendendosi strenuamente con le proprie mitragliere (furono anche colpiti due degli aerei attaccanti, sebbene lo scarso calibro dei proiettili \u2013 13,2 mm \u2013 impedisse di abbatterli), riusc\u00ec a resistere per altre due ore, ormai solo.\nCentrato da due bombe da 224\u00a0kg, il \"Manin\" rimase immobilizzato ed ormai del tutto alla merc\u00e9 degli attacchi aerei; vennero attivate le cariche esplosive per l'autoaffondamento e furono messe a mare due imbarcazioni, su una delle quali, la lancia IA 463, progettata per 25 occupanti, sal\u00ec un numero doppio di uomini, mentre sull'altra imbarcazione presero posto il comandante Fadin, gravemente ferito da una scheggia, ed una sessantina di superstiti. Sorse per\u00f2 il dubbio, dato che la nave non affondava (era intanto mitragliata dagli aerei), che le cariche non avessero fatto effetto; per accertarsi del loro funzionamento, tornarono a bordo il comandante in seconda, tenente di vascello Armando Crisciani, il direttore di macchina, capitano del Genio Navale Rodolfo Batagelj, ed il sottocapo silurista Ulderico Sacchetto. A quel punto\u00a0\u2013 era mezzogiorno \u2013 il \"Manin\" si capovolse ed affond\u00f2 spezzato in due, in posizione 20\u00b020' N e 30\u00b010' E: con la nave scomparvero Crisciani, Batageli e Sacchetto ed alla loro memoria furono conferite altrettante Medaglie d\u2019oro al valor militare.\nLa lancia IA 463 riusc\u00ec ad approdare, dopo una navigazione di vari giorni al comando del sottotenente di vascello Fabio Gnetti, sulle coste dell'Arabia Saudita ove i naufraghi furono internati. L'imbarcazione del comandante Fadin fu invece soccorsa, dopo diversi giorni, da uno sloop inglese; tra gli uomini che scomparvero vi fu anche il bulucbasci Ibrahim Farag Mohammed, che, rimasto aggrappato al bordo della scialuppa per un'intera notte dopo aver lasciato il proprio posto ad un marinaio ferito, dopo aver perso le forze salut\u00f2 un'ultima volta il comandante Fadin prima di scomparire nell'oscurit\u00e0 della notte. Anche alla sua memoria fu conferita la Medaglia d'oro al valor militare (fu uno dei due soli \u00e0scari delle forze armate italiane a ricevere tale decorazione)."}
{"id": "3285416", "revid": "1442080", "url": "https://it.wikipedia.org/wiki?curid=3285416", "title": "ATP Praga 1988 - Singolare", "text": "Il singolare del torneo di tennis ATP Praga 1988, facente parte della categoria Grand Prix, ha avuto come vincitore Thomas Muster che ha battuto in finale Guillermo P\u00e9rez Rold\u00e1n 6-4, 5-7, 6-2."}
{"id": "3285419", "revid": "599013", "url": "https://it.wikipedia.org/wiki?curid=3285419", "title": "Jos\u00e9 Roberto Marques", "text": "Caratteristiche tecniche.\nGiocava come attaccante, pi\u00f9 precisamente come centravanti, ma era in grado di giocare anche a centrocampo, sulla fascia sinistra. Aveva un fisico smilzo, e risaltava per la sua perizia tecnica e il suo opportunismo, cui si aggiungeva la propensione al dribbling. Ricorreva spesso a giocate di fino, ed era dotato di una significativa precisione nei colpi di testa.\nCarriera.\nClub.\nFiglio dell'ex ala destra del Corinthians Jer\u00f4nimo Marques, Z\u00e9 Roberto inizi\u00f2 a giocare dapprima nel settore giovanile del Botafogo di Ribeir\u00e3o Preto e successivamente in quello del San Paolo, ove trov\u00f2 il sostegno del tecnico Vicente Feola. Dopo aver trascorso due anni nella squadra giovanile, dove era considerato il migliore elemento, fu trasferito in prima squadra nel 1964. Dopo aver giocato per il Guarani, fu ceduto in prestito all'Atl\u00e9tico Paranaense, club di Coritiba, raggiungendo l'ex nazionale Bellini, che il presidente Cabral e Silva aveva acquistato per rinforzare la squadra; al suo primo anno con il club dalla maglia rosso-nera segn\u00f2 ventiquattro gol nel campionato statale, divenendone capocannoniere. Durante il suo periodo all'Atl\u00e9tico entr\u00f2 nelle grazie dei tifosi, e ben figur\u00f2 a livello di prestazioni. Lasciato il \"Fura\u00e7\u00e3o\", poich\u00e9 la societ\u00e0 non disponeva di denaro sufficiente per acquistarlo in via definitiva, Z\u00e9 Roberto torn\u00f2 al San Paolo, con cui fece il suo esordio nella massima serie nazionale, alla sua prima edizione. Scese in campo per la prima volta il 14 agosto 1971, al Morumbi contro il Santos. Segn\u00f2 la sua prima rete in campionato il 5 settembre, al Pacaembu contro l'Am\u00e9rica-MG. Il Coritiba, nel 1971, si aggiudic\u00f2 il giocatore, superando la concorrenza dei rivali statali dell'Atl\u00e9tico; con la societ\u00e0 bianco-verde Z\u00e9 Roberto divenne uno dei maggiori idoli del club, vincendo per tre volte consecutive il torneo Paranaense e aggiudicandosi, nel 1972, la Bola de Prata come uno dei migliori undici giocatori del campionato brasiliano. In quella stagione, difatti, ottenne i suoi migliori risultati a livello personale, segnando sedici reti in ventiquattro incontri, arrivando a una sola lunghezza dal titolo di capocannoniere del torneo, andato a Dad\u00e1 Maravilha e Pedro Rocha, entrambi a quota diciassette gol. Nel 1973 fece parte della rosa del Coritiba che vinse il Torneo do Povo, e nello stesso anno torn\u00f2 a giocare per il San Paolo, con cui disput\u00f2 il Terceiro Campeonato Nacional de Clubes e 1974. Il suo ultimo periodo al Coritiba fu breve, poich\u00e9 nel settembre 1974 Z\u00e9 Roberto si trasfer\u00ec al Corinthians, il club in cui aveva giocato suo padre, ove debutt\u00f2 segnando tre reti. Contribu\u00ec alla qualificazione della sua nuova compagine alla finale del torneo statale del 1974, che per\u00f2 fu vinta dal Palmeiras, rivale cittadino del Corinthians. Chiuse la carriera nel 1978 al Gr\u00eamio Maring\u00e1, dopo due ritorni, il primo al San Paolo e il secondo all'Atl\u00e9tico Paranaense, rispettivamente nel 1976 e nel 1977.\nNazionale.\nPartecip\u00f2 con la Nazionale brasiliana a , segnando una rete in tre partite, contro la . In un'amichevole di preparazione, riusc\u00ec nella particolare impresa di andare in gol per cinque volte contro l'."}
{"id": "3285421", "revid": "1442080", "url": "https://it.wikipedia.org/wiki?curid=3285421", "title": "ATP Saint-Vincent 1988 - Singolare", "text": "Il singolare del torneo di tennis ATP Sain, facente parte della categoria Grand Prix, ha avuto come vincitore Kent Carlsson che ha battuto in finale Thierry Champion 6-0, 6-2."}
{"id": "3285424", "revid": "729019", "url": "https://it.wikipedia.org/wiki?curid=3285424", "title": "Stazione di Portmarnock", "text": "La Portmarnock railway station \u00e8 una stazione situata a Portmarnock, Fingal, Irlanda. In gaelico \u00e8 conosciuta col nome di \"St\u00e1isi\u00fan Phort Mearn\u00f3g\" ed \u00e8 collocata a Nord di Dublino e infatti \u00e8 una delle ultime stazioni, verso settentrione, della Trans-Dublin, la linea di pi\u00f9 recente costruzione della DART. Fu aperta il 25 maggio 1844 e nel corso del tempo ha subito vari cambiamenti. La vecchia struttura si trovava a Nord del ponte di pietra tuttora esistente."}
{"id": "3285426", "revid": "1947755", "url": "https://it.wikipedia.org/wiki?curid=3285426", "title": "Prefetti della provincia di Fiume", "text": "Furono nove i prefetti della Provincia di Fiume succeduti al Governatore Militare, generale Gaetano Giardino, in carica dal 17 settembre 1923 al 30 aprile 1924.\nPrefetti.\nElenco dei prefetti della Provincia di Fiume durante il Regno d'Italia dal 1924 al 1945."}
{"id": "3285428", "revid": "37481980", "url": "https://it.wikipedia.org/wiki?curid=3285428", "title": "Partizione primaria", "text": ""}
{"id": "3285429", "revid": "547034", "url": "https://it.wikipedia.org/wiki?curid=3285429", "title": "Chris Watts", "text": "Biografia.\nVita privata.\n\u00c8 stato sposato due volte, ambedue gli sposalizi sono stati molto brevi: dal 1999 al 2001 con Betsy Paterson, dal 2006 al 2007 con Joyce Wu. Ha due figli, TC Watts e Noelle McKenzie Watts.\nCarriera.\nWatts ha iniziato la sua carriera nel 1989 con la Dream Quest Images. Nel 1995, mentre lavorava a \"Pleasantville\" per New Line Cinema, invent\u00f2 il digital intermediate (DI), il processo di digitalizzazione di una pellicola attraverso il quale \u00e8 possibile manipolare i colori e le caratteristiche delle immagini, e altri aspetti visivi.\nNel 2004, ha spianato la strada all'uso delle fotocamere digitali in sostituzione a quelle ad alta risoluzione per le riprese cinematografiche durante la lavorazione del film d'animazione \"La sposa cadavere\" di Tim Burton. Per la sua collaborazione al film di successo \"300\" ha ricevuto molti elogi e riconoscimenti da pi\u00f9 parti. Le innovazioni portate da Watts nell'industria degli effetti visivi hanno rivoluzionato il processo della post produzione e continuano ad influenzare le produzioni cinematografiche ancora oggi.\nDurante il periodo di Scott Dirreckson regista di \"Paradise Lost\", Watts era incaricato della supervisione degli effetti visivi. Alla vista dei problemi di avanzamento di sviluppo del film, lasci\u00f2 una nota sul suo sito web spiegando in poche parole quello che era stato fino ad allora :\nTra i suoi impegni futuri, sar\u00e0 supervisore degli effetti speciali in \"Gravity\" di Alfonso Cuar\u00f3n."}
{"id": "3285431", "revid": "599013", "url": "https://it.wikipedia.org/wiki?curid=3285431", "title": "Jonas Axeldal", "text": ""}
{"id": "3285432", "revid": "599013", "url": "https://it.wikipedia.org/wiki?curid=3285432", "title": "Livingston Open 1988 - Singolare", "text": "Il singolare del torneo di tennis Livingston Open 1988, facente parte della categoria Grand Prix, ha avuto come vincitore Andre Agassi che ha battuto in finale Jeff Tarango 6-2, 6-4."}
{"id": "3285437", "revid": "767487", "url": "https://it.wikipedia.org/wiki?curid=3285437", "title": "Jarle Steinsland", "text": "Carriera.\nClub.\nSteinsland inizi\u00f2 la carriera professionistica con il Rosenborg, squadra per cui effettu\u00f2 il debutto il 9 maggio 2001 nel successo per undici a zero in casa del Bossekop, nell'edizione stagionale della Coppa di Norvegia: sostitu\u00ec infatti Erik Hoftun a circa met\u00e0 del secondo tempo e pochi minuti dopo sigl\u00f2 la prima rete ufficiale della sua carriera. L'8 luglio dello stesso anno, fu schierato titolare nell'incontro di campionato del Rosenborg contro il Viking, che si concluse con un pareggio per uno a uno e che segn\u00f2 il suo esordio nella massima divisione norvegese. Al termine della stagione, la sua squadra arriv\u00f2 al primo posto in classifica e Steinsland si guadagn\u00f2 cos\u00ec la prima medaglia della sua carriera.\nNel 2002 fu prestato allo H\u00f8nefoss, militante nell'Adeccoligaen. La prima gara con il nuovo club fu datata 1\u00ba settembre, quando entr\u00f2 in campo in favore di Tor Arne L\u00f8vland nella sconfitta per tre a due in casa del Raufoss. Torn\u00f2 al Rosenborg dopo altre tre presenze in campionato con la squadra, tutte da subentrante.\nFu cos\u00ec ceduto definitivamente al Vard Haugesund, squadra della seconda divisione (terzo livello del campionato norvegese). Nel 2003 contribu\u00ec alla promozione del club in Adeccoligaen, ma la squadra retrocesse immediatamente l'anno seguente. Nel 2006, si leg\u00f2 al Bryne, club dell'Adeccoligaen.\nEsord\u00ec il 9 aprile nella vittoria per uno a zero sul L\u00f8v-Ham. Il 23 agosto dello stesso anno realizz\u00f2 la prima rete con la maglia del Bryne, nel successo per quattro a due sul Follo. Rest\u00f2 al Bryne fino al 2008, anno in cui fu acquistato dallo Haugesund (squadra dell'Adeccoligaen): debutt\u00f2 il 6 aprile nel tre a uno rifilato al Notodden. Nel 2009, contribu\u00ec alla vittoria in campionato del club e alla conseguente promozione in Tippeligaen. Proprio nella massima divisione arriv\u00f2 la sua prima rete per lo Haugesund: segn\u00f2 infatti la rete del definitivo cinque a uno sullo H\u00f8nefoss, sua ex-squadra. Si ritir\u00f2 dopo il campionato 2011."}
{"id": "3285439", "revid": "767487", "url": "https://it.wikipedia.org/wiki?curid=3285439", "title": "Robert Ingersoll Aitken", "text": "Si occup\u00f2 specialmente di scultura monumentale; sua \u00e8 la grande \"Vittoria\", in onore della marina statunitense, a San Francisco."}
{"id": "3285445", "revid": "305330", "url": "https://it.wikipedia.org/wiki?curid=3285445", "title": "Punto remoto", "text": "In optometria, il punto remoto individua la massima distanza a cui un oggetto posto sull'asse ottico viene messo a fuoco sulla retina in assenza di accomodazione. In altre parole, esso individua la massima distanza alla quale pu\u00f2 trovarsi un oggetto per poterlo distinguere in modo chiaro.\nCondizioni dell'occhio.\nCome \u00e8 ovvio, il punto remoto dell'occhio dipende dalle condizioni in base alle quali quest'ultimo mette a fuoco gli oggetti. Ad esempio, nel caso della miopia il punto remoto si trova a distanza finita davanti all'occhio. Nel caso dell'ipermetropia, l'immagine deve gi\u00e0 convergere in un punto dietro la retina perch\u00e9 possa essere messa a fuoco su questa, quindi il punto remoto si trova \"dietro\" l'occhio. In un occhio emmetropico, il punto remoto \u00e8 posto a distanza infinita.\nPunto prossimo e punto remoto.\nAl contrario il \"punto prossimo\" individua la distanza \"minima\" alla quale pu\u00f2 trovarsi un oggetto per poterlo distinguere in modo chiaro. Nell'occhio umano, in condizioni normali, questo punto si trova tra i 15 e i 20 cm davanti all'occhio. Gli oggetti pi\u00f9 vicini risultano sfocati, perch\u00e9 la distanza \u00e8 oltre la capacit\u00e0 di accomodazione degli occhi."}
{"id": "3285446", "revid": "1401415", "url": "https://it.wikipedia.org/wiki?curid=3285446", "title": "Dupont e Dupond", "text": "Dupont e Dupond sono personaggi immaginari ne \"Le avventure di Tintin\" di Herg\u00e9. Sono due poliziotti che lavorano in coppia. Sono gemelli identici, distinguibili solo per la differente forma dei baffi, hanno anche lo stesso nome ad eccezione dell'ultima lettera.\nBiografia.\nAppaiono per la prima volta nell'album del 1934 in bianco e nero \"I Sigari del Faraone\", in cui vengono rispettivamente chiamati con i nomi in codice X33 e X33-bis. Sono presenti, in forma anonima, nell'album a colori \"Tintin in Congo\" nel 1946, ma non furono inclusi nell'edizione originale in bianco e nero.\nAppariranno nuovamente nella prima miniatura della prima pagina di \"Tintin in America\".\nI due sono fisicamente simili in tutti gli aspetti tranne uno: la forma dei baffi. Quelli di Dupond sono a forma di D inclinata, mentre quella di Dupont \u00e8 a forma di T invertita. Inoltre sono gli unici personaggi ricorrenti, insieme con Tintin e Mil\u00f9, che si danno del \"tu\".\nMembri della S\u00fbret\u00e9 (la Polizia Francese) prima e della Polizia giudiziaria successivamente, i Dupond/t si fanno notare a causa della loro scarsa capacit\u00e0 di discrezione ed efficacia nel corso delle indagini. Scambiano frequentemente innocenti, compreso il protagonista, per colpevoli e, viceversa, si lasciano imbrogliare dai veri criminali, facendo il loro gioco e complicando le indagini. Sono soliti travestirsi con costumi folcloristici al fine di \"mescolarsi tra la folla\", senza ottenere grandi risultati, proprio a causa della loro goffaggine.\nQuesta totale disorganizzazione si riflette anche nel loro linguaggio. Si vantano, a torto, del loro motto, \"zitto e mosca\"; si dilungano in continue ripetizioni e pleonasmi e altre frasi, che, con l'avanzare della serie, diventeranno un vero e proprio culto.\nHerg\u00e9 ha creato questi personaggi per mettere in luce la categoria di persone che si impone il dovere prima di tutto, arrivando a pi\u00f9 riprese ad arrestare i propri amici, senza nessun scrupolo, anche se dichiarandosi dispiaciuti, e che trovano pi\u00f9 importante la loro coscienza professionale della loro umanit\u00e0. Oltre questo, la loro goffaggine e sbadataggine aggiunge comicit\u00e0 alle storie.\nSpesso, quindi, la loro presenza \u00e8 di ben poco aiuto al protagonista, che si ritrova a dover sia inseguire il cattivo di turno e, nel frattempo, stare dietro ai due goffi agenti, che nel corso degli inseguimenti non fanno altro che mettersi sempre di pi\u00f9 nei guai. Sono invisi in particolare al capitano Haddock, che a differenza di Tintin ha ben poca pazienza con loro e non esita a rimproverarli o persino ad inveirgli contro quando combinano guai o fanno perdere tempo a lui, Tintin o ad altri."}
{"id": "3285450", "revid": "6923", "url": "https://it.wikipedia.org/wiki?curid=3285450", "title": "Abraham-Louis Perrelet", "text": "Biografia.\nA lui \u00e8 attribuita nel 1777 l'invenzione del primo innovativo meccanismo di carica automatica per orologi portatili.\nHa vissuto tutta la sua vita nella casa di famiglia di Le Locle."}
{"id": "3285451", "revid": "599013", "url": "https://it.wikipedia.org/wiki?curid=3285451", "title": "Rye Brook Open 1988 - Singolare", "text": "Il singolare del torneo di tennis Rye Brook Open 1988, facente parte della categoria Grand Prix, ha avuto come vincitore Milan \u0160rejber che ha battuto in finale Ramesh Krishnan 6-2, 7-6."}
{"id": "3285452", "revid": "287204", "url": "https://it.wikipedia.org/wiki?curid=3285452", "title": "Hugo (personaggio)", "text": ""}
{"id": "3285456", "revid": "1702319", "url": "https://it.wikipedia.org/wiki?curid=3285456", "title": "Locomotiva FS E.552", "text": "Le locomotive E.552 sono state un gruppo di locomotive elettriche delle FS, alimentate a corrente alternata trifase a frequenza ferroviaria, che ha prestato servizio tra il 1923 e il 1964.\nStoria.\nLe E.552 vennero proposte alle FS dall'ingegner K\u00e1lm\u00e1n Kand\u00f3, il famoso progettista delle E.550 (che a causa della prima Guerra mondiale aveva dovuto lasciare l'Italia per proseguire la sua attivit\u00e0 alla Ganz), tramite la societ\u00e0 Costruzioni Meccaniche di Saronno dell'ingegner Nicola Romeo, gi\u00e0 affermata costruttrice nazionale di locomotive a vapore, divenuta poi CEMSA. Il nuovo gruppo E.552 venne commissionato dalle FS il 17 gennaio 1920 con l'intenzione di costituire un'alternativa pi\u00f9 moderna ad eventuali altre commesse di E.550.\nNel 1922, mentre le E.552 erano ancora in costruzione, la ditta ottenne un'ulteriore commessa di locomotive per treni viaggiatori per linee di pianura o moderatamente acclivi che costituirono il gruppo E.333.\nL'esordio delle E.552 mostr\u00f2 presto dei problemi: difficile utilizzo in doppia con altre \"trifasi\" data la presenza di quattro velocit\u00e0 caratteristiche e un'insufficiente forza di trazione allo spunto e nella seconda e quarta caratteristica di funzionamento, corrispondenti alle velocit\u00e0 di 25 e 50\u00a0km/h. In seguito alla valutazione degli insuccessi vennero relegate ai servizi di manovra negli scali portuali e nelle stazioni di Genova Principe e Genova Brignole. Vennero avviate alla demolizione tra il 1963 e il 1964. Nessuna unit\u00e0 risulta preservata.\nCaratteristiche.\nLa configurazione complessiva della macchina comprendeva un lungo avancorpo contenente al centro i motori di trazione coi loro ausiliari, a un'estremit\u00e0 il reostato e all'altra la cabina di manovra. Tale disposizione, vantaggiosa per l'accessibilit\u00e0 alle apparecchiature e per la riduzione dei rischi d'infortunio per i macchinisti in caso di esplosione del reostato (avvenuta pi\u00f9 volte su macchine di vari gruppi, con conseguenze anche mortali), aveva come contropartita il disagio nel caso d'interventi per guasti quando le condizioni atmosferiche erano avverse.\nParte elettrica.\nLe E.552 avevano due motori di trazione commutabili a 12 oppure 8 poli , potenza globale di 1600 kW a 50 km/h . Adottavano la regolazione dell'avviamento e delle transizioni da una velocit\u00e0 all'altra con reostato a soluzione di soda controllato automaticamente come le altre locomotive progettate dal Kand\u00f3. Erano previsti due collegamenti in cascata per le velocit\u00e0 di 16,7 e 25 km/h e due in parallelo per quelle di 33,3 e 50\u00a0km/h. con rispettive potenze orarie di 690-735 -1520-1600 KW. Le prime due unit\u00e0 impiegavano bielle motrici snodate \"Kand\u00f3\"; le successive ebbero invece bielle rigide a \"V\".\nLa livrea di origine delle locomotive era nera, con telaio, ruote, trolley e traverse di testa in varie tonalit\u00e0 di rosso e fanali a petrolio. Nel dopoguerra furono ricolorate in castano-isabella."}
{"id": "3285459", "revid": "228587", "url": "https://it.wikipedia.org/wiki?curid=3285459", "title": "Episodi di Body of Proof (prima stagione)", "text": "La prima stagione della serie televisiva Body of Proof \u00e8 stata trasmessa in prima visione in Italia dal canale satellitare Fox Life dal 25 gennaio al 29 marzo 2011. Oltre ai nove episodi della stagione, il canale italiano ha trasmesso altri quattro episodi (rispettivamente come 9\u00ba, 11\u00ba, 12\u00ba e 13\u00ba episodio), in realt\u00e0 ufficialmente parte della seconda stagione, seguendo cos\u00ec l'ordine di produzione degli episodi. In chiaro la stagione \u00e8 stata trasmessa da Rai 2 dal 24 marzo 2012.\nNegli Stati Uniti d'America, paese d'origine della serie, la stagione di nove episodi \u00e8 stata trasmessa da ABC dal 29 marzo al 17 maggio 2011. Negli Stati Uniti la prima stagione \u00e8 stata trasmessa con un differente ordine rispetto a quello di produzione.\nNella Svizzera italiana \u00e8 stata trasmessa da RSI LA1 dal 13 aprile al 22 giugno 2011, seguendo la messa in onda italiana.\nQuando le cose cambiano.\nTrama.\nMegan Hunt \u00e8 un famoso neurochirurgo. Un giorno ha un incidente d'auto mentre sta parlando al telefono. Viene portata in ospedale e, dopo essersi ripresa, le viene diagnosticata una parestesia (ovvero una scarsa percezione del tatto) alle mani. Megan decide comunque di tornare al lavoro finch\u00e9, per sbaglio, non uccide un uomo durante un'operazione. Viene quindi licenziata e costretta a trovarsi un altro lavoro, diventando medico legale. Megan ha divorziato non da molto dal marito, che la accusa di prestare attenzione solo al suo lavoro, ed ha una figlia di 12 anni, ora in affidamento esclusivo al padre. La ragazza sta per compiere gli anni, ma la madre non sa cosa regalarle. Nel frattempo, \u00e8 impegnata nelle indagini sull'omicidio di una ragazza morta annegata in un lago, dopo che sembra essere stata colpita alla testa. A condurre le indagini insieme a lei c'\u00e8 il suo collega Peter Dunlop, detective ed anch'egli medico legale. I due fanno ricerche opposte a quelle della polizia di Filadelfia, capitanate di detective Bud Morris e Samantha Baker. Alla fine Megan riesce a scoprire chi \u00e8 il vero colpevole, ovvero la moglie dell'amante della vittima, la quale aveva avvelenato l'acqua della ragazza. Questa, mentre faceva jogging, l'aveva bevuta ed era svenuta, cadendo poi nel lago dove aveva battuto la testa su qualcosa di metallico sommerso, per quindi annegare. Megan, inoltre, capisce che cosa regalare alla figlia Lacey, cio\u00e8 la chiave della sua casa, facendole capire di voler instaurare un rapporto con lei.\nLasciami andare.\nTrama.\nDue fidanzati entrambi morti nella loro auto vengono ritrovati dalla polizia. Megan e Peter vengono subito contattati per fare luce sul caso. All'inizio sembra che si tratti di un suicidio collettivo, dato che la pistola che ha sparato i due colpi si trova nella mano del fidanzato. Megan per\u00f2 scopre che il ragazzo era destrorso, dato che la mano destra \u00e8 pi\u00f9 rovinata e pi\u00f9 consumata, segno che \u00e8 anche la pi\u00f9 usata, e che invece la pistola si trova nella mano sinistra, segno che si \u00e8 trattato di un omicidio, qualcun altro infatti deve avergli messo la pistola in mano. I genitori della ragazza vengono subito contattati e messi al corrente della situazione. Megan intanto d\u00e0 tempo a Lacey, sua figlia, per diventarle amica. Cosa che non sono da molto tempo, ma che Megan vorrebbe molto. Dopo varie ricerche, Megan capisce chi \u00e8 il colpevole del doppio omicidio: il padre della ragazza. Questo infatti non tollerava la relazione tra i due e, quando questi sono usciti insieme, li ha seguiti e ha portato con s\u00e9 una pistola. All'inizio voleva uccidere solo il fidanzato della figlia, ma quando per errore uccide la figlia, spara anche al fidanzato. Pi\u00f9 tardi mette la pistola nelle mani del fidanzato e fugge. L'uomo viene quindi arrestato per omicidio plurimo.\nUna mano amica.\nTrama.\nIl cadavere di una giovane donna viene rinvenuto in uno squallido Motel. L'abbigliamento della defunta non si addice al luogo del ritrovamento e le prime indagini rivelano che si tratta di un'assistente sociale molto scrupolosa. Megan per\u00f2 scopre che la donna in passato \u00e8 stata una sua paziente.\nIl puzzle.\nTrama.\nIn un vicolo vengono ritrovati una mano e un piede, e il team di Megan deve risalire alla vittima. Intanto, il rapporto tra Lacey e la madre subisce un'evoluzione...\nAlta societ\u00e0.\nTrama.\nL'editor di un famoso giornale viene uccisa nella sua villa. Megan accetta l'invito della madre ad un party, dove \u00e8 presente anche un sospettato dell'omicidio.\nTutto in famiglia.\nTrama.\nUn uomo viene accoltellato in un quartiere altolocato alla periferia di Filadelfia. Questo caso ricorda a Megan di come venne a conoscenza della morte del padre.\nSegreti sepolti.\nTrama.\nLa squadra indaga sulla morte di un collega della Omicidi. Per procedere nell'investigazione, Megan deve chiedere un favore alla madre, un giudice, con cui ha un pessimo rapporto."}
{"id": "3285460", "revid": "729019", "url": "https://it.wikipedia.org/wiki?curid=3285460", "title": "US Open 1988 - Doppio femminile", "text": "Martina Navr\u00e1tilov\u00e1 e Pam Shriver erano le detentrici del titolo, ma hanno perso in semifinale contro Gigi Fern\u00e1ndez e Robin White.\nFern\u00e1ndez e White hanno battuto in finale 6\u20134, 6\u20131 Patty Fendick e Jill Hetherington."}
{"id": "3285464", "revid": "287204", "url": "https://it.wikipedia.org/wiki?curid=3285464", "title": "US Open 1988 - Doppio misto", "text": "Martina Navr\u00e1tilov\u00e1 e Emilio S\u00e1nchez erano i detentori del titolo, ma quest'anno non hanno partecipato.\nJana Novotn\u00e1 e Jim Pugh hanno battuto in finale 7\u20135, 6\u20133 Elizabeth Smylie e Patrick McEnroe."}
{"id": "3285467", "revid": "1762097", "url": "https://it.wikipedia.org/wiki?curid=3285467", "title": "Sultanato d'Egitto", "text": "Il Sultanato d'Egitto (), altrimenti definibile Protettorato britannico sull'Egitto, \u00e8 il nome dato al regime di protettorato imposto dal Impero britannico all'Egitto tra il 1914 e il 1922.\nStoria.\nIl 19 dicembre del 1914, da poco iniziata la Prima guerra mondiale, il Regno Unito, anche per contrastare l'Impero ottomano, impose il proprio protettorato all'Egitto (di cui s'era di fatto impadronito fin dal 1882), deponendo il chediv\u00e8 Abbas Hilmi II per sostituirlo con lo zio, il Sultano \u1e24usayn K\u0101mil. Da quel momento si fece rappresentare da un Alto Commissario, nella persona del tenente generale Henry McMahon.\nNel gennaio 1915 gli Ottomani inviarono un esercito di 65.000 uomini, sotto il comando nominale di Jemal Pasci\u00e0, ma in realt\u00e0 condotto da ufficiali tedeschi. L'esercito ottomano doveva fronteggiare le forze armate britanniche, guidate dal Mag. Gen. Sir John Grenfell Maxwell, nell'intento di sconfiggerle e riprendere, almeno teoricamente, la sovranit\u00e0 sull'Egitto: ma il 3 febbraio 1915, a Tussun, dodici miglia da Ism\u0101\u02bf\u012bliyya, l'esercito fu sconfitto dai britannici, che impiegarono anche 4 loro navi da guerra - \"Swiftsure\", \"Ocean\", \"Minerva\" e \"Clio\" - mentre a Porto Said 2 navi francesi erano pronte per un eventuale intervento.\nNel marzo del 1919, dopo l'incarcerazione e il successivo esilio a Malta di Sa'd Zaghlul e di tre altri dirigenti del partito Wafd (partito nazionalista egiziano che si batteva per l'indipendenza del Paese) - Isma'il Sidqi, Muhammad Mahmud e Hamad al-Bassal - gravi disordini scoppiarono in Egitto, specialmente a Tanta e nella provincia di Asy\u016b\u1e6d, nell'Alto Egitto. Essi furono repressi in modo particolarmente violento, tanto da provocare la morte di un migliaio di egiziani a fronte di appena 30 britannici.\nIl maresciallo Edmund Allenby, nominato Alto Commissario in Egitto il 25 marzo 1919, ordin\u00f2 allora il ritorno dei tre esiliati per tentare di riportare nel Paese la calma."}
{"id": "3285475", "revid": "1543377", "url": "https://it.wikipedia.org/wiki?curid=3285475", "title": "Sean Olsson", "text": "Biografia.\nAi XVIII Giochi olimpici invernali (edizione disputatasi nel 1998 a Nagano, Giappone) vinse la medaglia di bronzo nel Bob a 4 con i connazionali Paul Attwood, Dean Ward e Courtney Rumbolt stessa medaglia conquistata dalla nazionale francese, venendo superate dalla nazionale svizzera (medaglia d'argento) e tedesca a cui and\u00f2 la medaglia d'oro. \nIl tempo totalizzato fu di 2:40,06, (stesso tempo totalizz\u00f2 la nazionale francese) con differenza minima rispetto alle altre classificate: 2:40,01 e 2:39,41 i loro tempi."}
{"id": "3285485", "revid": "106734860", "url": "https://it.wikipedia.org/wiki?curid=3285485", "title": "Krautheim", "text": "Krautheim \u00e8 il nome delle seguenti localit\u00e0:"}
{"id": "3285486", "revid": "1543377", "url": "https://it.wikipedia.org/wiki?curid=3285486", "title": "Courtney Rumbolt", "text": "Biografia.\nAi XVIII Giochi olimpici invernali (edizione disputatasi nel 1998 a Nagano, Giappone) vinse la medaglia di bronzo nel Bob a 4 con i connazionali Paul Attwood, Dean Ward e Sean Olsson stessa medaglia conquistata dalla nazionale francese, venendo superate dalla nazionale svizzera (medaglia d'argento) e tedesca a cui and\u00f2 la medaglia d'oro. \nIl tempo totalizzato fu di 2:40,06, (stesso tempo totalizz\u00f2 la nazionale francese) con differenza minima rispetto alle altre classificate: 2:40,01 e 2:39,41 i loro tempi."}
{"id": "3285488", "revid": "741864", "url": "https://it.wikipedia.org/wiki?curid=3285488", "title": "Bartolomeo delle Cisterne", "text": "Biografia.\nFu genero di Giovanni da Udine.\nProgett\u00f2 la ricostruzione del Duomo di Cividale del Friuli, che era stato distrutto dal terremoto del 1448, il battistero e il campanile del Duomo di Udine. Diresse i lavori di costruzione della Loggia del Lionello in Udine."}
{"id": "3285490", "revid": "1305772", "url": "https://it.wikipedia.org/wiki?curid=3285490", "title": "Kremlin", "text": ""}
{"id": "3285493", "revid": "767487", "url": "https://it.wikipedia.org/wiki?curid=3285493", "title": "Cantone di Sucumb\u00edos", "text": "Il cantone di Sucumb\u00edos \u00e8 un cantone dell'Ecuador che si trova nella provincia di Sucumb\u00edos.\nIl capoluogo del cantone \u00e8 La Bonita."}
{"id": "3285495", "revid": "298055", "url": "https://it.wikipedia.org/wiki?curid=3285495", "title": "Nestore (Le avventure di Tintin)", "text": ""}
{"id": "3285497", "revid": "104458", "url": "https://it.wikipedia.org/wiki?curid=3285497", "title": "Loris Frasnelli", "text": "Biografia.\nStagioni 1998-2006.\nFrasnelli, originario di Tesero, ha debuttato in campo internazionale ai Mondiali juniores del 1998, a Pontresina, senza ottenere risultati di rilievo.\nIn Coppa del Mondo ha fatto il suo esordio il 17 dicembre 2000 nella sprint a tecnica libera di Brusson, chiusa in 42\u00ba posizione. Alla sua seconda gara di Coppa, la sprint a tecnica libera di Asiago del 1\u00ba febbraio 2001, ottenne gi\u00e0 il suo primo piazzamento tra i primi dieci (9\u00ba); nelle successive prove di Coppa del Mondo, sempre in sprint, non \u00e8 riuscito a ripetersi e non \u00e8 pi\u00f9 entrato nelle prime venti posizioni in gare individuali fino al 12 marzo 2004, quando a Pragelato \u00e8 per la seconda volta in carriera al 9\u00ba posto.\nNella stagione 2005-2006 a Sapporo ha colto la sua prima vittoria, nonch\u00e9 primo podio, in Coppa del Mondo, in una sprint a squadre in coppia con Cristian Zorzi. A febbraio, ai XX Giochi olimpici invernali di , nella sprint a tecnica libera, Frasnelli ha partecipato al buon risultato della nazionale italiana, che ha posizionato i suoi tre atleti di punta al 4\u00ba, 5\u00ba e 6\u00ba posto, con Frasnelli proprio in quest'ultima posizione.\nStagioni 2007-2011.\nIl rendimento di Frasnelli nella stagione 2006-2007 \u00e8 stato inferiore a quello dell'anno precedente, con un 17\u00ba posto come miglior risultato nella sprint a tecnica libera di Rybinsk. Ai Mondiali di Sapporo, disputati nel mese di febbraio, ha partecipato alla prova sprint individuale in tecnica classica, che ha concluso in 23\u00ba posizione, migliore degli italiani.\nNel 2008 e nel 2009 ha preso parte a poche gare (solo due di Coppa del Mondo); \u00e8 tornato a competere regolarmente dal gennaio del 2010. \u00c8 tornato ad alti livelli nella tappa di Rybinsk di fine febbraio, quando ha ottenuto il 7\u00ba posto nella sprint individuale e il secondo gradino del podio nella sprint a squadre. Ai XXI Giochi olimpici invernali di \u00e8 risultato 30\u00b0 nella sprint.\nNella stagione 2010-2011 ha ottenuto alcuni piazzamenti tra i primi dieci e il nono posto, sempre nella sprint, ai Mondiali di Oslo; ha gareggiato regolarmente in Coppa del Mondo ancora stagione 2011-2012, dopodich\u00e9 si \u00e8 dedicato prevalentemente a circuiti minori (gare FIS, Alpen Cup).\nPalmar\u00e8s.\nCoppa del Mondo.\nCoppa del Mondo - vittorie.\nLegenda:TC = tecnica classicaTL = tecnica libera"}
{"id": "3285498", "revid": "1571097", "url": "https://it.wikipedia.org/wiki?curid=3285498", "title": "Don't Lose My Number", "text": "Don't Lose My Number \u00e8 una canzone di Phil Collins proveniente dal suo terzo album \"No Jacket Required\". Il singolo non fu pubblicato in Gran Bretagna, mentre si ferm\u00f2 alla posizione numero 4 negli Stati Uniti durante fine settembre del 1985. Il lato B, \"We Said Hello Goodbye\" fu pubblicato come traccia bonus nell'edizione CD di \"No Jacket Required\".\nStoria.\nLa canzone \u00e8 indirizzata a qualcuno chiamato Billy che il cantante spera di trovare (sperando che Billy abbia il suo numero). Collins ha affermato che scrisse la maggior parte della canzone durante la registrazione del suo primo album da solista, \"Face Value\". Collins ha inoltre dichiarato che il testo \u00e8 del tutto improvvisato, e che persino lui non capisce appieno cosa significhi.\nVideo musicale.\nCollins non sapeva quale tema usare per \"Don't Lose My Number\" quindi decise di creare un video che mostrava la sua decisione nello scegliere il tema giusto. Nel video originale Collins parla con diversi registi, che gli danno tutti cattive idee per il video. I loro suggerimenti permettono a Collins di parodiare molti video musicali dell'epoca, come ad esempio quelli di David Lee Roth (\"California Girls\"), Elton John (\"I'm Still Standing\"), The Police (\"Every Breath You Take\"), The Cars (\"You Might Think\"), ed anche film come \"Mad Max 2\" e diversi film samurai e western."}
{"id": "3285500", "revid": "123393017", "url": "https://it.wikipedia.org/wiki?curid=3285500", "title": "Vectone", "text": "Vectone Mobile \u00e8 un operatore di telefonia mobile virtuale attivo dal 2007 e di propriet\u00e0 della Mundio Mobile Limited, con sede a Londra.\nIn tutti i Paesi dove \u00e8 attualmente attivo (Austria, Belgio, Francia e UK) opera come Full MVNO e punta principalmente ad una clientela etnica.\nVectone Mobile in altri Paesi.\nNel corso del 2016 Vectone Mobile ha lanciato i propri servizi prima in Repubblica Ceca, per poi espandersi nella seconda parte dell'anno - come dichiarato dal direttore di Mundio Mobile Ltd, Channa Kurera - in Serbia (sulla rete di Vip Mobile), Cipro, Italia e Svizzera.\nPortogallo.\nIn Portogallo inform\u00f2 l'Autorit\u00e0 nazionale delle comunicazioni (Autoridade Nacional de Comunicacoes, ANACOM) della sua cessazione, nel 2018.\nSmise di funzionare il 4 luglio 2018, sollecitando il regolatore a insistere sul fatto che l'MVNO offriva ai suoi utenti una finestra di tre mesi entro cui trasferire il loro numero a un fornitore alternativo.\nANACOM osservava che l'operatore virtuale, lanciato in Portogallo nel novembre 2012, aveva meno di 5.000 abbonati, sebbene l'osservatorio non abbia fornito una ripartizione statistica trimestrale per l'azienda dal 1\u00ba trimestre 2017."}
{"id": "3285508", "revid": "56620", "url": "https://it.wikipedia.org/wiki?curid=3285508", "title": "I segreti di Nicholas Flamel, l'immortale - Il mago", "text": "I segreti di Nicholas Flamel, l'immortale - Il mago (\"The Magician: The Secret of the Immortal Nicholas Flamel\"), abbreviato come Il mago, \u00e8 un romanzo fantasy per ragazzi del 2008 di Michael Scott pubblicato nel 2009. \u00c8 il secondo libro della saga \"I segreti di Nicholas Flamel, l'immortale\", concepito come seguito de \"L'alchimista\" e precedendo \"L'incantatrice\".\nAmbientato a Parigi, ha come protagonista John Dee (il mago del titolo) ed \u00e8 incentrato sull'elemento del fuoco.\nTrama.\nLa storia inizia pochi istanti dopo la fine del romanzo precedente, con i gemelli, Scatach e Nicholas Flamel che, dopo aver attraversato una porta di energia, si ritrovano all'interno della chiesa del Sacro Cuore di Parigi. All'istante vengono aggrediti da un Tulpa, un essere creato con il solo pensiero sfruttando i materiali circostanti, in quel caso la cera. Dopo vari minuti di battaglia, Sophie fa divampare la propria aura e lo distrugge.\nScatach riconosce all'istante l'odore magico del tulpa: muschiato o, meglio, serpente. Il suo creatore \u00e8 senz'altro quello di Niccol\u00f2 Machiavelli, un immortale potente quanto John Dee che manipola nell'ombra l'intera comunit\u00e0 europea e che ha come schiavo un uomo pesce-anfibio di nome Dagon. Il loro nuovo nemico ha inoltre aizzato la polizia francese ed i servizi segreti contro di loro, ordinando di circondare la chiesa.\nSophie allora, per evitare di essere visti ed arrestati, evoca un torrente di nebbia che si riversa nel territorio circostante. I quattro allora fuggono e si rifugiano in un bar di Parigi, dove per\u00f2 vengono di nuovo attaccati e salvati, questa volta, dall'abilit\u00e0 guerriera di Scatach. Nel frattempo, Flamel ha contattato la Strega di Endor, la quale si \u00e8 offerta di rintracciare un possibile alleato a Parigi, che li aspetter\u00e0 sotto la Tour Eiffel.\nI quattro allora si recano l\u00ec, scoprendo che il loro alleato \u00e8 il Conte di Saint-Germain, il Maestro del Fuoco ed allo stesso tempo un importante rock star europea. Il conte si offre di ospitarli in casa propria ed insegnare a Sophie la Magia del Fuoco. Prima che per\u00f2 il gruppo possa muoversi, Niccol\u00f2 Machiavelli si reca l\u00ec con al seguito degli agenti della polizia. Saint-Germain allora evoca una cascata di fiamme e fuochi d'artificio sulla Tour Eiffel, facendola risplendere di mille colori e creando abbastanza confusione per poter scappare.\nSaint Germain, Scatach ed i gemelli allora si recano nella residenza del primo, mentre Flamel torna a casa propria. Dopo essere sfuggito ad alcuni agenti della polizia, scopre a malincuore che la sua residenza \u00e8 divenuta una sorta di locanda. Senza perdersi d'animo, evoca un incantesimo e rende semiliquide le pietre di marmo che compongono l'edificio, vi immerge le mani ed estrae un pacco di fogli di giornale.\nNel frattempo, nella casa di Saint Germain, i gemelli incontrano Giovanna d'Arco, la Pulzella d'Orl\u00e8ans, storica amica di Scatach ed immortale con l'aura d'argento, nonch\u00e9, con grande sorpresa di tutti, moglie del Conte di Saint-Germain.\nIl gruppo, dopo aver cenato, si reca infine a dormire, proprio mentre Flamel torna a casa. Con evidente eccitazione, l'uomo mostra a tutti ci\u00f2 che aveva recuperato e si nascondeva tra i fogli di giornale: Clarent, la Spada del Codardo. Essa \u00e8 la spada utilizzata da Mordred per uccidere Re Art\u00f9 e controlla l'elemento del fuoco. L'uomo, senza degnare d'attenzioni le intimazioni di Scatach sulla pericolosit\u00e0 dell'arma, l'affida a Josh, unico membro del gruppo senza modo di difendere se stesso in quanto i suoi poteri sono inattivi.\nInizia cos\u00ec l'addestramento di Josh nella scherma, nonch\u00e9 quello di Sophie riguardo alla Magia del Fuoco da parte di Saint-Germain.\nDurante questi avvenimenti, Niccol\u00f2 Machiavelli \u00e8 stato raggiunto da John Dee, scampato per poco alla furia della Strega di Endor, ed i due decidono di chiamare in aiuto le D\u00edsir o Valchirie, tre dee che hanno la capacit\u00e0 di evocare N\u00ed\u00f0h\u00f6ggr, un essere primordiale con poteri giganteschi.\nMachiavelli e Dee consentono alle Disir di attaccare. Le tre evocano cos\u00ec Niddhoggr, che riesce a catturare Scatach, non prima di essere ferito da Josh per mezzo di Clarent. Il punto in cui la spada lo ha ferito inizia all'istante a bruciare, ed il mostro cos\u00ec viene trucidato dall'interno. In preda al dolore, esso scappa verso la Senna con Scatach tra le zampe. Josh, da solo, decide di seguirlo. Il ragazzo, infatti, nel momento in cui ha ferito il mostro ha percepito alcuni suoi ricordi ed ora ha fame di essi.\nNel frettempo Sophie Giovanna d'Arco sono state sorprese dalle Disir, ma le due ragazze riescono a sconfiggerle: dopo una dura battaglia, Sophie unisce le Magia del Fuoco e dell'Aria per avvolgerle con un tornado infuocato, per poi abbassare la temperatura dell'aria cos\u00ec in fretta che le Disir si ritrovano intrappolate in un blocco di solido ghiaccio.\nAssieme a Flamel e Saint Germain, Sophie e Giovanna d'Arco si recano in automobile sulle tracce di Nidhoggr, Scatty e Josh. Quest'ultimo aveva raggiunto e ferito ulteriormente il mostro, in preda ad un'agonia profonda. Per riuscire a porre fine al calore che gli stava distruggendo il corpo, esso aveva intenzione di buttarsi nella fredda Senna, portando con s\u00e9 Scatach.\nPrima che Josh potesse fermarlo, venne per\u00f2 fermato dall'ultima Disir, che lo aveva seguito. Dopo una battaglia in cui Josh stava per avere la peggio, un muro di fiamme gialle si estende fra i due combattenti, separandoli. Josh si gira in cerca del creatore dell'inferno di fuoco e nota Machiavelli e Dee, le cui mani sono avvolte da un alone sulfureo, che lo incitano a fuggire con loro tramite la loro automobile.\nIl ragazzo, pur di sfuggire alla Disir, acconsente e viene portato dapprima nelle fogne di Parigi, dopo nelle sue catacombe.\nPochi istanti dopo, Sophie, Giovanna d'Arco, Saint-Germain e Flamel arrivano l\u00ec. Giovanna d'Arco elimina la Disir, mentre gli altri, anche se a fatica, riescono a salvare Scatty, ormai svenuta, dalle mani del mostro.\nPoco prima che si potessero mettere sulle tracce di Josh, Dagon emerge dalle acque ed afferra Scatach, trasciandola via ed uccidendola apparentemente.\nI quattro, senza avere il tempo di compiangere l'amica persa, si recano nelle catacombe, dove Dee e Machiavelli hanno risvegliato il Dio della Guerra, Marte Ultore e i suoi figli Phoibos e Deimos.\nIl dio si offre di risvegliare i poteri di Josh, sempre che lui acconsenta a ripagarlo un giorno. Il ragazzo accetta ed i suoi poteri vengono finalmente risvegliati. Dopodich\u00e9, Marte fa dono a Josh di una misteriosa conoscenza toccando lui il volto.\nSophie, furiosa di rabbia per il rapimento di Josh, aggredisce Dee, Machiavelli e Marte stesso, il cui corpo \u00e8 rinchiuso nella propria aura, indurita come una lastra di pietra. Il dio rivela che \u00e8 stata la Strega di Endor a maledirlo in quel modo. Sophie viene colta quindi da alcuni ricordi appartenenti alla Strega e, soprattutto, dal controincantesimo della maledizione.\nLa ragazza dice a Marte che se lascer\u00e0 il fratello lo aiuter\u00e0 ma, non appena Marte lascia libero il ragazzo, lei si rimangia il patto e Flamel evoca una nube di spore scintillanti di energia aurica che si poggiano sulle pareti d'osso delle catacombe e le sciolgono. Marte viene cos\u00ec sepolto dalla gelatina d'ossa mentre il gruppo fugge.\nNel frattempo, Dee e Machiavelli si erano preparati ad uscire dalle catacombe, ma Marte li minacci\u00f2 che se non gli avessero dato aiuto li avrebbe dati in pasto ai propri figli. Dee, furioso di rabbia, evoca allora un incantesimo inverso a quello di flamel, solidificando l'osso liquido ed intrappolando Marte ed i suoi figli al suo interno.\nMachiavelli e Dee allora provano un'ultima mossa: risvegliano i gargouille di Parigi e li aizzano contro i nostri eroi. Giovanna d'Arco evoca allora una freccia di energia aurica solida e la scaglia contro Machiavelli, il quale quasi sviene dal dolore. I gorgouille controllati da questo vengono cos\u00ec a mancare, ma Dee riesce ancora a manipolare altri gorgouille, apparentemente indistruttibile. Allora a Josh viene in mente un'idea: unire la magia dell'aria e del fuoco per riscaldare i gorgouille e successivamente infrangerli con il freddo.\nSaint-Germain e Giovanna d'Arco uniscono quindi i propri poteri ed irradiano di fiamme gli esseri di pietra, mentre Josh e Sophie combinano le forze per evocare un vento glaciale. I gargouille crollano uno dopo l'altro, ed anche quando Saint-Germain e Giovanna d'Arco crollano per la stanchezza, Sophie e Josh continuano ad attaccare con un vento talmente gelato che le pietre esplodevano non appena vi andavano a contatto. In quel momento, Flamel capisce la vera potenza dei ragazzi.\nI gemelli e Flamel, riusciti finalmente a sfuggire a Dee e Machiavelli, si recano quindi a casa di Saint-Germain e preparano i bagagli, per poi recarsi alla stazione per partire di nuovo, stavolta alla volta di Londra, dove l'immortale pi\u00f9 vecchio del mondo potr\u00e0 insegnare ai gemelli, ormai entrambi risvegliati, l'uso della magia dell'acqua: Gilgamesh il Re."}
{"id": "3285510", "revid": "1543377", "url": "https://it.wikipedia.org/wiki?curid=3285510", "title": "Cantone di San Crist\u00f3bal", "text": "Il cantone di San Crist\u00f3bal \u00e8 un cantone dell'Ecuador che si trova nella provincia delle Gal\u00e1pagos.\nIl capoluogo del cantone \u00e8 Puerto Baquerizo Moreno, posta all'estremit\u00e0 occidentale dell'isola di San Crist\u00f3bal, la pi\u00f9 orientale dell'arcipelago.\nIl territorio del cantone comprende le isole di San Crist\u00f3bal, Espa\u00f1ola, Floreana, Genovesa e Santa F\u00e9."}
{"id": "3285511", "revid": "729019", "url": "https://it.wikipedia.org/wiki?curid=3285511", "title": "V\u00f6r\u00f6smarty utca (metropolitana di Budapest)", "text": "V\u00f6r\u00f6smarty utca \u00e8 una stazione della metropolitana di Budapest.\nLa sua inaugurazione risale al 1896, anno in cui divenne ufficialmente operativa la linea M1. Sul percorso della stessa M1, V\u00f6r\u00f6smarty utca \u00e8 situata tra le fermate Oktogon e Kod\u00e1ly k\u00f6r\u00f6nd.\nLa stazione \u00e8 ubicata sul territorio del VI distretto, nel punto in cui s'incrociano lo storico viale \"Andr\u00e1ssy \u00fat\" e l'omonima strada \"V\u00f6r\u00f6smarty utca\", intitolata al poeta ungherese Mih\u00e1ly V\u00f6r\u00f6smarty. Le piattaforme si trovano a circa tre metri sotto il livello del suolo.\nInterscambi.\nNelle vicinanze della stazione effettuano fermata alcune linee urbane automobilistiche."}
{"id": "3285512", "revid": "226458", "url": "https://it.wikipedia.org/wiki?curid=3285512", "title": "Cantone di Isabela", "text": "Il cantone di Isabela \u00e8 un cantone dell'Ecuador che si trova nella provincia delle Gal\u00e1pagos.\nIl capoluogo del cantone \u00e8 Puerto Villamil.\nIl territorio del cantone, oltre all'isola di Isabela (o Albemale), la principale dell'arcipelago, comprende anche le isole di:"}
{"id": "3285518", "revid": "1543377", "url": "https://it.wikipedia.org/wiki?curid=3285518", "title": "Cantone di Santa Cruz (Ecuador)", "text": "Il cantone di Santa Cruz \u00e8 un cantone dell'Ecuador nella provincia delle Gal\u00e1pagos.\nIl cantone \u00e8 costituito dall'isola di Santa Cruz e da altre isole pi\u00f9 piccole circostanti: \nIl capoluogo del cantone \u00e8 Puerto Ayora sita sulla costa meridionale dell'isola di Santa Cruz."}
{"id": "3285521", "revid": "287204", "url": "https://it.wikipedia.org/wiki?curid=3285521", "title": "Dean Ward", "text": "Biografia.\nMilitare di professione presso il Reggimento Paracadutisti britannico, gareggi\u00f2 nel bob a partire dal 1991 nel ruolo di frenatore, unendosi al team del pilota Sean Olsson e facendone parte per tutto il resto della carriera.\nIn Coppa del Mondo ottenne due podi nella stagione 1997/98, piazzandosi al terzo posto nel bob a quattro sia a Winterberg che a La Plagne.\nHa partecipato a tre edizioni dei Giochi olimpici invernali gareggiando unicamente nel bob a quattro: a si piazz\u00f2 all'ottavo posto mentre a vinse la medaglia di bronzo con i compagni Sean Olsson, Paul Attwood e Courtney Rumbolt, i quali tagliarono il traguardo con lo stesso tempo dell'equipaggio francese, venendo entrambi superati dalla nazionale svizzera (medaglia d'argento) e da quella tedesca, cui and\u00f2 la medaglia d'oro; quattro anni dopo, a , termin\u00f2 invece in quattordicesima posizione. Il bronzo del 1998 fu la prima medaglia ottenuta da un equipaggio a quattro britannico a distanza di 62 anni dall'ultima.\nPrese inoltre parte ad almeno tre edizioni dei campionati mondiali. Nel dettaglio i suoi risultati nelle prove iridate sono stati, nel bob a due: ottavo a Sankt Moritz 1997; nel bob a quattro: quarto a Sankt Moritz 1997 e tredicesimo a Cortina d'Ampezzo 1999.\nAgli europei ottenne quale miglior risultato il quinto posto nel bob a quattro, raggiunto a Sankt Moritz 1998."}
{"id": "3285524", "revid": "1442080", "url": "https://it.wikipedia.org/wiki?curid=3285524", "title": "Sh\u016bsuke Kaneko", "text": "Biografia.\nSh\u016bsuke Kaneko ha iniziato la sua carriera nei primi anni '80 lavorando per alcune serie televisive animate. Successivamente si \u00e8 legato alla compagnia di produzione cinematografica Nikkatsu, in cui ha lavorato come assistente alla regia di K\u014dy\u016b Ohara e dirigendo alcune pellicole della serie , ovvero film soft erotici basati su trame sentimentali. Dal 1985 si affranca dal genere a luci rosa e inizia una carriera particolarmente ricca e variegata in cui si contano film di kaij\u016b, commedie romantiche, horror, adattamenti da fumetti fantasy e altro ancora.\n\u00c8 conosciuto come uno dei migliori sceneggiatori nel genere kaij\u016b."}
{"id": "3285529", "revid": "640277", "url": "https://it.wikipedia.org/wiki?curid=3285529", "title": "Cantone di Santo Domingo (Ecuador)", "text": "Il cantone di Santo Domingo de los Colorados \u00e8 un cantone della provincia di Santo Domingo de los Ts\u00e1chilas in Ecuador.\nIstituito il 3 luglio 1967, fu l'unico cantone della provincia di Santo Domingo de los Ts\u00e1chilas fino al febbraio 2012 quando, tramite consulta popolare, il cantone di La Concordia \u00e8 passato dalla provincia di Esmeraldas a quella appunto di Santo Domingo de los Ts\u00e1chilas. Il sindaco \u00e8 la massima autorit\u00e0 amministrativa e politica del cantone.\nIl capoluogo del cantone \u00e8 Santo Domingo de los Colorados.\nParrocchie.\nIl cantone \u00e8 diviso in parrocchie urbane e rurali."}
{"id": "3285535", "revid": "1543377", "url": "https://it.wikipedia.org/wiki?curid=3285535", "title": "Teoria del controllo ebraico sui media", "text": "Tra le teorie del complotto antisemita una delle pi\u00f9 diffuse \u00e8, senza dubbio, l'accusa, rivolta agli ebrei, di controllare i media per convergere l'opinione pubblica ai propri interessi. La teoria va a collegarsi alle altre accuse, secondo le quali, gli ebrei controllerebbero la finanza americana e internazionale, ponendosi, inoltre, come pesante forza d'influenza nella scena politica ed economica mondiale.\nStoria.\nOttocento.\nL'emancipazione degli ebrei nel XIX secolo \"ha permesso loro di possedere terre, entrare nel servizio civile e servire come ufficiali nelle forze armate nazionali. Ha creato l'impressione ad alcuni - in particolare a quelli che si sentivano lasciati indietro, traumatizzati dal cambiamento o incapaci di raggiungere la soddisfazione professionale e la sicurezza economica secondo le loro aspettative - che gli ebrei stessero rimpiazzando i non ebrei nelle professioni tradizionalmente riservate ai cristiani. Ha anche creato per alcuni l'impressione che, allo stesso tempo, gli ebrei fossero sovrarappresentati nelle professioni orientate al futuro della fine del XIX secolo: finanza, banca, commercio, industria, medicina, legge, giornalismo, arte, musica, letteratura e teatro\". Il giornalismo fu quindi uno dei primi obiettivi delle teorie del complotto artificialmente scatenate contro gli ebrei.\nL'accusa figurava tra i principali contenuti dei protocolli dei Savi di Sion e fu ripresa e approfondita dalle pubblicazioni del Learbon Independent di Henry Ford negli Stati Uniti durante gli anni '20.\nPrima met\u00e0 del Novecento.\nDurante gli anni '20, il Dearborn Independent, un giornale di propriet\u00e0 dell'imprenditore Henry Ford, inizi\u00f2 una serie di pubblicazioni incentrate sulla presunta influenza che gli ebrei avevano nella societ\u00e0 americana, in particolare nel giornalismo e nel cinema. Gran parte del materiale, incluse le accuse di controllo mediatico, traevano ispirazione dai Protocolli dei Savi di Sion, e furono in seguito ripubblicate sotto forma di libro: \"L'ebreo internazionale\".\nComunque, nel 1927 prima, e nel 1942 dopo, Ford si scus\u00f2 con la comunit\u00e0 di ebrei americani per i danni che la campagna del suo giornale poteva aver creato.\nSecondo i rapporti dell'ADL, \"L'ebreo internazionale\" continua ad essere pubblicato oggi negli Stati Uniti da Liberty Bell Publications.\nOggi.\nSecondo i dati riportati dallo storico Robert Michael per il suo libro \"A Concise History of American Antisemitism\", ad un sondaggio del 2002, 48 milioni di americani avrebbero risposto di credere che \"gli ebrei controllano i media\".\nNel luglio 2010, il regista Oliver Stone, gi\u00e0 in passato al centro di polemiche per le sue dichiarazioni su Hitler, dichiar\u00f2 nel corso di un'intervista al Sunday Times concernente i suoi propositi per la realizzazione di un film sull'Olocausto, che lo avrebbe sviluppato per via \u00abdello strapotere ebraico nel mondo dei media\u00bb, dicendo inoltre che \u00abloro [gli ebrei] sono sempre in cima a qualsiasi commento, sono la lobby pi\u00f9 potente che agisca a Washington. Israele ha fottuto la politica estera americana per anni\u00bb. Per contro, oltre alle denunce delle organizzazioni ebraiche, l'ADL ribatt\u00e9 che \u00able sue teorie cospirative sono antisemite e le sue parole alimentano lo stereotipo del potere illegittimo detenuto dagli ebrei\u00bb. Qualche tempo dopo, il regista si scus\u00f2 dicendo di essersi male espresso circa i suoi pensieri."}
{"id": "3285539", "revid": "76963", "url": "https://it.wikipedia.org/wiki?curid=3285539", "title": "Asaka Seto", "text": "Ha vinto il premio come migliore attrice al 24\u00b0 Yokohama Film Festival grazie al film Travail. \u00c8 sposata con Yoshihiko Inohara dei V6."}
{"id": "3285541", "revid": "164044", "url": "https://it.wikipedia.org/wiki?curid=3285541", "title": "Eirik M\u00e6land", "text": "Carriera.\nGiocatore.\nClub.\nM\u00e6land inizi\u00f2 la sua carriera professionistica con l'Haugesund, all'epoca militante nella 1. divisjon. Esord\u00ec in prima squadra il 20 maggio 2007, nel successo per sei a uno in casa del Djerv, nell'edizione stagionale della Coppa di Norvegia. Esattamente un mese dopo, debutt\u00f2 nella 1. divisjon: subentr\u00f2 infatti a Tor Erik Moen nella sconfitta per quattro a due in casa del Bryne. Il 1\u00ba novembre 2008 arriv\u00f2 la sua prima rete ufficiale per lo Haugesund, nel pareggio per due a due contro il Moss.\nNel campionato seguente, contribu\u00ec alla vittoria finale della sua squadra e alla conseguente promozione nell'Eliteserien. Il 13 marzo 2010, cos\u00ec, gioc\u00f2 la sua prima partita nella massima divisione norvegese: fu infatti titolare nel pareggio per zero a zero contro il Brann. Il 24 maggio realizz\u00f2 la prima rete nell'Eliteserien, contribuendo al successo per due a zero sul Sandefjord.\nSi \u00e8 svincolato dall'Haugesund il 1\u00ba gennaio 2018.\nIl 25 gennaio 2018 \u00e8 stato quindi ingaggiato dal Fredrikstad, a cui si \u00e8 legato con un contratto biennale.\nScaduto questo contratto, il 2 gennaio 2020 ha firmato un accordo con il Kongsvinger, a cui si \u00e8 legato per i successivi tre anni.\nAllenatore.\nIl 13 gennaio 2021, M\u00e6land \u00e8 stato nominato nuovo allenatore del Kongsvinger.\nStatistiche.\nPresenze e reti nei club.\n\"Statistiche aggiornate al 26 gennaio 2022.\""}
{"id": "3285543", "revid": "1543377", "url": "https://it.wikipedia.org/wiki?curid=3285543", "title": "Bruno Mingeon", "text": "Biografia.\nAi XVIII Giochi olimpici invernali (edizione disputatasi nel 1998 a Nagano, Giappone) vinse la medaglia di bronzo nel Bob a 4 con i connazionali Emmanuel Hostache, Max Robert e \u00c9ric Le Chanony stessa medaglia conquistata dalla nazionale britannica, venendo superate dalla nazionale svizzera (medaglia d'argento) e tedesca a cui and\u00f2 la medaglia d'oro. \nIl tempo totalizzato fu di 2:40,06, (stesso tempo totalizz\u00f2 la nazionale britannica) con differenza minima rispetto alle altre classificate: 2:40,01 e 2:39,41 i loro tempi. \nInoltre ai campionati mondiali vinse alcune medaglie:"}
{"id": "3285549", "revid": "298055", "url": "https://it.wikipedia.org/wiki?curid=3285549", "title": "Chang Chong Chen", "text": ""}
{"id": "3285552", "revid": "1305772", "url": "https://it.wikipedia.org/wiki?curid=3285552", "title": "Kursath", "text": ""}
{"id": "3285553", "revid": "121592261", "url": "https://it.wikipedia.org/wiki?curid=3285553", "title": "L'Odissea", "text": ""}
{"id": "3285555", "revid": "446353", "url": "https://it.wikipedia.org/wiki?curid=3285555", "title": "HMS Campbeltown (I42)", "text": "L'HMS Campbeltown era un cacciatorpediniere di classe Town attivo durante la seconda guerra mondiale; costruita originariamente per la United States Navy ed entrata in servizio il 20 gennaio 1919 con il nome di USS Buchanan della classe 4 pipes (nome familiare per indicare la classe \"Wickes\", che fa riferimento ai quattro fumaioli che caratterizzano questa classe), pass\u00f2 poi alla Royal Navy nel settembre del 1940 e venne da questa impiegata nel conflitto. La nave \u00e8 particolarmente famosa per il ruolo giocato nell'Operazione Chariot il 28 marzo 1942, durante la quale and\u00f2 perduta esplodendo all'interno del bacino di carenaggio di Saint-Nazaire, impedendone l'accesso per tutta la durata della guerra.\nStoria.\nIl cacciatorpediniere prest\u00f2 servizio come USS \"Buchanan\" con la US Navy poco dopo la fine della prima guerra mondiale, in forza alla Flotta del Pacifico. Messo in riserva nel 1930, fu richiamato in servizio nel 1934 e riassegnato alla Flotta Atlantica; dopo un altro periodo di lavori nel 1939 venne destinato ad attivit\u00e0 di pattuglia fino a che il 9 settembre 1940 non venne radiato e trasferito alla Royal Navy in virt\u00f9 del cosiddetto \"Destroyers for bases agreement\". Rinominato \"Campbeltown\" ed assegnato al 7\u00ba \"Gruppo scorte atlantiche\" di base a Liverpool, venne danneggiato quasi subito in una collisione e rimase fuori servizio fino al marzo del 1941. Pass\u00f2 brevemente al servizio della Marina Olandese, prima di tornare sotto bandiera britannica nel settembre del 1941; oper\u00f2 nell'Atlantico del nord, contribuendo all'affondamento del sommergibile tedesco U-401.\nNel marzo del 1942 la nave venne selezionata per l\"'operazione Chariot\", il piano elaborato dall'alto comando britannico per mettere fuori uso il bacino \"Normandie\" del porto francese di Saint Nazaire, l'unico abbastanza grande per ospitare le colossali corazzate tedesche della classe Bismarck: la nave, imbottita con diversi chili di esplosivo con vari timer annegati dentro cassoni di cemento per renderne impossibile la disattivazione, doveva speronare l'entrata del bacino ed incagliarsi profondamente davanti ad esso. La sagoma della nave venne rimodellata, al fine di farla assomigliare ad una torpediniera tedesca della classe M\u00f6we; i pezzi d'artiglieria vennero sbarcati e sostituiti da otto cannoncini automatici Oerlikon, e la nave alleggerita il pi\u00f9 possibile per permetterle di attraversare l'estuario della Loira senza incagliarsi.\nCondotta da un equipaggio di volontari ed accompagnata da una flottiglia di imbarcazioni d'assalto piene di commandos (con il duplice incarico di neutralizzare le difese del porto e di reimbarcare l'equipaggio dopo l'impatto con le porte del bacino), l'HMS \"Campbeltown\" giunse a Saint Nazaire la notte del 28 marzo 1942, e, sotto la guida del capitano di corvetta Stephen Halden Beattie, riusc\u00ec in pieno nel suo intento, incastrandosi profondamente nella paratia a mare del bacino. La mattina seguente, le cariche di esplosivo stivate nella prua del cacciatorpediniere esplosero, distruggendo completamente sia il \"Campbeltown\" che l'entrata del bacino. Su 611 uomini della forza d'assalto, 169 morirono, oltre 200 vennero catturati e gli altri 222 vennero evacuati dalle imbarcazioni superstiti. Il bacino venne reso inutilizzabile dall'esplosione, che uccise anche 250 tra tedeschi e civili francesi, e venne riparato solo nel 1947.\nMemoria.\nL'Operazione Chariot \u00e8 stata rappresentata in un film inglese del 1952: \"Il cacciatorpediniere maledetto\".\nIl nome \"Campbeltown\" \u00e8 stato portato successivamente da una fregata della classe Type 22 entrata in servizio il 27 maggio 1989 e ritirata dal servizio il 7 aprile 2011."}
{"id": "3285556", "revid": "307923", "url": "https://it.wikipedia.org/wiki?curid=3285556", "title": "Cantone di Bol\u00edvar", "text": ""}
{"id": "3285559", "revid": "834", "url": "https://it.wikipedia.org/wiki?curid=3285559", "title": "L'alchimista", "text": ""}
{"id": "3285562", "revid": "834", "url": "https://it.wikipedia.org/wiki?curid=3285562", "title": "L'Alchimista", "text": ""}
{"id": "3285563", "revid": "767487", "url": "https://it.wikipedia.org/wiki?curid=3285563", "title": "Piazza Camagna", "text": "Piazza Biagio Camagna \u00e8 una piazza del centro storico di Reggio Calabria.\nDescrizione della piazza.\nLa piazza, di modeste dimensioni, si colloca in un'area centralissima della citt\u00e0, tra il Corso Garibaldi e la via Tommaso Campanella. La piazza, di pianta quadrangolare, \u00e8 nata con il piano di ricostruzione della citt\u00e0 dopo il catastrofico terremoto del 1908 che la rase al suolo. La piazza in origine ebbe il nome di \"Piazza Prato\", ribattezzata successivamente \"Piazza Camagna\" per accogliere degnamente l'opera scultorea in onore dell'illustre avvocato e uomo politico.\nIl lato ad est della piazza \u00e8 costituito dal muro su cui poggiano due rampe di scale che collegano l'area alla soprastante via Tommaso Campanella, oltre la quale si scorgono i prospetti di alcuni palazzi in stile liberty mentre il lato ad ovest si apre sul Corso Garibaldi. In prossimit\u00e0 della scalinata \u00e8 collocato il monumento a Biagio Camagna, opera dell'artista reggino Domenico Pellegrino. La statua commemorativa in bronzo poggia su un doppio basamento in marmo bianco sul quale \u00e8 incisa un'iscrizione sulla quale si legge: \" A REGGIO CALABRIA IL POPOLO 1924\". La piazza, ornata con artistici lampioni e una doppia fila di alberi, \u00e8 costretta sul lato sud da due palazzi in stile liberty del primo novecento e su quello nord dal moderno palazzo Sarlo. La pavimentazione \u00e8 in basolato lavico mentre i marciapiedi che la cingono a nord e sud sono in pietra di Macellari e richiamano quelli che contraddistinguono il corso Garibaldi. Sulla piazza affacciano alcune attivit\u00e0 commerciali, un istituto bancario e una storica edicola e spesso vi si tengono spettacoli ed iniziative culturali."}
{"id": "3285568", "revid": "100672248", "url": "https://it.wikipedia.org/wiki?curid=3285568", "title": "Bob Evans", "text": ""}
{"id": "3285579", "revid": "1543377", "url": "https://it.wikipedia.org/wiki?curid=3285579", "title": "Emmanuel Hostache", "text": "Biografia.\nAi XVIII Giochi olimpici invernali (edizione disputatasi nel 1998 a Nagano, Giappone) vinse la medaglia di bronzo nel Bob a 4 con i connazionali Bruno Mingeon, Max Robert e \u00c9ric Le Chanony stessa medaglia conquistata dalla nazionale britannica, venendo superate dalla nazionale svizzera (medaglia d'argento) e tedesca a cui and\u00f2 la medaglia d'oro.\nIl tempo totalizzato fu di 2:40,06, (stesso tempo totalizz\u00f2 la nazionale britannica) con differenza minima rispetto alle altre classificate: 2:40,01 e 2:39,41 i loro tempi.\nInoltre ai campionati mondiali vinse alcune medaglie:\n\u00c8 scomparso nel 2007 all'et\u00e0 di 31 anni, a causa del sarcoma di Ewing, da cui era affetto da otto anni."}
{"id": "3285580", "revid": "767487", "url": "https://it.wikipedia.org/wiki?curid=3285580", "title": "Cantone di Portoviejo", "text": "Il Cantone di Portoviejo \u00e8 un cantone dell'Ecuador che si trova nella Provincia di Manab\u00ed.\nIl capoluogo del cantone \u00e8 Portoviejo."}
{"id": "3285583", "revid": "287204", "url": "https://it.wikipedia.org/wiki?curid=3285583", "title": "Robert Evans (disambigua)", "text": "Bob, Bobbie, Rob, Robbie o Robert Evans possono riferirsi a:"}
{"id": "3285584", "revid": "1305772", "url": "https://it.wikipedia.org/wiki?curid=3285584", "title": "Jack the Giant Killer (disambigua)", "text": "Jack the Giant Killer\n\u00e8 il titolo di:"}
{"id": "3285585", "revid": "100672251", "url": "https://it.wikipedia.org/wiki?curid=3285585", "title": "Bobby Evans", "text": ""}
{"id": "3285587", "revid": "287204", "url": "https://it.wikipedia.org/wiki?curid=3285587", "title": "Stranded (Jennifer Paige)", "text": "Stranded \u00e8 il secondo singolo estratto dall'album \"Positively Somewhere\" di \"Jennifer Paige\". \u00c8 divenuta molto popolare in Europa, soprattutto in Germania dove arriva al 10\u00ba posto in classifica, ma anche in Italia e in Giappone.\nVideo.\nIl video \u00e8 girato in Spagna e mostra la cantante che viaggia da sola in un'atmosfera country."}
{"id": "3285594", "revid": "1543377", "url": "https://it.wikipedia.org/wiki?curid=3285594", "title": "Dayna Smith", "text": "Fotografa del \"Washington Post\" dal 1985, fra i servizi di cui si \u00e8 occupata Dayna Smith nel corso della sua carriera si possono citare le guerre civili in America centrale e l'offensiva vietnamita che mand\u00f2 i Khmer rossi in esilio negli anni ottanta e la lotta per l'indipendenza dal Kosovo nel 1998.\nOltre al World Press Photo, la Smith ha vinto numerosi premi tra cui il primo posto del National Press Photographer's Association nel 1992 e nel 1997 ed il primo posto del White House Press Photographer's Association nel 1991."}
{"id": "3285597", "revid": "287204", "url": "https://it.wikipedia.org/wiki?curid=3285597", "title": "Dekra", "text": "Dekra \u00e8 una societ\u00e0 tedesca fondata nel 1925 che si occupa di testing, ispezione e certificazione, in particolare nel settore automobilistico. In Germania \u00e8 la pi\u00f9 grande organizzazione in tale ambito e una delle pi\u00f9 grandi a livello mondiale.\nDal 1946 la sede \u00e0 nella citt\u00e0 di Stoccarda. La societ\u00e0 operativa \u00e8 la \"Dekra\u00a0SE\" facente parte della \"Dekra\u00a0e.\u00a0V.\"\nStoria.\nNel 1925 a Berlino viene fondata la \"Deutsche Kraftfahrzeug-\u00dcberwachungs-Verein\". Nel secondo dopoguerra, nel 1946, viene fondata a Stoccarda la nuova societ\u00e0. Nel 1961 viene nominata ufficialmente come societ\u00e0 di revisione nel settore automobilistico. Il primo centro d'istruzione viene aperto nel 1977 a Altensteig. Nel 1981 viene offerta l'attivit\u00e0 di revisione in Francia. Nel 1990 viene creata la \"Dekra AG\". Successivamente inizia l'espansione in settori diversi dall'automotive, come la gestione della qualit\u00e0. La \"Dekra ETS\" viene fondata nel 1991 e si occupa di testing, ispezione e certificazione. Assieme al K\u00f6lnische R\u00fcckversicherung (Gen Re) nel 1993 viene creata la \"Dekra Umwelt\", per l'ambiente.\nDal 13 luglio 2010 la \"Dekra AG\" entra nella \"Dekra SE\" (Societ\u00e0 europea).\nStruttura.\nIl gruppo DEKRA risulta composto di cinque segmenti principali:\nIn totale il gruppo guida oltre 186 societ\u00e0 in pi\u00f9 di 50 Paesi.\nDEKRA in Italia.\nDEKRA Consulting societ\u00e0 che eroga servizi di consulenza direzionale, servizi tecnologici e outsourcing in tutti i settori di mercato.\nDEKRA Testing &amp; Certification che svolge attivit\u00e0 di testing e certificazioni di prodotto con un'esperienza trasversale ad una vasta gamma di prodotti e settori.\nNel 2004 la societ\u00e0 risulta tra i firmatari della European Road Safety Charter (documento voluto dalla Comunit\u00e0 Europea nel tentativo di miglioramento delle condizioni di sicurezza nella circolazione su ruote e di abbassamento del numero delle vittime di incidenti stradali in Europa).\nNel Motorsport.\nDal 2010 al 2018 \u00e8 stata sponsor del pilota di Formula 1 tedesco Nicolas H\u00fclkenberg. \u00c8 stata anche sponsor del 7 volte campione del mondo, pilota di Formula 1 tedesco, Michael Schumacher."}
{"id": "3285602", "revid": "1305772", "url": "https://it.wikipedia.org/wiki?curid=3285602", "title": "Tempo reale (programma televisivo)", "text": "Tempo reale \u00e8 stato un programma televisivo andato in onda su Rai 3 condotto ed ideato da Michele Santoro. In un'Italia in cui gli utenti internet erano ancora pochissimi, il titolo e i contenuti del programma erano ispirati alla capacit\u00e0 degli strumenti telematici, inclusa internet, di raccogliere e diffondere le informazioni in tempo reale. In ogni puntata il web aveva una parte importante, molte pagine venivano mostrate, e internet veniva usato per sondare\nle opinioni dei teleutenti.\nIl programma a differenza di \"Samarcanda\" e de \"Il rosso e il nero\" non \u00e8 stato realizzato con la collaborazione del Tg3.\nLa trasmissione ospit\u00f2 il 13 aprile 1995 Silvio Berlusconi.\nQuesta trasmissione fu l'ultima fatta da Michele Santoro su Rai 3 per poi passare a Mediaset realizzando la trasmissione \"Moby Dick\" su Italia 1 per poi tornare il 12 ottobre 1999 in RAI realizzando trasmissioni per Rai 1 e Rai 2.\nAscolti.\nIl 7 giugno 2011 Michele Santoro ha pubblicato nel sito internet di Annozero lo storico degli ascolti delle sue trasmissioni andate in onda su Rai 3 e su Rai 2."}
{"id": "3285604", "revid": "110157", "url": "https://it.wikipedia.org/wiki?curid=3285604", "title": "Cantone di Bol\u00edvar (Manab\u00ed)", "text": "Il Cantone di Bol\u00edvar \u00e8 un cantone dell'Ecuador che si trova nella Provincia di Manab\u00ed.\nIl capoluogo del cantone \u00e8 Calceta."}
{"id": "3285605", "revid": "1543377", "url": "https://it.wikipedia.org/wiki?curid=3285605", "title": "Juliana Herm", "text": "La Herm fu incoronata Miss Europa il 6 giugno 1965 presso Nizza in Francia, dove la rappresentante della Germania ebbe la meglio sulle diciotto concorrenti del concorso.\nIn precedenza la Herm era giunta sino alle semifinali di Miss Mondo 1964."}
{"id": "3285606", "revid": "110157", "url": "https://it.wikipedia.org/wiki?curid=3285606", "title": "Cantone di Chone", "text": "Il Cantone di Chone \u00e8 un cantone dell'Ecuador che si trova nella Provincia di Manab\u00ed.\nIl capoluogo del cantone \u00e8 Chone."}
{"id": "3285608", "revid": "2188307", "url": "https://it.wikipedia.org/wiki?curid=3285608", "title": "Omar Metwally", "text": "Biografia.\nOmar Metwally \u00e8 nato da padre egiziano e madre olandese. Attualmente vive in California. \nTra le sue partecipazioni pi\u00f9 importanti ci sono \"Munich\" di Steven Spielberg e \"Rendition - Detenzione illegale\" di Gavin Hood."}
{"id": "3285609", "revid": "1543377", "url": "https://it.wikipedia.org/wiki?curid=3285609", "title": "Max Robert", "text": "Biografia.\nAi XVIII Giochi olimpici invernali (edizione disputatasi nel 1998 a Nagano, Giappone) vinse la medaglia di bronzo nel Bob a 4 con i connazionali Emmanuel Hostache, Bruno Mingeon e \u00c9ric Le Chanony stessa medaglia conquistata dalla nazionale britannica, venendo superate dalla nazionale svizzera (medaglia d'argento) e tedesca a cui and\u00f2 la medaglia d'oro. \nIl tempo totalizzato fu di 2:40,06, (stesso tempo totalizz\u00f2 la nazionale britannica) con differenza minima rispetto alle altre classificate: 2:40,01 e 2:39,41 i loro tempi. \nInoltre ai campionati mondiali vinse una medaglia d'oro nel 1999 nel bob a quattro con Emmanuel Hostache, Bruno Mingeon e \u00c9ric Le Chanony"}
{"id": "3285610", "revid": "41824", "url": "https://it.wikipedia.org/wiki?curid=3285610", "title": "Musica medioevale", "text": ""}
{"id": "3285611", "revid": "118354927", "url": "https://it.wikipedia.org/wiki?curid=3285611", "title": "Cantone di El Carmen", "text": "Il Cantone di El Carmen \u00e8 un cantone dell'Ecuador che si trova nella Provincia di Manab\u00ed.\nIl capoluogo del cantone \u00e8 El Carmen.\nNonostante la zona sia popolata dal 1942 il cantone fu creato solo nel 1967, dopo gli sforzi dei cittadini con l'appoggio dell'intera provincia.\nChiamato anche \" la porta d'oro di Manab\u00ec\" per il fatto che la strada principale che dall'interno della provincia per Quito passa per El Carmen, deve il nome in onore della Vergine del Carmen.\nNel territorio spicca la coltivazione di diverse variet\u00e0 di banano e di platano, prima risorsa di sostentamento degli abitanti della zona."}
{"id": "3285615", "revid": "1305772", "url": "https://it.wikipedia.org/wiki?curid=3285615", "title": "Los Angeles Open 1988 - Singolare", "text": "Il singolare del torneo di tennis Los Angeles Open 1988, facente parte della categoria Grand Prix, ha avuto come vincitore Mikael Pernfors che ha battuto in finale Andre Agassi 6-2, 7-5."}
{"id": "3285617", "revid": "3732", "url": "https://it.wikipedia.org/wiki?curid=3285617", "title": "Massalombarda (azienda)", "text": "Massalombarda S.p.A. \u00e8 stata un'azienda italiana attiva nel settore agroalimentare fondata nel 1926 a Massa Lombarda (RA). Fu la prima azienda italiana dedicata alla produzione di succhi di frutta. Nel 1994 \u00e8 stata acquisita dal consorzio Conserve Italia, che ne ha rilevato anche i marchi, tra i quali il celebre \u00abYoga\u00bb.\nStoria.\nL'11 luglio 1926 viene fondata a Massa Lombarda la \u00abS. A. di coltivatori e frutticoltori di Massa Lombarda\u00bb. \u00c8 una cooperativa formata da persone del luogo. Il capitale sociale iniziale \u00e8 un milione di lire, suddiviso in azioni. La fabbrica viene costruita in una nuova area a ridosso della circonvallazione (attuale via I Maggio). La forza lavoro \u00e8 composta da 15 operai. Primi prodotti dell'azienda sono marmellate e confetture. Nel decennio successivo appaiono nuovi prodotti: frutta sciroppata, verdure in scatola, pomodori, fino ai succhi di frutta.\nIl primo succo di frutta si chiama \"Be-Vi\".\nNel 1938 la societ\u00e0 entra a far parte della Federazione Italiana dei Consorzi Agrari (Federconsorzi).\nNel 1946 nasce il nuovo marchio \u00abYoga\u00bb. Il prodotto viene commercializzato in tutta Italia, riscuotendo un immediato successo ed imponendosi sul mercato nazionale.\nNel 1980 viene costruito il nuovo stabilimento lungo la strada provinciale Selice (a 10 km dall'autostrada A14). In pochi anni tutta l'attivit\u00e0 si trasferisce nella nuova sede.\nNel dicembre 1989 la Federconsorzi cede la Massalombarda S.p.A. a un'altra societ\u00e0 del gruppo, la Colombani (detentrice del marchio \u00abJolly\u00bb). L'operazione finanziaria viene realizzata dal braccio operativo di Federconsorzi, Fedital. Il 1\u00ba gennaio 1990 nasce la \u00abMassalombarda Colombani S.p.A.\u00bb.\nIl 18 ottobre 1994 la Massalombarda Colombani viene acquisita da Conserve Italia. L'azienda cessa di esistere come organizzazione autonoma. La gestione degli stabilimenti passa direttamente alla societ\u00e0 controllante.\nIl succo di frutta Yoga.\nIl marchio Yoga debutta nel 1946, nel periodo della ricostruzione postbellica. La prima campagna di diffusione su larga scala del marchio risale al 1960, quando la parola Yoga diventa sinonimo di succo di frutta attraverso una \"volgarizzazione del marchio\" - com'era gi\u00e0 avvenuto per Bic, sinonimo di penna a sfera o Jeep, sinonimo di fuoristrada. Lo stesso anno viene ridisegnato il logo, che rimarr\u00e0 invariato fino ai giorni nostri.\nNella televisione italiana degli anni '60 il \"Carosello\" entra a far parte del costume nazionale e Yoga non si sottrae alla sfida producendo alcuni spot pubblicitari. Da ricordare \u00e8 il primo, del 1964, intitolato \"Solo io mi chiamo Yoga\", il quale ha come protagonista Walter Chiari. Allo spot con l'attore famoso segue quello con un disegno animato, l'Orsaghiotto. Celebre anche il concorso a premi \"5 milioni per 5 parole\".\nLe campagne successive sono all'insegna del motto: \"Molto pi\u00f9 che buono\". Il dominio incontrastato della Yoga nel settore dei succhi di frutta continua fino ai primi anni '80 quando, con l'entrata sul mercato di concorrenti agguerriti quali Del Monte e Zuegg, inizia un periodo di crisi che vede ridurre considerevolmente la sua fetta di mercato.\n\u00c8 solo verso la fine del decennio che la Massalombarda diversifica sia il metodo di confezionamento dei succhi di frutta, introducendo il brik da 200 ml, sia attraverso il lancio di nuovi prodotti, quali confetture e t\u00e8 freddo. Gli anni '90 puntano di nuovo sul marketing vedendo Yoga come sponsor della Nazionale azzurra di sci.\nNel 2019 l'Ufficio dell'Unione europea per la propriet\u00e0 intellettuale ha riconosciuto l'esclusivit\u00e0 del marchio \"Yoga\", rigettando la richiesta di un'azienda norvegese di utilizzarlo per una propria linea di prodotti.\nNel 2020 il marchio \"Yoga\" \u00e8 stato iscritto nel \u00abRegistro speciale dei marchi storici\u00bb, istituito dal Ministero dello sviluppo economico (D.M. 10 gennaio 2020).\nEssa si concentra prevalentemente su brick confezionati, ai quali vanno aggiunti anche bottigliette monodosi e cheerpack; le principali linee di prodotti sono Optimum Yoga ad alta percentuale di frutta, Yoga Cheerpack, Yoga Kids, Yoga Primo Nettare e Yoga AQ. La Yoga produce inoltre bottiglie e confezioni di succo di frutta per bar e ristoranti."}
{"id": "3285620", "revid": "110157", "url": "https://it.wikipedia.org/wiki?curid=3285620", "title": "Cantone di Flavio Alfaro", "text": "Il Cantone di Flavio Alfaro \u00e8 un cantone dell'Ecuador che si trova nella Provincia di Manab\u00ed.\nIl capoluogo del cantone \u00e8 Flavio Alfaro."}
{"id": "3285623", "revid": "56620", "url": "https://it.wikipedia.org/wiki?curid=3285623", "title": "Tawf\u012bq Pasci\u00e0", "text": "Biografia.\nChediv\u00e8 d'Egitto, succedette al padre Ism\u0101\u02bf\u012bl Pasci\u00e0. Nomin\u00f2 nel 1881 ministro della Guerra il col. \u02bfOr\u0101b\u012b Pasci\u00e0, capo del movimento nazionalista.\nDopo la disfatta di 'Or\u0101b\u012b a Tel el-Kab\u012br fu tuttavia costretto a subire un controllo pi\u00f9 rigoroso da parte dei britannici che occupavano il Paese e rinunciare alla sovranit\u00e0 del Sudan dopo la vittoria dei Mahdisti nel 1884.\nFu membro della Massoneria.\nGli succedette \u02bfAbb\u0101s \u1e24ilm\u012b II."}
{"id": "3285624", "revid": "1305772", "url": "https://it.wikipedia.org/wiki?curid=3285624", "title": "T\u0103t\u0103re\u0219ti", "text": ""}
{"id": "3285625", "revid": "110157", "url": "https://it.wikipedia.org/wiki?curid=3285625", "title": "Cantone di Jama", "text": "Il cantone di Jama \u00e8 un cantone dell'Ecuador che si trova nella provincia di Manab\u00ed.\nIl capoluogo del cantone \u00e8 Jama."}
{"id": "3285627", "revid": "110157", "url": "https://it.wikipedia.org/wiki?curid=3285627", "title": "Cantone di Jaramij\u00f3", "text": "Il cantone di Jaramij\u00f3 \u00e8 un cantone dell'Ecuador che si trova nella provincia di Manab\u00ed.\nIl capoluogo del cantone \u00e8 Jaramij\u00f3."}
{"id": "3285628", "revid": "465169", "url": "https://it.wikipedia.org/wiki?curid=3285628", "title": "Cantone di Jipijapa", "text": "Il cantone di Jipijapa \u00e8 un cantone dell'Ecuador che si trova nella provincia di Manab\u00ed.\nIl capoluogo del cantone \u00e8 Jipijapa."}
{"id": "3285629", "revid": "1305772", "url": "https://it.wikipedia.org/wiki?curid=3285629", "title": "\u021aig\u0103ne\u0219ti", "text": ""}
{"id": "3285630", "revid": "1442080", "url": "https://it.wikipedia.org/wiki?curid=3285630", "title": "Hypo Group Tennis International 1988 - Singolare", "text": "Il singolare del torneo di tennis Hypo Group Tennis International 1988, facente parte della categoria Grand Prix, ha avuto come vincitore Thomas Muster che ha battuto in finale Marcelo Filippini 2-6, 6-1, 7-5."}
{"id": "3285632", "revid": "110157", "url": "https://it.wikipedia.org/wiki?curid=3285632", "title": "Cantone di Jun\u00edn", "text": "Il cantone di Jun\u00edn \u00e8 un cantone dell'Ecuador che si trova nella provincia di Manab\u00ed.\nIl capoluogo del cantone \u00e8 Jun\u00edn."}
{"id": "3285633", "revid": "1288927", "url": "https://it.wikipedia.org/wiki?curid=3285633", "title": "Furio Chirico", "text": "Biografia.\nHa militato (dal 68' al 69') dapprima nel gruppo beat I Ragazzi del Sole pei poi passare nella band progressive The Trip. Nel 1974 \u00e8 stato uno dei fondatori (con Gigi Venegoni e Arturo Vitale) del gruppo Arti e Mestieri (Arti &amp; Mestieri) in cui milita tuttora. Nel 1993 realizza un album con Giulio Camarca e dal 2007 si unisce a Venegoni &amp; Co suonando nell'album Planetarium. \u00c8 altres\u00ec noto per esser stato il primo batterista italiano ad aver partecipato al Modern Drummer Festival nel 2002."}
{"id": "3285635", "revid": "1543377", "url": "https://it.wikipedia.org/wiki?curid=3285635", "title": "Die Stem van Suid-Afrika", "text": "Die Stem van Suid-Afrika (en. \"The Call of South Africa\", it. \"La chiamata del Sud-Africa\") \u00e8 stato l'inno nazionale del Sudafrica dal 1957 al 1994, ed \u00e8 stato uno dei due inni nazionali insieme a \"Nkosi Sikelel' iAfrika\" fino al 1997, quando fu adottato un nuovo inno composto da ambedue i brani.\nStoria.\nNel maggio 1918, Cornelius Jacobus Langenhoven scrisse un poema in Afrikaans chiamato \"Die Stem\", sulla base del quale il Reverendo Marthinus Lourens de Villiers scrisse nel 1921 un brano musicale. Era largamente diffuso nelle trasmissioni radio sudafricane degli anni venti, quasi quanto \"God Save the King\". Fu suonato pubblicamente per la prima volta il 31 maggio 1928.\nFu tradotto in inglese solo nel 1952, sebbene il \"God Save the Queen\" non cess\u00f2 di essere l'inno ufficiale prima del 1961. Il poema originario aveva tre strofe, ma il governo chiese all'autore di aggiungerne una quarta con un messaggio religioso.\nIl tema dell'inno \u00e8 la dedizione al \"Vaderland\" (la Madrepatria) e a Dio. Tuttavia, il brano era generalmente disprezzato dai Sudafricani neri, che lo associavano al regime dell'apartheid per via della strofa dedicata al popolo Afrikaner. Durante lo smantellamento dell'Apartheid nei primi anni novanta, le squadre sportive Sudafricane furono riammesse agli eventi internazionali, ma ebbero difficolt\u00e0 a scegliere l'inno che potesse presentare l'identit\u00e0 nazionale. \"Die Stem\" venne eseguito durante un'amichevole di rugby con la Nuova Zelanda nel 1992; ci\u00f2 provoc\u00f2 l'ira dell'African National Congress, che non era stato consultato sulla scelta dell'inno. L'ANC in seguito ordin\u00f2 che \"Die Stem\" non avrebbe mai pi\u00f9 dovuto essere usato come inno nazionale, e ai Giochi olimpici estivi di Barcellona nel medesimo anno, venne impiegato l\"'Inno alla gioia\" di Friedrich Schiller, con musica di Beethoven (ironicamente, si trattava dello stesso inno della decaduta nazione della Rhodesia, oggi Zimbabwe), con una bandiera olimpica al posto della bandiera nazionale."}
{"id": "3285636", "revid": "767487", "url": "https://it.wikipedia.org/wiki?curid=3285636", "title": "Cantone di Manta", "text": "Il Cantone di Manta \u00e8 un cantone dell'Ecuador che si trova nella Provincia di Manab\u00ed.\nIl capoluogo del cantone \u00e8 Manta."}
{"id": "3285637", "revid": "729019", "url": "https://it.wikipedia.org/wiki?curid=3285637", "title": "Sz\u00e9chenyi f\u00fcrd\u0151 (metropolitana di Budapest)", "text": "Sz\u00e9chenyi f\u00fcrd\u0151 \u00e8 una stazione della metropolitana di Budapest.\n\u00c8 posizionata sul percorso della linea M1, tra la fermata H\u0151s\u00f6k tere e il capolinea nord-orientale Mexik\u00f3i \u00fat.\nOriginariamente la stazione fu costruita in superficie nel 1896, anno di apertura della M1. Tuttavia nel 1973 divenne operativa una nuova stazione sotterranea che and\u00f2 a sostituire quella precedente. Le banchine si trovano oggi ad una profondit\u00e0 di circa soli 10 metri. Fino al 1973 Sz\u00e9chenyi f\u00fcrd\u0151 era un capolinea, prima dell'inaugurazione del prolungamento fino a Mexik\u00f3i \u00fat.\nLa denominazione della stazione ha origine dagli omonimi bagni termali che sorgono a pochi passi. Questi furono a loro volta intitolati al politico e scrittore ungherese Conte Istv\u00e1n Sz\u00e9chenyi.\nInterscambi.\nNelle vicinanze della stazione effettua fermata una linea urbana automobilistica."}
{"id": "3285639", "revid": "116638203", "url": "https://it.wikipedia.org/wiki?curid=3285639", "title": "Cantone di Montecristi", "text": "Il Cantone di Montecristi \u00e8 un cantone dell'Ecuador che si trova nella Provincia di Manab\u00ed.\nIl capoluogo del cantone \u00e8 Montecristi."}
{"id": "3285644", "revid": "1442080", "url": "https://it.wikipedia.org/wiki?curid=3285644", "title": "Geneva Open 1988 - Singolare", "text": "Il singolare del torneo di tennis Geneva Open 1988, facente parte della categoria Grand Prix, ha avuto come vincitore Mari\u00e1n Vajda che ha battuto in finale Kent Carlsson 6-4, 6-4."}
{"id": "3285647", "revid": "287204", "url": "https://it.wikipedia.org/wiki?curid=3285647", "title": "Distretto di Ampara", "text": "Il distretto di Ampara \u00e8 un distretto dello Sri Lanka, situato nella provincia Orientale e che ha come capoluogo Ampara.\nIl distretto fu creato nel 1958, separando la parte meridionale del distretto di Batticaloa."}
{"id": "3285650", "revid": "599013", "url": "https://it.wikipedia.org/wiki?curid=3285650", "title": "Katherine Kressmann Taylor", "text": "Conosciuta principalmente per il suo libro Destinatario sconosciuto (1938), un romanzo scritto sotto forma di una serie di lettere fra un ebreo mercante d'arte, che vive a San Francisco, ed il suo partner d'affari, rientrato in Germania nel 1932.\nIl romanzo ha il pregio di mettere in evidenza, fin dall'inizio, i pericoli del nazismo.\nVita.\nKathrine Kressmann si trasfer\u00ec a San Francisco dopo la laurea presso l'Universit\u00e0 dell'Oregon nel 1924 lavorando come copywriter pubblicitario. Nel 1928, spos\u00f2 Kressmann Elliott Taylor, proprietario di un'agenzia di pubblicit\u00e0.\nDieci anni dopo, la coppia si trasfer\u00ec a New York, dove la rivista \u201cStory\u201d pubblic\u00f2 il romanzo Destinatario sconosciuto. L'editore Whit Burnett ed Elliot ritengono che la storia sia \"troppo dura per apparire sotto il nome di un'autrice,\" e la pubblicano sotto lo pseudonimo maschile Kressmann, pseudonimo che la Taylor utilizzer\u00e0 professionalmente per il resto della sua vita.\nLa rivista Reader's Digest presto ristampa il romanzo, e Simon &amp; Schuster lo pubblica come libro nel 1939, vendendo 50.000 copie.\nPresto il romanzo viene pubblicato anche all'estero e ne viene fatta anche una traduzione olandese, poi confiscata dai nazisti, e una tedesca, pubblicato a Mosca. Il libro naturalmente viene vietato in Germania.\nAnche il suo libro successivo, \u201cUntil that day \u2013 Senza ritorno\u201d, pubblicato nel 1942 \u00e8 un atto di accusa contro il nazismo. Nel 1944 la Columbia Pictures gira il film \u201cDestinatario sconosciuto\u201d. Il regista e scenografo del film \u00e8 stato William Cameron Menzies (Via col vento), mentre l'attore Paul Lukas fu chiamato a recitare la parte di Martin.\nLa sceneggiatura, scritta da Herbert Dalmas, ricevette il parere favorevole da parte della scrittrice. In Russia ci fu un'altra sceneggiatura ad opera di David Greener, ma non ne venne mai tratto un film.\nDal 1947, Kathrine insegn\u00f2 giornalismo e scrittura creativa al Gettysburg College, in Pennsylvania, e, quando Elliot Taylor mor\u00ec nel 1953, visse come una vedova. Ritiratasi nel 1966, si trasferisce a Firenze e scrive \"Diario di Firenze nel diluvio\", ispirato alla grande alluvione del fiume Arno, nel novembre dello stesso anno.\nNel 1967, Kathrine spos\u00f2 lo scultore statunitense John Rood. Da allora visse a met\u00e0 tra Minneapolis, Minnesota, e la Val di Pesa, vicino a Firenze. La signora Rood continu\u00f2 a seguire questo stile di vita anche dopo la morte del suo secondo marito avvenuta nel 1974.\nNel 1995, quando Kathrine era ormai novantunenne, la rivista \u201cStory\u201d ristampa \u201cDestinatario sconosciuto\u201d per celebrare il 50\u00ba anniversario della liberazione dei campi di concentramento. Il romanzo \u00e8 stato successivamente tradotto in 20 lingue, e la versione francese \u00e8 arrivata a vendere 600.000 copie. Il libro \u00e8 apparso in Germania nel 2001, ed \u00e8 stato ristampato in Gran Bretagna nel 2002. In Israele, l'edizione ebraica \u00e8 stata un best seller ed \u00e8 stata adattata per il palcoscenico. Lo spettacolo \u00e8 stato rappresentato centinaia di volte, e ne \u00e8 stata girata una versione per la TV trasmessa in occasione del Giorno della Memoria, il 27 gennaio.\nRiscoperta dopo la ristampa di \"Destinatario Sconosciuto\" , K. Taylor ha trascorso felicemente gli ultimi mesi della sua vita firmando copie e rilasciando interviste fino alla sua morte avvenuta a 93 anni.\nOpere.\nMartin, un gentile, ritorna con la sua famiglia in Germania, euforico per i progressi nel vecchio paese dopo l'umiliazione della Grande Guerra. Il suo socio in affari, Max, un Ebreo, rimane negli States per mantenere l'attivit\u00e0 in corso. La storia \u00e8 raccontata interamente come uno scambio di lettere tra di loro, 1932-1934, la tecnica utilizzata in 84 Charing Cross Road.\nMartin descrive il \"meraviglioso\" Terzo Reich e un uomo chiamato \"Hitler\". In un primo momento Max \u00e8 avido: \"Come ti invidio ... Si va a una Germania democratica, una terra con una profonda cultura e gli inizi di una muta libert\u00e0 politica!\u00bb. Max presto per\u00f2 ha dubbi circa nuovi entusiasmi del suo amico, dopo aver sentito da testimoni oculari che le truppe naziste avevano ottenuto Berlino e che gli ebrei venivano picchiati e le loro imprese boicottate. Martin risponde, dicendo a Max che, mentre essi possono continuare ad essere buoni amici, tutti sanno che gli ebrei sono stati i capri espiatori universali, e \"pochi devono soffrire per i milioni salvati.\"\n\"Questo problema Ebreo \u00e8 solo un capro espiatorio\", scrive Martin. \"Qualcosa di grande sta accadendo.\" Ci\u00f2 nonostante, egli chiede a Max di smettere di scrivergli lettere. Se una lettera fosse stata intercettata, lui (Martin) perderebbe la sua posizione ufficiale e lui e la sua famiglia sarebbero state in pericolo.\nMax continua a scrivere a prescindere, quando sua sorella, Griselle, attrice a Berlino, scompare. Egli diventa frenetico di conoscere il suo destino. Martin risponde in cancelleria banca (meno probabilit\u00e0 di essere controllato) e racconta Max sua sorella \u00e8 morta. Egli ammette che non aiut\u00f2 Griselle quando lei and\u00f2 a chiedergli aiuto per non mettere in pericolo la sua famiglia.\nMax decide cos\u00ec di vendicarsi per la morte della sorella e inizia a mandare una serie di lettere e di ricevute bancarie assomiglianti a codici cifrati fino a quando una lettera gli viene rispedita con un timbro che cita \u201cdestinatario sconosciuto\u201d."}
{"id": "3285652", "revid": "125623712", "url": "https://it.wikipedia.org/wiki?curid=3285652", "title": "Stazione di Castel San Giovanni", "text": "La stazione di Castel San Giovanni \u00e8 una stazione ferroviaria posta lungo la linea Alessandria-Piacenza, a servizio dell'omonimo comune.\nLa gestione degli impianti \u00e8 affidata a Rete Ferroviaria Italiana, controllata del Gruppo Ferrovie dello Stato.\nStrutture ed impianti.\nArchitettura.\nLa stazione \u00e8 fornita di un fabbricato viaggiatori a 2 piani, in elegante stile neoclassico, del tutto simile a quelli presenti nelle altre stazioni principali della linea.\nL'edificio \u00e8 diviso in tre corpi: il corpo di fabbrica presenta un colonnato composto da sette aperture a centina; tra il piano terra e il primo piano \u00e8 presente una cornice marcapiano; il primo piano presenta sette finestre monofore a centina corredate di cornicione; sul tetto della struttura \u00e8 presente un piccolo edificio con un fronte vela sormontato da un timpano che ospita l'orologio della stazione: la struttura presenta elementi decorativi quali lesene e volute laterali che raccordano l'edificio al corpo di fabbrica.\nAccanto al corpo di fabbrica ci sono due ali laterali che si sviluppano in modo simmetrico: esse sono composte da un solo piano e presentano una continuazione del colonnato: il fronte delle ali laterali \u00e8 composto da quattro aperture a centina.\nIl fabbricato viaggiatori \u00e8 una struttura in muratura tinteggiata di giallo ad eccezione degli elementi decorativi che sono in pietra bianca in modo che siano posti in risalto rispetto al resto della struttura.\nPiazzale binari.\nSono presenti due binari per il servizio passeggeri, serviti da due marciapiedi collegati da una passerella a raso.\n\u00c8 anche presente uno scalo merci, fornito di un piccolo magazzino merci in stile moderno.\nMovimento.\nIl servizio passeggeri \u00e8 svolto in esclusiva da Trenitalia Tper per conto della regione Emilia-Romagna e da Trenord, grazie ad un accordo con la regione Lombardia che prevede la tariffa lombarda fino a Piacenza.\nI treni che effettuano servizio in questa stazione sono di tipo Regionale e Regionale Veloce.\nIn totale sono ventotto i treni che effettuano servizio in questa stazione, come risultanti dall'orario 2021/2022, e le loro principali destinazioni sono: Alessandria, Piacenza, Voghera, Pavia e Milano.\nA novembre 2017, la stazione risultava frequentata da un traffico giornaliero medio di circa 703 persone (358 saliti + 345 discesi).\nServizi.\nLa stazione \u00e8 classificata da RFI nella categoria \"bronze\".\nLa stazione offre i seguenti servizi:"}
{"id": "3285653", "revid": "110157", "url": "https://it.wikipedia.org/wiki?curid=3285653", "title": "Cantone di Olmedo (Manab\u00ed)", "text": "Il Cantone di Olmedo \u00e8 un cantone dell'Ecuador che si trova nella Provincia di Manab\u00ed.\nIl capoluogo del cantone \u00e8 Olmedo."}
{"id": "3285656", "revid": "767487", "url": "https://it.wikipedia.org/wiki?curid=3285656", "title": "Cantone di Paj\u00e1n", "text": "Il Cantone di Paj\u00e1n \u00e8 un cantone dell'Ecuador che si trova nella Provincia di Manab\u00ed.\nIl capoluogo del cantone \u00e8 Paj\u00e1n."}
{"id": "3285659", "revid": "1305772", "url": "https://it.wikipedia.org/wiki?curid=3285659", "title": "Pacific Coast Championships 1988 - Singolare", "text": "Il singolare del torneo di tennis Pacific Coast Championships 1988, facente parte della categoria Grand Prix, ha avuto come vincitore Michael Chang che ha battuto in finale Johan Kriek 6-2, 6-3."}
{"id": "3285662", "revid": "466539", "url": "https://it.wikipedia.org/wiki?curid=3285662", "title": "Rosanna Walls", "text": "Biografia.\nRosanna Walls nasce a Santa Cruz de Tenerife, nelle Isole Canarie, il 14 novembre del 1975 da una famiglia di origini cubane, arabe ed inglesi. La sua carriera \u00e8 iniziata all'et\u00e0 di tredici anni, quando \u00e8 stata selezionata per una pubblicit\u00e0 della Fast Ferry al fianco di Fred Olsen. Il suo debutto cinematografico \u00e8 invece avvenuto nel 1997 con \"Airbag\" di Juanma Bajo Ulloa. Ha studiato presso la Escuela de Actores de Canarias di Tenerife, ed oltre allo spagnolo, parla fluentemente italiano ed inglese. La Walls \u00e8 apparsa sulla copertina di numerose riviste come \"Man\", \"Intervi\u00fa\", \"Sie7e\", \"Aqu\u00ed\" e \"Semana\""}
{"id": "3285663", "revid": "1543377", "url": "https://it.wikipedia.org/wiki?curid=3285663", "title": "Cantone di Pedernales", "text": "Il cantone di Pedernales \u00e8 un cantone dell'Ecuador che si trova nella provincia di Manab\u00ed. Ha una popolazione di 55.128 persone. Il capoluogo del cantone \u00e8 la cittadina costiera di Pedernales e l'attuale sindaco, per il periodo 2009 - 2014, \u00e8 Panezo Manuel Rojas. La maggior parte della popolazione lavora nel settore del turismo, in particolare nei pressi delle spiagge situate sul litorale Pacifico.\nEstensione e confini.\nIl cantone di Pedernales ha un'estensione di 1932 \u00a0km2 ed \u00e8 il pi\u00f9 settentrionale dei cantoni della provincia di Manab\u00ed. Confina con la provincia di Esmeraldas, con i cantoni Jama e Chone a sud, dal cantone Chone a est ed \u00e8 delimitato dall'oceano Pacifico a ovest.\nGeografia antropica.\nSuddivisioni amministrative.\nIl cantone \u00e8 suddiviso in quattro parrocchie:"}
{"id": "3285665", "revid": "1543377", "url": "https://it.wikipedia.org/wiki?curid=3285665", "title": "Attenti a quei due - La sfida", "text": "Attenti a quei due - La sfida \u00e8 stato un programma televisivo italiano di genere variet\u00e0, andato in onda in prima serata su Rai 1 dal 2010 al 2012. Preceduta da una puntata pilota andata in onda l'11 giugno 2010, la prima edizione \u00e8 andata in onda dal 7 gennaio al 12 febbraio 2011 per sei puntate con la conduzione di Fabrizio Frizzi e Max Giusti; la seconda dal 13 gennaio al 2 marzo 2012 per sette puntate con Paola Perego e Biagio Izzo.\nIl programma.\nIl meccanismo consisteva nella sfida tra i due conduttori, giudicati da tre personaggi famosi in giuria e dal pubblico in studio: si aggiudicava la puntata chi aveva vinto pi\u00f9 prove. Nella seconda edizione il format fu leggermente modificato.\nEdizioni.\nPuntata pilota (2010).\nLa puntata pilota del programma, \u00e8 andata in onda venerd\u00ec 11 giugno 2010, in diretta dall'Auditorium di Napoli, ed \u00e8 stata condotta da Fabrizio Frizzi e Max Giusti.\nPrima edizione (2011).\nVisto il grande successo ricevuto (quasi 5 milioni di telespettatori, pari ad uno share del 23%), il talent show \u00e8 poi andato in onda ogni sabato dal 7 gennaio al 12 febbraio 2011, con la conduzione affidata sempre a Fabrizio Frizzi e a Max Giusti. Lo show ha ottenuto dei buoni ascolti, tuttavia non in grado di battere \"La Corrida\" condotta da Flavio Insinna.\nSeconda edizione (2012).\nLa seconda edizione \u00e8 andata in onda dal 13 gennaio al 2 marzo 2012 (non in onda il 17 febbraio 2012), con la conduzione di Paola Perego affiancata da Biagio Izzo. In ogni puntata si sono scontrati una coppia differente del mondo dello spettacolo. A decidere il vincitore \u00e8 stato il pubblico presente presso l'Auditorium di Napoli, da cui andava in onda la trasmissione. Questa edizione aveva avuto uno share medio del 18%, tenendo testa ogni sera al variet\u00e0 televisivo di Canale 5, \"Zelig\"."}
{"id": "3285667", "revid": "767487", "url": "https://it.wikipedia.org/wiki?curid=3285667", "title": "Cantone di Pichincha", "text": "Il Cantone di Pichincha \u00e8 un cantone dell'Ecuador che si trova nella Provincia di Manab\u00ed.\nIl capoluogo del cantone \u00e8 Pichincha."}
{"id": "3285668", "revid": "767487", "url": "https://it.wikipedia.org/wiki?curid=3285668", "title": "Reinaldo Felisbino", "text": " \u00c8 il padre dei due calciatori Alecsandro e Richarlyson.\nCaratteristiche tecniche.\nGiocava come attaccante, pi\u00f9 precisamente come ala destra. Di bassa statura, aveva le gambe corte (era dunque un giocatore brevilineo) ma era dotato di grande velocit\u00e0 e abilit\u00e0 tecnica, nonch\u00e9 di una certa dose di opportunismo.\nCarriera.\nClub.\nNato nello stato di San Paolo, si fece notare a Bauru con il Noroeste, societ\u00e0 con cui esord\u00ec in campionato molto giovane, a sedici anni, il 2 luglio 1978 contro il Coritiba, entrando a partita in corso in luogo di Amadeu. Nel 1981 si trasfer\u00ec all'Internacional di Limeira, ove nella stagione 1982 segn\u00f2 otto reti in tredici gare. Il giovane calciatore, considerato una promessa, fu acquistato dapprima dal Santo Andr\u00e9 e successivamente dal Fluminense, formazione di Rio de Janeiro per cui per\u00f2 disput\u00f2 solo quattro gare, di cui nessuna in prima divisione brasiliana. Nel 1983 arriv\u00f2 al Coritiba, club con cui visse il suo miglior periodo da professionista, risaltando per la prima volta nella Copa Brasil 1984: durante questo torneo segn\u00f2 dieci reti in ventidue gare. Le buone prestazioni del 1984 fecero da preludio alla vittoriosa stagione successiva: il Ta\u00e7a de Ouro 1985 fu vinto dal Coritiba, con Lela decisivo in almeno due occasioni: una contro il Joinville, in cui marc\u00f2 il gol della vittoria, e un'altra contro il Santos, in cui evit\u00f2 l'eliminazione della sua squadra con una rete. Lela gioc\u00f2 inoltre da titolare nella finale di quella competizione, giocata al Maracan\u00e3 contro il Bangu. L'anno successivo vinse il titolo statale, e nel 1988 lasci\u00f2 il Coritiba per il Sampaio Corr\u00eaa: le sue partite con la maglia della squadra di Curitiba gli permisero di essere considerato uno dei maggiori idoli della storia della societ\u00e0. Concluse la carriera nel 1995, dopo aver disputato due partite con il Palmares in Coppa del Brasile.\nNazionale.\nLela fece parte della Nazionale brasiliana olimpica che partecip\u00f2 al Torneo Pre-Olimpico CONMEBOL 1980 tenutosi in Colombia; gioc\u00f2 contro e , in entrambe le occasioni da subentrato."}
{"id": "3285669", "revid": "45951", "url": "https://it.wikipedia.org/wiki?curid=3285669", "title": "Calamaro di humboldt", "text": ""}
{"id": "3285671", "revid": "1305772", "url": "https://it.wikipedia.org/wiki?curid=3285671", "title": "Davidoff Swiss Indoors 1988 - Singolare", "text": "Il singolare del torneo di tennis Davidoff Swiss Indoors 1988, facente parte della categoria Grand Prix, ha avuto come vincitore Stefan Edberg che ha battuto in finale Jakob Hlasek 7-5, 6-3, 3-6, 6-2."}
{"id": "3285672", "revid": "118400472", "url": "https://it.wikipedia.org/wiki?curid=3285672", "title": "Cantone di Puerto L\u00f3pez", "text": "Il Cantone di Puerto L\u00f3pez \u00e8 un cantone dell'Ecuador che si trova nella Provincia di Manab\u00ed.\nIl capoluogo del cantone \u00e8 Puerto L\u00f3pez."}
{"id": "3285675", "revid": "110157", "url": "https://it.wikipedia.org/wiki?curid=3285675", "title": "Cantone di Rocafuerte", "text": "Il Cantone di Rocafuerte \u00e8 un cantone dell'Ecuador che si trova nella Provincia di Manab\u00ed.\nIl capoluogo del cantone \u00e8 Rocafuerte."}
{"id": "3285677", "revid": "110157", "url": "https://it.wikipedia.org/wiki?curid=3285677", "title": "Cantone di Santa Ana (Ecuador)", "text": "Il cantone di Santa Ana \u00e8 un cantone dell'Ecuador che si trova nella provincia di Manab\u00ed.\nIl capoluogo del cantone \u00e8 Santa Ana."}
{"id": "3285678", "revid": "287204", "url": "https://it.wikipedia.org/wiki?curid=3285678", "title": "Greca (architettura)", "text": "Una greca (detta generalmente anche meandro) \u00e8 un bordo decorativo costruito a partire da una linea continua ripiegata a formare un motivo ripetuto. Il nome meandro da una parte richiama il tortuoso letto del fiume Meandro in Turchia, dall'altra, come ha sottolineato Karl Kerenyi, \u00ab\u00e8 la figura di un labirinto in forma lineare\u00bb. \nI meandri sono elementi decorativi comuni nell'arte greca e romana antica. Nell'antica Grecia essi appaiono in numerosi fregi architettonici e nelle bande decorate di molte ceramiche, gi\u00e0 a partire da quelle dell'Et\u00e0 geometrica. Il motivo aveva forse anche un suo specifico significato nell'antica Grecia: esso simboleggiava probabilmente l'infinito e l'unit\u00e0. La fortuna di questo elemento decorativo \u00e8 stata grande anche oltre l'Et\u00e0 antica. Ancora oggi le architetture in stile classico o neoclassico non disdegnano l'impiego del motivo a Meandro. Il partito nazionalista greco Alba Dorata lo ha assunto come simbolo."}
{"id": "3285679", "revid": "297059", "url": "https://it.wikipedia.org/wiki?curid=3285679", "title": "Meandro (arte)", "text": ""}
{"id": "3285680", "revid": "572484", "url": "https://it.wikipedia.org/wiki?curid=3285680", "title": "Funzioni di Wannier", "text": ""}
{"id": "3285683", "revid": "287204", "url": "https://it.wikipedia.org/wiki?curid=3285683", "title": "Tel Aviv Open 1988 - Singolare", "text": "Il singolare del torneo di tennis Tel Aviv Open 1988, facente parte della categoria Grand Prix, ha avuto come vincitore Brad Gilbert che ha battuto in finale Aaron Krickstein 4-6, 7-6, 6-2."}
{"id": "3285684", "revid": "188116", "url": "https://it.wikipedia.org/wiki?curid=3285684", "title": "Grande Albergo delle Palme", "text": ""}
{"id": "3285685", "revid": "729019", "url": "https://it.wikipedia.org/wiki?curid=3285685", "title": "Stazione di Sarmato", "text": "La stazione di Sarmato \u00e8 una fermata ferroviaria posta lungo la linea Alessandria-Piacenza. Serve il centro abitato di Sarmato.\nStoria.\nOriginariamente stazione, venne trasformata in fermata il 5 agosto 2004.\nStrutture ed impianti.\nLa stazione \u00e8 fornita di un fabbricato viaggiatori a due piani, risalente all'epoca dell'apertura della linea, ma in seguito pesantemente rimaneggiato.\nSono presenti due binari per il servizio passeggeri, serviti da altrettanti marciapiedi laterali collegati da una passerella a raso.\nServizi.\nLa stazione \u00e8 classificata da RFI nella categoria \"bronze\"."}
{"id": "3285686", "revid": "1788047", "url": "https://it.wikipedia.org/wiki?curid=3285686", "title": "Expo 1905", "text": "L'Esposizione universale 1905 (Expo 1905, ufficialmente \"Exposition universelle et internationale de Li\u00e8ge, 1905\") venne organizzata dalla citt\u00e0 di Liegi, in Belgio, dal 27 aprile al 6 novembre 1905.\nInizialmente la manifestazione era prevista per il 1903 ma la complessit\u00e0 e durata dei lavori portarono a dover inaugurare l'evento nel 1905, coincidendo cos\u00ec con il 75\u00ba anniversario dell'indipendenza del Belgio.\nSito.\nL'area espositiva principale venne individuata nei quartieri di Aguerres e Vennes, ai bordi della riva destra dell'Ourthe, alla confluenza con la Mosa. Venne coinvolta anche una zona del quartiere Fragn\u00e9e, collegata al resto dell'esposizione attraverso un ponte monumentale, detto allora \"dell'Esposizione\" e oggi \"di Fragn\u00e9e\". Altra zona dell'esposizione era il parco della Boverie, collegato al resto della citt\u00e0 grazie al ponte \"del Commercio\" ora \"Alberto I\".\nPer l'occasione venne inoltre costruita una nuova stazione ferroviaria e abbellita la stazione di Guillemins."}
{"id": "3285687", "revid": "767487", "url": "https://it.wikipedia.org/wiki?curid=3285687", "title": "Cantone di San Vicente", "text": "Il cantone di San Vicente \u00e8 un cantone dell'Ecuador che si trova nella provincia di Manab\u00ed.\nIl capoluogo del cantone \u00e8 San Vicente."}
{"id": "3285692", "revid": "767487", "url": "https://it.wikipedia.org/wiki?curid=3285692", "title": "Cantone di Sucre", "text": "Il Cantone di Sucre \u00e8 un cantone dell'Ecuador che si trova nella Provincia di Manab\u00ed.\nIl capoluogo del cantone \u00e8 Bah\u00eda de Car\u00e1quez."}
{"id": "3285693", "revid": "205250", "url": "https://it.wikipedia.org/wiki?curid=3285693", "title": "Mar\u00eda Ad\u00e1nez", "text": ""}
{"id": "3285694", "revid": "278015", "url": "https://it.wikipedia.org/wiki?curid=3285694", "title": "Carlos De Grunembergh", "text": ""}
{"id": "3285695", "revid": "110157", "url": "https://it.wikipedia.org/wiki?curid=3285695", "title": "Cantone di Tosagua", "text": "Il Cantone di Tosagua \u00e8 un cantone dell'Ecuador che si trova nella Provincia di Manab\u00ed.\nIl capoluogo del cantone \u00e8 Tosagua."}
{"id": "3285697", "revid": "1442080", "url": "https://it.wikipedia.org/wiki?curid=3285697", "title": "Grand Prix de Tennis de Toulouse 1988 - Singolare", "text": "Il singolare del torneo di tennis Grand Prix de Tennis de Toulouse 1988, facente parte della categoria Grand Prix, ha avuto come vincitore Jimmy Connors che ha battuto in finale Andrej \u010cesnokov 6-2, 6-0."}
{"id": "3285698", "revid": "278015", "url": "https://it.wikipedia.org/wiki?curid=3285698", "title": "Carlos de Grunembergh", "text": ""}
{"id": "3285700", "revid": "1516087", "url": "https://it.wikipedia.org/wiki?curid=3285700", "title": "Bandiere dello Stato italiano", "text": "Di seguito sono elencate tutte le bandiere istituzionali e militari degli Stati risorgimentali, del Regno d'Italia, della Repubblica Sociale Italiana e della Repubblica Italiana.\nBandiere napoleoniche.\nDi seguito le bandiere di:\nLa Restaurazione.\nCon la rioccupazione austriaca, completata nel 1814 dal Bellegarde ai danni di Eugenio di Beauharnais, il tricolore italiano venne del tutto abbandonato, quale simbolo del trascorso regime napoleonico. Con esso, infatti, certamente si identificava. Cos\u00ec, il primo segnale pubblico delle intenzioni austriache di dissolvere l'esercito del Regno d'Italia consistette nel divieto, impartito dal Bellegarde il 13 giugno 1814, di indossare coccarde tricolori, evidentemente assai diffuse.\nCon certezza Francesco II e Bellegarde erano piuttosto convinti che non fossero, nel frattempo, maturati altri legami. Nonostante una prima, assai pavida, riapparizione, nei moti dell'Emilia e della Romagna del 1831.\nIl Risorgimento.\nBandiere dei moti del 1830-1831.\nDi seguito le bandiere di:\nBandiere quarantottine.\nAbbandonato per un'intera generazione, quasi d'improvviso il tricolore ricomparve un po' dappertutto in Italia, grossomodo a partire dalla fine del 1847. Nel Ducato di Lucca, ad esempio, esso riapparve una prima volta ai primi di settembre in mano a manifestanti che richiedevano al duca Carlo Lodovico di Borbone la concessione della Guardia Civica. Alcuni giorni pi\u00f9 tardi il tricolore fu utilizzato nel Granducato di Toscana dai giovani della comunit\u00e0 israelitica di Livorno, poi anche a Firenze, dove comparve il 12 settembre accanto alla bandiera rossa e bianca del Granducato.\nSemplicemente, esso veniva riconosciuto quale \u00abla bandiera nazionale italiana\u00bb e i suoi colori erano \u00abquei colori pi\u00f9 simpatici al Popolo sotto i quali gi\u00e0 combattono i nostri in Lombardia\u00bb, come recita una petizione datata 17 aprile 1848 e sottoposta dalla guardia civica livornese in procinto di partire per il fronte.\nDa l\u00ec in avanti fu un diluvio, seppur nella diversit\u00e0 delle fogge e degli stemmi distintivi: Milano combatt\u00e9 con esso le cinque giornate dal 18 marzo, Pio IX lo adott\u00f2 il 18 marzo, Venezia il 22 marzo, Ferdinando II il 3 aprile (e sino al 19 maggio, poco oltre il colpo di Stato), Parma il 9 aprile, il Granducato di Toscana il 17 aprile, il Regno di Sardegna il 23 marzo, giusto il primo giorno della prima guerra di indipendenza. Al passaggio del Ticino Carlo Alberto lo consegnava ai reparti, mentre un proclama rivolto ai popoli del Lombardo-Veneto spiegava:\nDue tappezzieri realizzarono 70 vessilli con dimensioni da fanteria. I reparti che non ricevettero in tempo la nuova bandiera iniziarono la campagna del 1848 con la bandiera azzurra dei Savoia sulla quale venne applicato un nastro tricolore.\nDi seguito le bandiere di:\nBandiere dei governi provvisori della seconda guerra d'indipendenza e della spedizione dei Mille.\nDi seguito le bandiere di:\nL'Italia unita.\nIl Regno d'Italia.\nQuesta bandiera, la stessa in vigore nel Regno di Sardegna dal 1848 al 1861, divenne la bandiera del Regno d'Italia a partire dal 14 marzo 1861, sebbene una legge che ne definisse la forma ufficiale sia arrivata solo nel 1923. Con essa si sanc\u00ec che la \"Bandiera Nazionale\" era quella con lo stemma della Casa Savoia, mentre la \"Bandiera di Stato\" aveva lo stemma sormontato dalla Corona. Quest'ultima si utilizzava per residenze dei sovrani, sedi parlamentari, pubblici uffici e rappresentanze diplomatiche. La bandiera compariva anche nello Stemma del Regno d'Italia.\nLa Repubblica Sociale Italiana.\nLo Stato Nazionale Repubblicano, nato il 23 settembre 1943 ebbe una bandiera di fatto nel Tricolore italiano, che venne utilizzata fino al 30 novembre 1943, quando, il 1\u00ba dicembre 1943 furono ufficializzate la bandiera nazionale e la bandiera di combattimento per le Forze armate del nuovo Stato denominato Repubblica Sociale Italiana.\nLa bandiera di combattimento delle Forze armate della Repubblica Sociale Italiana fu cambiata il 6 maggio 1944.\nLa bandiera nazionale fu ammainata definitivamente il 25 aprile 1945, con lo scioglimento dal giuramento per militari e civili, quale ultimo atto del governo di Benito Mussolini, mentre la bandiera di combattimento fu ammainata ufficialmente il 3 maggio 1945 con la Resa di Caserta. Rimase ancora sporadicamente in uso sino al 17 maggio 1945, quando cess\u00f2 le ostilit\u00e0 e si arrese l'ultimo reparto combattente della Repubblica Sociale Italiana, la Sezione di Artiglieria di Marina, dipendente dalla Batteria di Artiglieria di Marina della 1\u00aa Divisione Atlantica Fucilieri di Marina, a Saint Nazaire, base navale per sottomarini tedeschi sull'estuario della Loira (Francia) - altro posizionamento alternativo era la Fortezza del Vallo Atlantico \"Gironde M\u00fcndung S\u00fcd\" a Pointe de Grave sull'estuario della Gironda (Francia).\nL'aquila argentea fu il tradizionale simbolo dell'antica Repubblica romana mentre l'aquila aurea lo era dell'impero.\nIl fascio littorio dorato \u00e8 un antico simbolo romano che fu scelto da Benito Mussolini ad emblema ufficiale del fascismo. Il fascio intendeva rappresentare l'unit\u00e0 degli italiani (il fascio di verghe tenuto assieme), la libert\u00e0 e l'autorit\u00e0 intesa come potere legale (in origine il fascio littorio era usato come insegna dai magistrati aventi iuris dictio, ovvero aventi potere di presiedere i processi, giudicare i casi e emettere le sentenze).\nLa bandiera nazionale.\nLa bandiera nazionale della Repubblica Sociale Italiana fu ufficializzata da tre atti pubblici:\nLa bandiera di combattimento.\nLe bandiere di combattimento delle Forze Armate della Repubblica Sociale Italiana furono ufficializzate da tre atti pubblici:\nLa Repubblica Italiana.\nDopo la fine della seconda guerra mondiale e la proclamazione della Repubblica Italiana in seguito al referendum istituzionale del 1946, la bandiera italiana perde lo stemma di Casa Savoia e assume la foggia odierna. L'importanza di questo passaggio \u00e8 testimoniata dall'inserimento nella Costituzione di un articolo - il - compreso tra i principi fondamentali ad essa dedicato: \u00abLa bandiera della Repubblica \u00e8 il tricolore italiano: verde, bianco e rosso, a tre bande verticali di eguali dimensioni\u00bb.\nAltre bandiere.\nInsegne del Capo dello Stato.\nInsegne reali.\nIl re del Regno di Sardegna prima e poi del Regno d'Italia aveva un suo proprio stendardo reale:\nInsegne presidenziali.\nIl presidente della Repubblica Italiana ha un suo proprio stendardo:\nInsegne delle alte cariche dello stato.\nCon la Circolare del 1\u00ba dicembre 1925, il Presidente del Consiglio dei ministri del Regno d'Italia, Benito Mussolini, dispose che il fascio littorio venisse collocato su tutti gli edifici ministeriali.\nSuccessivamente con il regio decreto 12 dicembre 1926, n. 2061 (pubblicato sulla Gazzetta Ufficiale del Regno d'Italia n. 288 del 15 dicembre 1926), convertito con la legge 9 giugno 1927, n. 928 (pubblicata sulla Gazzetta Ufficiale del Regno d'Italia n. 140 del 18 giugno 1927), il fascio littorio veniva dichiarato emblema dello Stato.\nUna prima volta nel 2001 e poi dal 17 luglio 2008, il presidente del Consiglio Silvio Berlusconi, ha adottato anche lo stendardo insegna personale della carica di presidente del Consiglio dei ministri della Repubblica Italiana:\nC'\u00e8 da notare, per\u00f2, che, proprio nella sua inaugurazione, lo stendardo insegna del presidente del Consiglio dei ministri fu esposto in maniera errata (Foto n. 1, n. 2): bandiera italiana, stendardo del presidente del Consiglio dei ministri e bandiera europea, anzich\u00e9 bandiera europea, bandiera italiana e stendardo del presidente del Consiglio dei ministri; lo stendardo, inoltre, doveva essere delle stesse dimensioni delle bandiere italiana ed europea.\nIl 23 aprile 2002 \u00e8 stata istituita, con decreto, la bandiera distintiva del ministro della Difesa, a firma dell'allora capo del dicastero Antonio Martino. La bandiera \u00e8 caratterizzata dai simboli delle quattro forze armate italiane (esercito, aeronautica, marina e carabinieri) con al centro la stella d'Italia.\nBandiere navali.\nSulle navi, imbarcazioni e natanti ci sono quattro tipi di bandiere, ognuna con un significato particolare:\nBandiera navale o di navigazione.\nLa bandiera navale, detta anche bandiera di navigazione, (), \u00e8 il simbolo, espresso in mare, della Patria e della sovranit\u00e0 e dell'autorit\u00e0 della Nazione di armamento del bastimento ed \u00e8 alzata, in navigazione, all'asta di poppa (per tutte le unit\u00e0 da diporto a motore), al picco dell'albero poppiero o alla sagola esterna dritta della crocetta principale dell'albero unico (per le unit\u00e0 militari e per le unit\u00e0 a vela con albero unico armato a sloop), ai due terzi della balumina della randa (per le unit\u00e0 a vela), sul picco o sull'albero poppiero (per le unit\u00e0 a vela fornite di picco o a pi\u00f9 alberi) mentre sull'asta all'estrema poppa solo all'ancora o all'ormeggio. Talvolta la \"bandiera navale\" viene alzata all'asta di poppa in occasione di cerimonie, oppure di ingresso o uscita dai porti (in particolare all'estero).\nIl primo Tricolore inalberato sul mare fu stabilito con il regio decreto del Regno di Sardegna del 15 aprile 1848, che cos\u00ec recitava:\nCon l'avvento della forma repubblicana, a seguito del referendum istituzionale, venne soppresso lo stemma sabaudo caricato nel drappo di bianco del tricolore, con il Decreto Legislativo del Presidente del Consiglio dei Ministri 19 giugno 1946, n. 1, che all'art. 8 cos\u00ec recitava:\nNel 1947 oltre alla bandiera nazionale vennero definite anche le bandiere usate dalla Marina Militare e della Marina mercantile: il Tricolore con uno stemma sulla banda bianca. Lo stemma fu introdotto per distinguere le navi italiane da quelle messicane dato che all'epoca il paese americano batteva una bandiera che era appunto un puro tricolore senza simboli. Il decreto legislativo del Capo provvisorio dello Stato 9 novembre 1947, n. 1305, cos\u00ec recita:\nDi questa \"bandiera navale\" ne esistono di tre tipi:\nDPR n. 90/2010 - Art. 289 Bandiera e distintivi\nBandiera di bompresso.\nLa bandiera di bompresso, in inglese \"navy jack\", (), \u00e8 quella che le navi da guerra in armamento, quando ci si trova in un porto o si sta uscendo o entrando in esso e quando sono all'ancora alla fonda in rada, alzano ad un'asta verticale all'estremit\u00e0 della prora (albero di bompresso) e si alza e si ammaina contemporaneamente \"bandiera navale e di navigazione\", \u00e8 issata in navigazione solo se la nave issa il gran pavese.\nDi questa \"bandiera di bompresso\" ne esistono di due tipi:\nFiamma.\nLa fiamma, detta anche pendente, (), \u00e8 il distintivo di Comando delle Navi da Guerra e segnala che la nave sulla quale sventola \u00e8 in servizio nella Marina del proprio governo ed \u00e8 alzata all'estremit\u00e0 della maestra o dell'albero unico della nave. Essa non viene mai ammainata, a differenza della \"bandiera navale di navigazione\", della \"bandiera di porto\" o della \"bandiera di bompresso\", ad eccezione di alcuni casi. Per tradizione la sua lunghezza varia a seconda delle miglia percorse dalla nave durante il periodo di comando del Comandante della Nave, al quale viene poi donata dall'equipaggio, al termine del suo periodo di comando:\nBandiera di combattimento.\nLa bandiera di combattimento, (), \u00e8 quella che le navi da guerra alzano in battaglia. Essa \u00e8 realizzata con tessuto di pregio e decorata con ricami, viene consegnata al Comandante dell'unit\u00e0 navale militare all'inizio della sua vita operativa con una cerimonia solenne. Durante l'intera vita di armamento dell'unit\u00e0 navale militare \u00e8 custodita a bordo con cura particolare presso l'alloggio del comandante o in alcuni casi presso la santa barbara. Al passaggio in riserva dell'unit\u00e0 navale militare la \"bandiera di combattimento\" passa in consegna al Sacrario delle bandiere."}
{"id": "3285701", "revid": "116638334", "url": "https://it.wikipedia.org/wiki?curid=3285701", "title": "Cantone di Veinticuatro de Mayo", "text": "Il Cantone di Veinticuatro de Mayo \u00e8 un cantone dell'Ecuador che si trova nella Provincia di Manab\u00ed.\nIl capoluogo del cantone \u00e8 Sucre."}
{"id": "3285706", "revid": "1442080", "url": "https://it.wikipedia.org/wiki?curid=3285706", "title": "Frankfurt Grand Prix 1988 - Singolare", "text": "Il singolare del torneo di tennis Frankfurt Grand Prix 1988, facente parte della categoria Grand Prix, ha avuto come vincitore Tim Mayotte che ha battuto in finale Leonardo Lavalle 4-6, 6-4, 6-3."}
{"id": "3285708", "revid": "113423316", "url": "https://it.wikipedia.org/wiki?curid=3285708", "title": "TMZ.com", "text": "TMZ.com \u00e8 un sito web di gossip lanciato l'8 novembre 2005. Si tratta di una collaborazione fra America Online (AOL) e Telepictures Productions, una divisione della Warner Bros., sino a che la Time Warner ha dismesso AOL nel 2009. In ogni caso, TMZ.com \u00e8 ancora affiliato con AOL News ed infatti ha il logo di AOL News logo apposto in alto a destra su ogni pagina del sito. Le lettere \"TMZ\" stanno per \"thirty-mile zone\" (\"zona di trenta miglia\"), in riferimento alla \"studio zone\" che copre una zona di 30 miglia (50\u00a0km) fra la West Beverly Boulevard e La Cienega Boulevard a Los Angeles, ed \u00e8 usualmente frequentata da VIP e celebrit\u00e0.\nIl direttore editoriale di TMZ \u00e8 Harvey Levin, un avvocato diventato giornalista, diventato esperto in legge per il canale televisivo KCBS-TV. Il sito dichiara di non pagare per servizi o interviste; bench\u00e9 lo stesso Levin abbia ammesso che a volte TMZ paga i propri informatori per le storie raccontate sul sito. Levin ha inoltre dichiarato che ogni storia raccontata sul sito \u00e8 ricercata e verificata con accuratezza. Il 10 settembre 2007 sono iniziate le trasmissioni del programma televisivo \"TMZ on TV\", di contenuto simile a quello del sito.\nSviluppo.\nTre mesi prima del lancio ufficiale di TMZ, America Online (AOL) aveva lasciato intendere che stava pianificando di lanciare un sito di notizie su Hollywood e incentrato sull'intrattenimento che sarebbe stato prodotto in collaborazione con Telepictures Productions e che aveva mostrato interesse nel lancio di un sito Web per concentrarsi principalmente sulle celebrit\u00e0. Al momento del lancio, AOL ha confermato che il sito sarebbe principalmente caratterizzato da pettegolezzi di Hollywood, tra cui interviste, foto e riprese video di celebrit\u00e0 e informazioni relative alle notizie del settore su film, programmi televisivi, ecc. Il sito \u00e8 stato descritto come \"uno sforzo per alimentare ulteriormente l'attuale ossessione americana per le celebrit\u00e0\". Mike Shields di MediaWeek.com ha scritto, \"il sito vanta anche una vasta collezione di foto e video di stelle archiviate\", che consente ai fan di \"tracciare le mutevoli linee e punti vita dei loro artisti preferiti nel corso degli anni\".\nRiconoscimenti.\nDal 2005, TMZ ha firmato Revlon, Chrysler, Hilton Hotels e New Line Cinema come inserzionisti charter sul loro sito web. Il \"New York Times\" ha citato TMZ come \"una delle iniziative online di maggior successo degli ultimi anni\". Nell'ottobre 2008, il \"New York Times\" ha riferito che TMZ, all'epoca, riceveva pi\u00f9 di 10 milioni di telespettatori ogni mese. Alexa.com ha classificato TMZ come il 505\u00b0 sito Web pi\u00f9 trafficato in tutto il mondo e come il 155\u00b0 sito Web pi\u00f9 trafficato negli Stati Uniti.\nLevin ha riconosciuto che TMZ ha trasmesso molteplici coperture degne di nota perch\u00e9 ha ritenuto che, mentre le storie sono vere, ha messo in dubbio come le fonti abbiano ottenuto le loro informazioni. Levin ha riconosciuto che TMZ paga fonti, ma sotto forma di una \"tassa di mancia\". Levin ha dichiarato che TMZ paga per le foto e per i \"suggerimenti\" o conduce storie, e ha difeso la posizione di TMZ affermando che le fonti e i suggerimenti sono verificati prima di essere utilizzati o segnalati.\nNel novembre 2009, le entrate di TMZ sono state rese pubbliche per la prima volta. Telepictures (da cui \u00e8 gestita la TMZ) ha dichiarato: \"Fatti salvi alcuni adeguamenti delle prestazioni e il rimborso delle spese, i ricavi sono suddivisi equamente tra le parti. Le Telepictures hanno ricevuto pagamenti per $6,2 milioni per i nove mesi conclusi 30 settembre 2009 e $12,7 milioni, $9,6 milioni e $3,0 milioni rispettivamente nel 2008, 2007 e 2006\". In base ai dati pubblicati, le entrate di TMZ per il 2008 sono state di $25,4 milioni e si prevede che avr\u00e0 un fatturato inferiore nell'anno 2009 con un fatturato di $12,4 milioni nei primi tre trimestri dell'anno, a differenza dell'anno precedente, che era compreso nell'intervallo di $15 milioni.\nIl 29 maggio 2012, il co-fondatore Jim Paratore \u00e8 morto di infarto durante un viaggio in bicicletta in Francia. Paratore era noto per il suo lavoro nella produzione televisiva, producendo diversi programmi diurni e sindacati, in particolare mentre era dirigente di Telepictures (che co-produce la serie televisiva sindacata compagna del sito web).\nGossip pi\u00f9 famosi.\nIl 28 luglio 2006, TMZ \u00e8 stato il primo a riferire che l'attore Mel Gibson era stato arrestato per guida in stato di ebbrezza. Oltre a rilasciare la storia, TMZ riport\u00f2 anche \"dettagli esclusivi\" sul caso poco dopo. Nel rapporto pubblicato da TMZ, conteneva il suo trasporto alla stazione e il tempo in custodia, citava una \"fonte anonima delle forze dell'ordine\", pubblicando quattro pagine di un rapporto di arresto scritto a mano, tramite un file PDF. TMZ afferm\u00f2 che i documenti che avevano pubblicato facevano parte del rapporto originale di otto pagine che era stato scritto dall'ufficiale di arresto, prima che l'agente fosse incaricato dai suoi superiori di omettere i dettagli infiammatori sui presunti commenti e comportamenti antiebraici di Gibson.\nIl 7 novembre 2006, TMZ \u00e8 stato il primo a riferire che la cantante Britney Spears aveva presentato una petizione per il divorzio dall'allora marito Kevin Federline.\nIl 3 maggio 2007, TMZ \u00e8 stata la prima a raccontare la storia e ad ottenere esclusivamente documenti, affermando che la socialite Paris Hilton sarebbe stata condannata a 45 giorni di carcere in quanto condannata per guida con patente sospesa dopo aver perso la patente per guida in stato di ebbrezza quattro mesi prima.\nIl 22 febbraio 2009, TMZ ha rilasciato quella che \u00e8 stata identificata come una foto di prove della polizia della cantante Rihanna dopo essere stata aggredita dall'ex partner Chris Brown. Poco dopo il rilascio della foto, il Dipartimento di Polizia di Los Angeles (LAPD) annunci\u00f2 che stava indagando sulla fuga e sulla possibile vendita della foto di Rihanna con una faccia tumefatta e che TMZ le aveva pubblicate perch\u00e9 la foto era stata considerata prova. TMZ ha affermato di aver ottenuto la foto legalmente, ma non da chi le avesse comprate.\nTMZ \u00e8 stata la prima a raccontare il rapporto sulla morte di Michael Jackson il 25 giugno 2009. Il rapporto \u00e8 stato trattato con cautela dalle fonti dei media mainstream a quel tempo, nonostante fosse citato su canali di notizie. Lo scoop di TMZ ha battuto le principali emittenti televisive di quasi 3 ore fino a quando anche la CNN ha confermato la storia. Parte di questo ritardo \u00e8 stata successivamente spiegata come \"standard di conferma pi\u00f9 severi\" degli altri punti vendita, ma Levin ha affermato, durante un'intervista con \"Huffington Post\", che TMZ, al momento della pubblicazione dell'argomento, ha verificato la storia e le fonti. \"Bene, prima che fosse annunciato ufficialmente. Lo sapevamo davvero in modo significativo prima ancora di quello che stava succedendo. Siamo stati positivi quando l'abbiamo pubblicato. Lo abbiamo postato quando eravamo al 100% sicuri.\" TMZ \u00e8 stato anche il primo a ricevere il rapporto del coroner del cantante l'8 febbraio 2010, dimostrando che il dosaggio di Propofol e la negligenza hanno ucciso la leggenda pop.\nTMZ \u00e8 stato il primo punto vendita a dare la notizia della morte di Brittany Murphy il 20 dicembre 2009.\nTMZ \u00e8 stato il primo a rilasciare una registrazione filmata di una deposizione di Justin Bieber sulla guardia del corpo di Bieber che avrebbe aggredito un fotografo e minacciato con una pistola. Questo video di deposizione, pubblicato in una serie di filmati pi\u00f9 brevi il 10 marzo 2014. Ogni video della serie ha ottenuto rispettivamente oltre un milione di visualizzazioni e, quando compilato da una terza parte, il video della deposizione su YouTube ha generato quasi sei milioni di visualizzazioni.\nLa TMZ \u00e8 stata la prima a riferire sulla conversazione privata di Donald Sterling, proprietario dei Los Angeles Clippers, con la sua fidanzata V. Stiviano il 25 aprile 2014, in cui Sterling avrebbe avuto un problema con la sua associazione con gli afroamericani. 4 giorni dopo, l'NBA ha licenziato Sterling e gli ha inflitto una multa di 2,5 milioni di dollari.\nIl 12 maggio 2014, TMZ ha acquisito le riprese della telecamera di sicurezza ed \u00e8 stata la prima a raccontare la storia di Solange Knowles che \u00e8 stata aggredita fisicamente dal marito di sua sorella Beyonc\u00e9, il rapper Jay-Z, in un ascensore allo Standard High Line di Manhattan, in seguito al Met Gala 2014. Il dipendente che ha venduto il filmato a TMZ (dopo essere stato messo all'asta per cinque giorni al miglior offerente e, secondo quanto riferito, venduto a $250.000 a TMZ) \u00e8 stato successivamente licenziato dal The Standard High Line per aver violato le politiche di sicurezza dell'hotel.\nTMZ \u00e8 stata la prima a rilasciare frammenti del controverso video musicale di Lady Gaga \"Do What U Want\", in particolare con R. Kelly e Terry Richardson, entrambi precedentemente accusati di violenza sessuale.\nIl 9 settembre 2014, TMZ ha pubblicato un video che mostrava Ray Rice che picchiava la sua fidanzata in un ascensore di Atlantic City. Rice \u00e8 stato rilasciato dai Baltimore Ravens e sospeso a tempo indeterminato dalla NFL.\nIl 7 luglio 2015, TMZ ha acquisito filmati che mostravano Ariana Grande che leccava ciambelle non acquistate e affermava \"Odio gli americani. Odio l'America. \u00c8 disgustosa\".\nIl 21 aprile 2016, TMZ \u00e8 stato il primo media a pubblicare le notizie sulla morte di Prince.\nIl 20 settembre 2016, TMZ \u00e8 stata la prima ad annunciare la rottura della supercoppia, Brad Pitt e Angelina Jolie, nota anche come \"Brangelina\".\nIl 22 settembre 2017, TMZ \u00e8 stata la prima a dare la notizia della gravidanza di Kylie Jenner con il fidanzato Travis Scott.\nIl 18 giugno 2018, TMZ \u00e8 stata la prima a segnalare la morte di XXXTentacion.\nIl 30 novembre 2018, TMZ ha pubblicato alcuni filmati di Kareem Hunt giocatore NFL dei Kansas City Chiefs che aggrediva con calci e pugni una donna in un hotel. Questo ha portato al licenziamento dalla squadra lo stesso giorno.\nIl 26 gennaio 2020, TMZ \u00e8 stata la prima ad annunciare il decesso di Kobe Bryant, ex cestista dell'NBA, avvenuto a causa di un incidente in elicottero a Calabasas.\nCritica.\nSin dal lancio di TMZ, il sito web ha affrontato critiche, che vanno dai tentativi di boicottaggio alle critiche sulla sua tattica giornalistica e sulla sua attenzione. \u00c8 stato criticato per l'uso di fotografie e video ottenuti dai paparazzi. Alcuni hanno messo in dubbio l'effetto che i fotografi aggressivi e invadenti hanno sulle celebrit\u00e0. Molti dei video sul sito mostrano, nel filmato, che i loro paparazzi inseguono le persone (principalmente celebrit\u00e0), con una pratica che \u00e8 stata definita pericolosa e \"inquietante\".\nEtica.\nDettagli sul suicidio.\nTMZ ha ricevuto notevoli critiche per la sua copertura di dettagli riguardanti le morti di celebrit\u00e0, in particolare i suicidi. Dopo la morte del frontman dei Linkin Park, Chester Bennington nel 2017, TMZ \u00e8 stata criticata per aver rivelato descrizioni dettagliate del suicidio, incluso il suo metodo e l'ambiente circostante. La vedova di Bennington, Talinda, ha risposto con critiche all'ufficio del coroner della contea di Los Angeles e a TMZ, concludendo una tirata su Twitter con l'hashtag \"#FuckyouTMZ\". Nel 2018, TMZ ha pubblicato di nuovo dettagli intimi del metodo suicida del DJ svedese Avicii, rivelandolo attraverso diverse fonti, alcune in disaccordo l'una con l'altra. La vedova di Chester Bennington ha reagito di nuovo sfavorevolmente, criticando TMZ e sollecitando le persone a \"Non fare clic sull'articolo di TMZ o su qualsiasi altro dei dettagli privati della morte di Avicii\".\nOmicidio di Andre Lowe.\nIl 16 gennaio 2013, Andre Lowe \u00e8 stato ucciso fuori da una discoteca di Hollywood. Un giornalista nelle vicinanze ha finito per girare l'attacco ed \u00e8 stato pubblicato sul sito Web senza il permesso della famiglia. Il 22 gennaio 2013, TMZ ha finito per eliminare il video dopo che oltre due dozzine di inserzionisti hanno revocato gli annunci per il sito Web a causa della campagna.\nInformazioni errate.\nJohn F. Kennedy.\nIn quello che The Smoking Gun chiamava \"un colossale pasticcio\", TMZ ha pubblicato sul loro sito web un'immagine \"esclusiva\" di un uomo che si presume fosse John F. Kennedy su una nave con diverse donne nude che avrebbero potuto \"cambiare la storia\", durante la sua campagna presidenziale. Pur avendo un esperto di Photoshop che proclamava l'immagine \"autentica\", in seguito fu scoperto che l'immagine non era affatto di Kennedy. Si \u00e8 scoperto che la foto faceva parte di un servizio fotografico di \"Playboy\" del novembre 1967, che \u00e8 stato successivamente confermato dai rappresentanti della rivista.\nLil Wayne.\nIl 15 marzo 2013, i membri dello staff di TMZ hanno affermato di aver appreso che il rapper Lil Wayne era in condizioni \"instabili\" dopo essere stato ricoverato in ospedale a seguito di un attacco e che il rapper trentenne era stato posto in coma indotto. Poco dopo la presentazione del rapporto, l'amico di Lil Wayne, Mack Maine ha risposto alle accuse di TMZ sul suo account Twitter affermando che Wayne era \"vivo e vegeto\". Maine ha anche aggiunto che le condizioni di Wayne non sono mai state cos\u00ec gravi e che Wayne non \u00e8 mai stato in coma. Poco dopo, il padre di Wayne dichiar\u00f2 sul suo account Twitter che Wayne era abbastanza sano da essere dimesso dall'ospedale. Circa un'ora dopo che questi messaggi furono fatti, lo stesso Wayne dichiar\u00f2 sul suo account Twitter che stava bene."}
{"id": "3285710", "revid": "298229", "url": "https://it.wikipedia.org/wiki?curid=3285710", "title": "Zhanna Tarnopolskaya", "text": ""}
{"id": "3285713", "revid": "599013", "url": "https://it.wikipedia.org/wiki?curid=3285713", "title": "Ad Lib", "text": ""}
{"id": "3285716", "revid": "287204", "url": "https://it.wikipedia.org/wiki?curid=3285716", "title": "Campionato mondiale di hockey su ghiaccio 1938", "text": "Il 12\u00ba Campionato mondiale di hockey su ghiaccio, valido anche come 23\u00ba campionato europeo di hockey su ghiaccio, si tenne nel periodo fra l'11 e il 20 febbraio 1938 nella citt\u00e0 di Praga, in Cecoslovacchia, cinque anni dopo il primo mondiale disputatosi nel paese nel 1933. Al via si presentarono quattordici squadre, e fece il proprio esordio internazionale la selezione della . Nella fase preliminare, composta da due gruppi da cinque squadre ed uno da quattro squadre, si qualificarono alla seconda fase le prime tre nazionali di ogni raggruppamento. Nella seconda fase, con tre gruppi da tre squadre, le prime di ciascun gruppo pi\u00f9 la miglior seconda si qualificarono alla fase ad eliminazione diretta, mentre le altre due seconde disputarono la finale per il quinto posto. Nonostante tutte e tre le seconde avessero gli stessi punti e la stessa differenza reti, il comitato organizzatore qualific\u00f2 la , in quanto uscita sconfitta ai supplementari contro i campioni del Canada.\nIl conquist\u00f2 il decimo titolo mondiale superando in finale la selezione del , comunque vincitrice del terzo campionato europeo di fila, mentre la medaglia di bronzo fu vinta dalla padrona di casa, la .\nCampionato europeo.\nIl torneo fu valido anche per il 23\u00ba campionato europeo e venne utilizzata la graduatoria finale del campionato mondiale per determinare le posizioni del torneo continentale; la vittoria and\u00f2 per la quarta volta, la terza consecutiva, al , giunto secondo nella classifica finale."}
{"id": "3285717", "revid": "1522738", "url": "https://it.wikipedia.org/wiki?curid=3285717", "title": "Padan Fain", "text": ""}
{"id": "3285719", "revid": "599013", "url": "https://it.wikipedia.org/wiki?curid=3285719", "title": "Paul Davis", "text": ""}
{"id": "3285720", "revid": "1543377", "url": "https://it.wikipedia.org/wiki?curid=3285720", "title": "Pirateria nello stretto di Malacca", "text": "La pirateria nello stretto di Malacca \u00e8 un fenomeno storico, risalente al XIV secolo e tuttora esistente, che mette a repentaglio il traffico navale mercantile attraverso l'omonimo braccio di mare lungo circa 900 chilometri. In tempi recenti le pattuglie coordinate delle forze dell'ordine di Indonesia, Malaysia e Singapore, insieme all'accresciuta presenza di compagnie di sicurezza privata a bordo delle navi, hanno provocato una netta riduzione della pirateria, secondo quanto riporta l'International Maritime Bureau (IMB).\nLa geografia dello stretto di Malacca rende la regione particolarmente suscettibile agli atti di pirateria. Era ed \u00e8 un importante passaggio tra Cina e India, da sempre intensamente battuto dalle rotte commerciali. Oggi \u00e8 luogo di transito delle rotte tra Europa, Canale di Suez, i paesi esportatori di petrolio del Golfo Persico e i porti dell'estremo oriente asiatico. Lo stretto \u00e8 angusto e contiene migliaia di isole e foci fluviali che ne fanno un luogo ideale perch\u00e9 i pirati possano nascondersi e sfuggire alla cattura.\nStoria.\nStoricamente la pirateria nello stretto di Malacca non era solo un'impresa lucrativa, ma anche un importante strumento politico. I governanti hanno fatto spesso affidamento sui pirati della regione per mantenerne il controllo. Un esempio fu il governo del sultano Parameswara, principe di Palembang nel XIV secolo. Fu attraverso la lealt\u00e0 al principe delle bande pirata costituite dalla popolazione Orang Laut che Parameswara resistette ai tentativi di espansione dei regnanti vicini e giunse a fondare il Sultanato di Malacca. Tra il XV ed il XIX secolo le acque malesi giocarono un ruolo cruciale nelle lotte per il potere in Indocina. Oltre alle potenze locali, tra gli antagonisti figurarono anche le potenze coloniali del Portogallo, dei Paesi Bassi e dell'Impero Britannico. I fondali dello stretto di Malacca e del Mar Cinese Meridionale sono oggi il cimitero di numerosi relitti di navi perdute per via delle tempeste, degli arrembaggi pirata, delle battaglie e degli errori di navigazione.\n\u00c8 con l'arrivo dei colonizzatori europei, interessati al controllo del commercio delle spezie, tra il XVIII ed il XIX secolo che il fenomeno della pirateria vede un aumento. Secondo Charles Corn, autore di \"The Scents of Eden: A Narrative of the Spice Trade\" (\"I profumi dell'Eden: Una storia del commercio delle spezie\"):\nL'aumentato traffico mercantile attraverso lo stretto e la povert\u00e0 delle popolazioni locali spinsero molte persone a darsi alla pirateria, che a volte assunse anche la forma di una resistenza politica al colonialismo. Gli equipaggi pirata spesso erano composti da gente Lanun, nativa delle zone costiere della regione, ma vi erano anche pirati cinesi Han espulsi dalla Cina della dinastia Qing.\nTra il 1813 e il 1823 la pirateria fu combattuta, con parziale efficacia, dal sultano del Brunei Kanzul Alam e dal capitano britannico Robert C. Graham. Nel 1830, le potenze coloniali inglesi e olandesi presenti nella regione si allearono contro le forze pirata. Tracciarono lungo lo stretto la linea di demarcazione anglo-olandese impegnandosi a combattere la pirateria ciascuno sul proprio lato della linea. Gli aumentati controlli e la superiore tecnologia di navigazione dei mezzi coloniali, unita a migliorate stabilit\u00e0 politica e condizioni economiche, portarono nel giro di circa quarant'anni ad una riduzione del fenomeno piratesco. Grande ruolo nel debellare la minaccia fu quello del Raja Bianco James Brooke. La linea di demarcazione oggi \u00e8 divenuta il confine marittimo tra Malaysia e Indonesia nello stretto.\nPirateria contemporanea.\nL'International Maritime Bureau (IMB) riferisce nel 2006 che gli attacchi pirata nel mondo sono calati per il terzo anno consecutivo. Nel 2006 sono stati registrati 239 arrembaggi, contro il 276 dell'anno precedente. Un andamento analogo si \u00e8 registrato nello stretto di Malacca, dove gli attacchi sono scesi dai 79 del 2005 ai 50 del 2006. Ci\u00f2 nonostante, nel 2004 lo stretto era il teatro del 40% degli episodi di pirateria nel mondo. Nell'ottobre 2007 l'IMB riporta che l'Indonesia ha continuato ad essere la nazione pi\u00f9 soggetta ad azioni pirata, con 37 attacchi dal gennaio precedente, anche se il dato \u00e8 in miglioramento se confrontato con gli stessi nove mesi dell'anno precedente.\nOltre a pattuglie navali ed aeree, la lotta alla pirateria richiede un investimento tecnologico. Ad esempio, il report del 2006 dell'IMB riferisce che dal luglio 2004 le navi con stazza superiore alle 500 tonnellate devono dotarsi di sistemi di allarme a bordo che includano sistemi di localizzazione della nave in tempo reale. Inoltre, la federazione degli armatori asiatici (\"Federation of Asian Shipowners' Associations\" - \"Fasa\") ha varato un database che fornisce informazioni aggiornate sugli episodi di pirateria conosciuti come parte di un accordo tra 14 diversi stati. Secondo la segreteria permanente del ministero dei trasporti di Singapore:\nEpisodi di pirateria particolarmente violenti possono assurgere alla ribalta dei mass-media, tuttavia l'impatto economico diretto \u00e8 limitato se paragonato al volume dei commerci globali dell'area. Generalmente, il bottino dei pirati si limita al contenuto delle stive, a parti delle macchine e al denaro e ai beni personali degli equipaggi. \u00c8 invece consistente l'impatto indiretto, soprattutto quello dovuto ai costi aggiunti della sicurezza e all'aumento dei premi assicurativi.\nUn esempio fu dato dai Lloyds di Londra che, sottolineandone la cattiva reputazione negli anni pi\u00f9 recenti, dichiararono lo stretto un'area ad alto rischio aumentando i premi di un ulteriore 1% del valore del carico, decisione rientrata dopo che Singapore e Indonesia misero in campo le loro pattuglie marittime e aeree.\nGli attacchi pirata non hanno fermato le circa 50.000 navi che annualmente solcano le acque dello stretto e che rappresentano il 40% circa del traffico mercantile globale. Lo stretto di Malacca continua ad essere la rotta pi\u00f9 importante delle petroliere in viaggio dal Medio Oriente ai mercati dell'Asia orientale.\nSecondo l'IMB, la maggioranza dei pirati contemporanei \u00e8 di origine indonesiana, anche perch\u00e9 la marina indonesiana tra quelle della regione \u00e8 la meno attrezzata per contrastare la pirateria. I pirati moderni possono ricadere essenzialmente in tre categorie: pirati in cerca di profitto facile, pirati affiliati al crimine organizzato o pirati associati con organizzazioni terroristiche, secessionistiche o politicamente motivate.\nI primi sono generalmente criminali per opportunit\u00e0. Cercano bersagli facili e rapinano le navi e gli equipaggi. Quelli appartenenti a reti organizzate attaccano con maggiore pianificazione e organizzazione e mirano a grandi cargo e al sequestro degli equipaggi per estorsione. Le organizzazioni pirata legate a gruppi terroristici hanno un modo di operare simile, ma le loro azioni sono finalizzate al finanziamento delle attivit\u00e0 terroristiche e alla possibilit\u00e0 di fare interventi politici.\nCollaborazione multinazionale.\nNel 2004 Indonesia, Malesia e Singapore, le tre nazioni della regione, hanno aumentato gli sforzi per pattugliare lo stretto. Mentre Singapore invoca l'aiuto internazionale, Indonesia e Malesia si oppongono ad un intervento straniero. Il fenomeno \u00e8 particolarmente acuto in Indonesia, dove nel 2004 si sono verificati 93 dei 325 attacchi registrati nel mondo, contro 9 nelle acque della Malesia e 8 in quelle di Singapore.\nAlla pattuglia multinazionale si sono aggiunte nel 2006 la Marina e la Guardia Costiera dell'India. L'India sta anche realizzando una pattuglia di droni per monitorare il Mare delle Andamane, adiacente allo stretto di Malacca.\nDal 2009 la cooperazione intergovernativa ha drasticamente ridotto il fenomeno. Tuttavia, secondo l'esperta di pirateria Catherine Zara Raymond:"}
{"id": "3285721", "revid": "599013", "url": "https://it.wikipedia.org/wiki?curid=3285721", "title": "Andr\u00e9s Gimeno", "text": "Carriera.\nGimeno pass\u00f2 tra i professionisti nel 1960, l'anno in cui divenne il primo tennista spagnolo a vincere il Torneo God\u00f3. Nello stesso torneo arriv\u00f2 alla finale del doppio maschile insieme a Jos\u00e9 Luis Arilla ma vennero sconfitti dagli australiani Roy Emerson e Neale Fraser.\nNei tornei del Grande Slam raggiunse la prima finale agli Australian Open 1969 dove venne sconfitto in tre set da Rod Laver che in quella stagione vinse tutti e 4 i tornei dello Slam. Nel 1972 vince il Roland Garros battendo in finale il Francese Patrick Proisy e stabilendo il record di persona pi\u00f9 vecchia a vincere il torneo, all'et\u00e0 di 34 anni e 10 mesi. Nel doppio ottiene una finale agli US Open 1968 in coppia con Arthur Ashe, ma la coppia viene sconfitta da Bob Lutz e Stan Smith.\n\u00c8 stato inserito nella International Tennis Hall of Fame nel 2009."}
{"id": "3285724", "revid": "287204", "url": "https://it.wikipedia.org/wiki?curid=3285724", "title": "Andres Gimeno", "text": ""}
{"id": "3285728", "revid": "765341", "url": "https://it.wikipedia.org/wiki?curid=3285728", "title": "Rosa Calzecchi Onesti", "text": "Nota per le traduzioni, in prosa ritmica, dell'\"Iliade\" (1950) e dell'\"Odissea\" (1963), pubblicate dalla casa editrice Einaudi, tradusse anche l\"'Eneide\" (apparsa inizialmente a Milano presso l'Istituto Editoriale Italiano, poi ripresa da Einaudi), e numerosi altri testi dal greco antico e dal latino.\nBiografia.\nDi famiglia, per parte paterna, marchigiana (Monterubbiano), nacque a Milano da Maddalena de Filippi e Carlo Calzecchi Onesti, figlio a sua volta di Temistocle Calzecchi Onesti, professore di fisica, un cui ritrovato, il coesore (o \"coherer\"), fu utilizzato da Guglielmo Marconi per la sua radio.\nA Milano visse fino all'adolescenza e qui frequent\u00f2 il Liceo classico Giovanni Berchet, dove fu allieva del grecista Mario Untersteiner. Fin\u00ec le superiori al Liceo Galvani di Bologna, dove la famiglia aveva seguito il padre sovrintendente di Belle Arti. A Bologna frequent\u00f2 l'Universit\u00e0, laureandosi con Gino Funaioli nel giugno 1940 con una tesi \"Sulle varianti della tradizione manoscritta dell'Eneide\". Dopo aver iniziato a insegnare come supplente a Firenze, dove nel frattempo si era trasferita la famiglia, divenne docente di ruolo nel 1943 nel Liceo ginnasio Monti a Cesena, rimanendovi per dieci anni. Si trasfer\u00ec poi al Liceo ginnasio statale Giovanni Domenico Romagnosi di Parma, e poi allo stesso Berchet di Milano in cui era stata studentessa.\nImpegnata nell'ambito dell'associazionismo cattolico, fu a lungo dirigente dell'UCIIM (Unione Cattolica Italiana Insegnanti Medi) e membro del Consiglio Pastorale della Diocesi di Milano. Come rappresentante dell'UCIIM, partecip\u00f2 a progetti di riforma e sperimentazione scolastica, arrivando ad essere eletta, nel 1977, nel Consiglio Superiore della Pubblica Istruzione, e collaborando, in particolare, alla realizzazione di un biennio sperimentale della Provincia di Milano, in cui lei stessa insegn\u00f2 negli ultimi anni del suo lavoro nella scuola superiore. Dopo il 1982 fu docente di latino e greco biblico presso la Facolt\u00e0 teologica dell'Italia settentrionale.\nMor\u00ec nell'estate del 2011, novantacinquenne. \u00c8 sepolta a Monterubbiano.\nOpere principali.\nLe molte pubblicazioni di Rosa Calzecchi Onesti riguardano sia la sua attivit\u00e0 di traduttrice che il suo impegno didattico e la sua militanza cattolica, ma il lavoro che le ha dato maggior fama \u00e8 la traduzione dell\"'Iliade\", realizzata tra il 1948 e il 1950, in collaborazione con Cesare Pavese.\nPavese, nel suo interesse per antropologia e miti, voleva far pubblicare dall'editore Einaudi, di cui era collaboratore, una traduzione del poema omerico che rendesse il pi\u00f9 possibile il sapore del testo originale. Si era dapprima rivolto a Mario Untersteiner, di cui aveva letto e con cui aveva discusso la \"Fisiologia del mito\", e Untersteiner gli aveva proposto la sua ex studentessa, allora insegnante a Cesena. Le prove di traduzione della Calzecchi piacquero a Pavese e inizi\u00f2 cos\u00ec un lavoro che si protrasse per due anni, attraverso una fitta corrispondenza (i due non si incontrarono mai di persona), in cui ogni particolare della traduzione, dal ritmo del verso alla scelta di come tradurre gli epiteti, dalle strutture sintattiche alla disposizione delle parole, viene accuratamente discusso, attraverso una revisione di Pavese sul lavoro della traduttrice e le controproposte della Calzecchi, a cui lo scrittore lasci\u00f2 sempre la decisione ultima.\nQuando Pavese si uccise il lavoro era terminato ed era gi\u00e0 iniziata, con lo stesso metodo, la traduzione dell\"'Odissea\". Nella fase finale del carteggio in alcune lettere il discorso da entrambe le parti and\u00f2 al di l\u00e0 della traduzione, entrando in commenti sull'opera dello scrittore, in particolare il racconto \"La casa in collina\", in un punto della quale alla Calzecchi era parso di cogliere un rovello religioso dello scrittore. La risposta di Pavese, scritta poco prima del suo suicidio, venne resa pubblica dalla Calzecchi solo nel 1964, quando ne invi\u00f2 una fotocopia a Calvino, che stava curando la pubblicazione dell'epistolario di Pavese e di cui la Calzecchi aveva apprezzato e stimato \"La giornata d'uno scrutatore\".\nFra le altre pubblicazioni della Calzecchi, ci fu la traduzione dell\"'Eneide\", di parecchi anni posteriore a quelle omeriche, per via di una elaborazione piuttosto travagliata, ma che approd\u00f2 infine anch'essa alle edizioni Einaudi.\nAlla collaborazione con la Facolt\u00e0 teologica risalgono due manuali per iniziare un adulto alle lingue classiche: \"Leggo Marco e imparo il greco\" e \"Leggo Agostino e imparo il latino\".\nMerita ricordare anche alcune traduzioni di sant'Agostino: per le edizioni Corsia dei Servi, \"L'impegno del credere, via per comprendere\" (Milano 1963) e \"Regola per i servi di Dio\", maschile e femminile (1965 e 1966), per le Edizioni Patristiche, due opere minori: \"Matrimonio e verginit\u00e0\" e \"Fede operante\" (Vicenza, 1966 e 1968). Negli anni settanta Rosa Calzecchi Onesti diede alle stampe antologie di passi dei poemi omerici con Mursia nel 1970 (\"L'ira di Achille\") e con Marietti nel 1974 (\"L'uomo nel mondo omerico\").\nLa sua ultima traduzione fu quella del bizantino \"Inno akathistos alla Madre di Dio\" (Guaraldi, Rimini, 1995). In vecchiaia cur\u00f2, fra l'altro, la pubblicazione, con note e commenti, della dichiarazione conciliare sull'educazione cristiana: \"Gravissimum Educationis\" (Piemme, Casale Monferrato, 1989).\nFortuna critica.\nIn sede critica \u00e8 stato proposto un accostamento fra le versioni dei classici greci e latini curate da Rosa Calzecchi Onesti, da una parte, e la traduzione dell\"'Antologia di Spoon River\" curata da Fernanda Pivano, dall'altra. Secondo questa lettura, la Pivano e la Calzecchi Onesti, entrambe collaboratrici, e la Pivano anche allieva, di Cesare Pavese, avrebbero (per influenza di quest'ultimo) coniato con le loro versioni un linguaggio poetico \u00abdeliberatamente modernista\u00bb, basato su versi lunghi che, nell'accentazione, ricordano, talora, l'endecasillabo sciolto."}
{"id": "3285742", "revid": "1522738", "url": "https://it.wikipedia.org/wiki?curid=3285742", "title": "Segugi neri", "text": ""}
{"id": "3285748", "revid": "1305772", "url": "https://it.wikipedia.org/wiki?curid=3285748", "title": "Guilty Gear Petit", "text": " \u00e8 il primo videogioco della serie \"Guilty Gear\" ad essere pubblicato per console portatile. Il titolo, in cui i personaggi di \"Guilty Gear\" sono ritratti in versione super deformed, \u00e8 stato seguito da \"Guilty Gear Petit 2\". Il gioco \u00e8 stato pubblicato il 25 gennaio 2001 per WonderSwan Color esclusivamente in Giappone."}
{"id": "3285750", "revid": "110157", "url": "https://it.wikipedia.org/wiki?curid=3285750", "title": "Burton Swifts Football Club", "text": "Il Burton Swifts Football Club (1871-1901) era una societ\u00e0 calcistica di Burton upon Trent, in Inghilterra. Nel 1901 la societ\u00e0 \u00e8 stata fusa con il Burton Wanderers per dar vita al Burton United."}
{"id": "3285751", "revid": "767487", "url": "https://it.wikipedia.org/wiki?curid=3285751", "title": "Cantone di Santa Elena", "text": "Il cantone di Santa Elena \u00e8 un cantone dell'Ecuador che si trova nella provincia di Santa Elena.\nIl capoluogo del cantone \u00e8 Santa Elena."}
{"id": "3285752", "revid": "1766", "url": "https://it.wikipedia.org/wiki?curid=3285752", "title": "Burton Swifts F.C.", "text": ""}
{"id": "3285753", "revid": "102122817", "url": "https://it.wikipedia.org/wiki?curid=3285753", "title": "Patrick Fischer", "text": "Carriera.\nHa giocato nella Lega Nazionale A con le maglie dell'EV Zug, dell'HC Lugano e dell'HC Davos mentre nella National Hockey League ha giocato con la maglia dei Phoenix Coyotes. Dopo tre stagioni da assistente dal 2013 ricopre il ruolo di capo allenatore nella Lega Nazionale A per l'HC Lugano. Si \u00e8 guadagnato in poco tempo la fiducia della societ\u00e0 e dei tifosi, e alla fine della stagione regolare 2013/2014 viene nominato allenatore dell'anno.\n\u00c8 vegano.\nStatistiche.\n\"Statistiche aggiornate a ottobre 2013.\""}
{"id": "3285757", "revid": "118136", "url": "https://it.wikipedia.org/wiki?curid=3285757", "title": "Farina integrale", "text": ""}
{"id": "3285760", "revid": "1305772", "url": "https://it.wikipedia.org/wiki?curid=3285760", "title": "Evento meteorico del 6 giugno 2002", "text": "L'evento meteorico del 6 giugno 2002 \u00e8 stato un evento meteorico di rilevante potenza, come ne avvengono in media una decina all'anno nell'atmosfera della Terra, che a causa del particolare momento in cui \u00e8 accaduto ha ricevuto il suo momento di celebrit\u00e0.\nInformazioni sul fenomeno.\nL'evento meteorico \u00e8 accaduto il 6 giugno 2002 al di sopra del Mediterraneo orientale, tra Creta e la Libia, alle coordinate 34\u00b0 N, 21\u00b0 E, alle 04 H 28 M 20 S T.U. e ha sprigionato una potenza di 26 kt (chilotoni).\nRisonanza mediatica.\nLa sua notoriet\u00e0 \u00e8 dovuto al fatto che l'evento \u00e8 successo durante un periodo di forte tensione tra il Pakistan e l'India causata dalla questione del Kashmir. Si \u00e8 speculato molto su cosa sarebbe potuto succedere se l'evento, per molti versi simile all'esplosione di una bomba atomica, fosse accaduto al di sopra del Kashmir o di uno dei due Paesi, entrambi dotati di armamento nucleare: per alcuni un simile evento, se la sua natura non fosse stata immediatamente riconosciuta da entrambi i Paesi, avrebbe potuto scatenare un conflitto nucleare."}
{"id": "3285761", "revid": "1543377", "url": "https://it.wikipedia.org/wiki?curid=3285761", "title": "Frammentazione ambientale", "text": "La frammentazione ambientale o frammentazione degli habitat \u00e8 quel processo dinamico, solitamente di origine antropica, che divide un ambiente naturale in frammenti pi\u00f9 o meno disgiunti tra loro riducendone la superficie originaria. \u00c8 un processo che cresce su scala globale, legato all'aumento vertiginoso della popolazione umana che necessita di nuove terre da coltivare, di ampliare i centri urbani e le vie di comunicazione (Farina, 2001).\nLa scomparsa degli habitat e la frammentazione di quelli residui, costituiscono una delle principali minacce alla biodiversit\u00e0 (Hanski, 2005); entrambi i processi agiscono spesso in concerto e non sempre sono facilmente discriminabili l'uno dall'altro (Lindenmayer &amp; Fischer, 2006). Le conseguenze pi\u00f9 catastrofiche si registrano negli ambienti tropicali soprattutto perch\u00e9 le specie tropicali si adattano pi\u00f9 difficilmente ai cambiamenti ambientali rispetto alle specie di habitat dei climi temperati. Per fare un esempio, in Brasile, le attivit\u00e0 antropiche hanno distrutto il 95% dell'originaria foresta pluviale atlantica; in Australia occidentale, l'agricoltura ha ridotto a meno del 10% la vegetazione originaria (Yahner, 1988; Tscharntke et al., 2002). Simili perdite si verificano gi\u00e0 in tutto il mondo e interessano tutti i livelli della diversit\u00e0 biologica (Henle et al., 2004; WWF, 2004).\nL'ecomosaico e le sue componenti.\nNelle aree abitate da lungo tempo dall'uomo, la frammentazione ha creato paesaggi a mosaico e perci\u00f2 chiamati ecomosaici. Ad esempio un paesaggio forestale viene a essere scomposto in tre componenti: patches (cio\u00e8 i frammenti residui della foresta originaria), immersi in una matrice (di solito campi coltivati) e spesso separati anche da infrastrutture lineari (principalmente strade e ferrovie) o, al contrario, collegati da aree lineari come siepi, vegetazione ripariale dei fiumi, ecc. che potrebbero fungere da corridoi ecologici (Battisti, 2004).\nLe principali conseguenze della frammentazione sono quindi: scomparsa e\\o riduzione in superficie degli habitat, insularizzazione dei patch, generazione e aumento di superficie di tipologie ecosistemiche di origine antropogenica (matrice), aumento dei margini e dell'effetto margine (edge effect, si veda dopo) indotto dalla matrice antropica che separa i frammenti (Farina, 2001; Battisti, 2004).\nI patch hanno delle caratteristiche proprie geometriche (superficie, forma, perimetro, grado di isolamento tra gli stessi, collocazione nell'ecomosaico) e strutturali (qualit\u00e0 ambientale, dimensioni della core-area (si veda dopo)).\nSolitamente la matrice \u00e8 costituita da campi coltivati; \u00e8 un habitat creato dall'uomo e per molte specie rappresenta un ambiente ostile. La matrice pu\u00f2 dunque costituire una barriera, con un'impermeabilit\u00e0 che \u00e8 strettamente specie-specifica (Battisti, 2004). \nUn ulteriore effetto della matrice \u00e8 l'influenza sulla qualit\u00e0 ambientale dei patches attraverso un processo che \u00e8 detto \u201ceffetto margine\u201d (edge effect). Quando due tipologie ambientali differenti vengono a contatto (in questo caso matrice e patch), si crea un ambiente di transizione, detto ecotono (edge-area), che ha caratteristiche ecologiche diverse da quelle delle aree limitrofe. \u00c8 in quest'area di contatto che agisce l'effetto margine inducendo dei cambiamenti sul frammento boschivo: trasformazione della struttura vegetazionale, del microclima e della copertura del suolo, con ripercussioni sulle popolazioni animali. L'edge effect agisce solo nell'area marginale o mantello (edge-area) mentre all'interno (core-area) non ha effetti o li ha in misura minima, proporzionalmente con la superficie perimetrale (Sisk et al., 1997). \nAltre componenti importanti dell'ecomosaico sono gli elementi lineari che attraversano la matrice: i corridoi ecologici. L'eterogeneit\u00e0 delle caratteristiche dei corridoi ecologici li rende altamente specie-specifici: possono costituire habitat che facilitino i movimenti della fauna (relativamente alle caratteristiche eco-etologiche delle specie che possono utilizzarli) o la continuit\u00e0 dei processi ecologici nell'ecomosaico, o, d'altra parte, possono rappresentare elementi di disturbo (o anche delle vere e proprie barriere, in relazione alle caratteristiche delle specie) (per una classificazione pi\u00f9 dettagliata si veda Dobson et al., 1999; Debinski &amp; Holt, 2000); per fare un esempio, una siepe presente tra due boschi pu\u00f2 rappresentare un corridoio ecologico che fa da ponte per due popolazioni separate di topo selvatico (\"Apodemus sylvaticus\") mentre invece per una specie di dimensioni pi\u00f9 grandi con pi\u00f9 elevate capacit\u00e0 dispersive come il tasso (\"Meles meles\"), sar\u00e0 pi\u00f9 probabilmente ininfluente.\nConcetti di biogeografia insulare applicati all'ecologia del paesaggio.\nI frammenti di un ecomosaico si presentano come delle isole pi\u00f9 o meno separate tra loro da un ambiente (la matrice) che costituisce una barriera pi\u00f9 o meno efficace. In relazione alle analogie ecologiche e spaziali esistenti tra le isole geografiche e quelle ecologiche, queste ultime sono state trattate, soprattutto nei primi studi dell'ecologia del paesaggio, seguendo l'approccio della biogeografia insulare (Mac Arthur &amp; Wilson, 1967). La biogeografia insulare descrive i processi che regolano le relazioni tra il numero e le caratteristiche delle specie e il territorio insulare (Begon et al., 1989), sintetizzabili nelle seguenti previsioni:\n- le isole contengono un numero di specie minore di un territorio di terraferma;\n- il numero di specie aumenta con le dimensioni dell'isola;\n- le isole meno distanti dalla terraferma hanno un numero di specie maggiore.\nTuttavia, per alcuni autori, le differenze tra le isole geografiche ed ecologiche sono troppo grandi perch\u00e9 la Biogeografia Insulare possa essere applicata ai residui naturali della frammentazione (per esempio la matrice agricola non \u00e8 una barriera cos\u00ec insormontabile come lo \u00e8 il mare; le scale temporali sono molto diverse, ecc.) (Haila, 2002).\nEffetti della frammentazione degli habitat sulla biodiversit\u00e0.\nL'impatto della frammentazione degli habitat sulla biodiversit\u00e0 dipende da numerose variabili fra cui: la tipologia ambientale, la configurazione paesaggistica, il grado di connessione fra i patches, la distanza da altre tipologie ambientali, il tempo intercorso dall'inizio del processo (Farina, 2001).\nLa sensibilit\u00e0 di un animale alla frammentazione degli habitat \u00e8 generalmente correlata alla sua abilit\u00e0 a persistere in isole di habitat pi\u00f9 piccoli e a ri-colonizzare i frammenti muovendosi nell'ecomosaico. Queste abilit\u00e0 dipendono dalle caratteristiche morfologiche, ecologiche e comportamentali della specie (Swihart, 2003). I cambiamenti dell'ambiente indotti dalla frammentazione, sono spesso molto rapidi in relazione alle capacit\u00e0 adattative delle specie sensibili, e influenzano il comportamento e i movimenti di questi animali (Fahrig &amp; Merriam, 1994; Hanski, 1994). \nDi seguito sono riassunti i principali effetti della frammentazione degli habitat a livello di specie:\nTutti questi fattori influiscono sui movimenti degli individui, in particolar modo, gli ultimi tre, sulla dispersione. La dispersione ha un ruolo molto importante nei processi microevolutivi, poich\u00e9 \u00e8 determinante negli scambi genetici tra popolazioni differenti, evita l'inbreeding; nelle metapopolazioni i movimenti dispersivi sono fondamentali nel mantenimento delle stesse. La dispersione dipende dalle dinamiche demografiche della popolazione e interessa diversamente gli individui in base a sesso, et\u00e0, posizione sociale, fitness individuale. Le barriere avranno effetti, quindi, sulla struttura delle popolazioni delle specie sensibili. \nInoltre, gli effetti su molte componenti sia animali che vegetali sono molteplici e cumulativi, influenzando la loro presenza e abbondanza, con ripercussioni ecologiche che agiscono a livello di comunit\u00e0 e di ecosistema (Fahrig, 1997; Davies et al., 2001; Soul\u00e9 &amp; Orians, 2001).\nCome conseguenza della riduzione di habitat idoneo e dell'isolamento dei patches residui, le popolazioni possono ridursi ed estinguersi localmente (Wilcox &amp; Murphy, 1985); tuttavia, \u00e8 possibile che molte popolazioni di mammiferi in ambienti frammentati seguano una dinamica di metapopolazione, evitando cos\u00ec l'estinzione. Il rischio per le popolazioni fortemente ridotte e isolate, \u00e8 quello di essere pi\u00f9 vulnerabili all'estinzione perch\u00e9 sono esposte maggiormente a eventi stocastici di fluttuazione dei parametri demografici e ambientali (Goodman, 1987; Davies et al., 2001). \nNon tutte le specie sono sensibili alla frammentazione degli habitat (Fahrig, 1997). Quelle generaliste dotate di relativa plasticit\u00e0 ecologica possono risultare indifferenti o avvantaggiate; infatti, molte specie, riescono a sfruttare la matrice (ad esempio il capriolo, \"Capreolus capreolus\"). Inoltre, anche le specie legate ad ambienti ecotonali possono beneficiare dell'aumento del proprio habitat (edge-area)."}
{"id": "3285762", "revid": "1543377", "url": "https://it.wikipedia.org/wiki?curid=3285762", "title": "Cantone di Salinas", "text": "Il cantone di Salinas \u00e8 un cantone dell'Ecuador che si trova nella provincia di Santa Elena.\nIl capoluogo del cantone \u00e8 Salinas, divenuto un importante centro turistico grazie alle sue spiagge e ai numerosi locali di vita notturna che si affacciano sul lungomare, a pochi passi dalla spiaggia.\nDel cantone fanno parte anche le cittadine di Muey e Anconcito."}
{"id": "3285763", "revid": "118136", "url": "https://it.wikipedia.org/wiki?curid=3285763", "title": "Farina Maida", "text": ""}
{"id": "3285766", "revid": "287204", "url": "https://it.wikipedia.org/wiki?curid=3285766", "title": "Diaphus splendidus", "text": "Diaphus splendidus \u00e8 un pesce osseo appartenente alla famiglia Myctophidae.\nDistribuzione e habitat.\nQuesta specie \u00e8 diffusa nelle acque profonde di tutti gli oceani, nella zona compresa tra i due tropici.\nPredatori.\n\"D. splendidus\" \u00e8 preda abituale dei delfini \"Stenella attenuata\"."}
{"id": "3285775", "revid": "767487", "url": "https://it.wikipedia.org/wiki?curid=3285775", "title": "Cantone di La Libertad", "text": "Il cantone di La Libertad \u00e8 un cantone dell'Ecuador che si trova nella provincia di Santa Elena.\nIl capoluogo del cantone \u00e8 La Libertad."}
{"id": "3285782", "revid": "306856", "url": "https://it.wikipedia.org/wiki?curid=3285782", "title": "The Live Adventures of Mike Bloomfield and Al Kooper", "text": "The Live Adventures of Mike Bloomfield and Al Kooper della coppia Mike Bloomfield-Al Kooper si pu\u00f2 dire che sia il seguito\ndi \"Super Session\", in questo live che usc\u00ec nel 1969 su doppio vinile, per\u00f2 lo show si arricchisce di ospiti di spessore musicale quali\nPaul Simon, Carlos Santana, Elvin Bishop (gi\u00e0 nella Paul Butterfield Blues Band) e i non accreditati Steve Miller e Dave Brown.\nIl disco fu pubblicato dalla Columbia Records nel febbraio del 1969 e prodotto da Al Kooper.\nEspressione di una creativit\u00e0 stupenda, liberata senza i limiti di tempi e produzioni.\nLa ristampa su CD non contiene materiale inedito, nonostante 'The Live Adventures' fosse la sintesi di una serie di concerti (3 serate).\nBloomfield dopo la seconda serata entr\u00f2 in crisi e non volle pi\u00f9 suonare: fu sostituito alla chitarra solista da un giovanissimo Carlos Santana in versione blues.\nCopertina.\nLa copertina sul LP \u00e8 doppia e si apre a libro:"}
{"id": "3285784", "revid": "101407400", "url": "https://it.wikipedia.org/wiki?curid=3285784", "title": "MOS 6509", "text": "Il MOS 6509 era un microprocessore prodotto da MOS Technology come versione migliorata del popolare MOS 6502: rispetto a quest'ultimo aveva 4 pin aggiuntivi grazie ai quali era capace, ricorrendo alla tecnica nota come bank switching, di selezionare 16 differenti banchi di memoria da 64 kB l'uno, potendo indirizzare fino ad un massimo di 1 MB memoria. Anche se altri processori della famiglia MOS 65xx, come il MOS 7501, erano in grado di gestire il bank switching, questi lo facevano tramite una linea di I/O addizionale con cui selezionare il banco di memoria: il 6509 gestiva invece il cambio di banchi direttamente con il bus indirizzi.\nIl 6509 non si diffuse mai molto a causa della maggior complessit\u00e0 di programmazione del chip data dalla gestione del bank switching. Fu usato solamente nella poco diffusa linea di computer Commodore CBM-II."}
{"id": "3285787", "revid": "729019", "url": "https://it.wikipedia.org/wiki?curid=3285787", "title": "Fernand Gambiez", "text": "Ha combattuto nella seconda guerra mondiale, nella Prima Guerra d'Indocina e nella Guerra d'Algeria. Durante la Guerra d'Algeria \u00e8 stato Comandante in Capo dell'esercito francese in Algeria.\nBiografia.\nGambiez nacque a Lilla e si diplom\u00f2 alla \"\u00c9cole sp\u00e9ciale militaire de Saint-Cyr\" nel 1925. Serv\u00ec nella Legione Straniera in Marocco prima di studiare presso la Scuola di Guerra Superiore nel 1935. Fu capitano di compagnia durante la Battaglia di Francia. Nel dicembre del 1942 lasci\u00f2 la Francia occupata attraverso i Pirenei, fu catturato e imprigionato per cinque mesi in Spagna, ma riusc\u00ec infine a raggiungere l'Africa del Nord. Qui form\u00f2 e prese il comando del Primo \"Batallion de Choc\" destinato ad aiutare la Resistenza, col quale il 13 settembre del 1943 sbarc\u00f2 in Corsica e partecip\u00f2 alla sua liberazione, cos\u00ec come successivamente alla liberazione dell'isola d'Elba. Dopo alcune incursioni in Italia, partecip\u00f2 allo sbarco in Provenza nell'Agosto del 1944, e successivamente alla campagna di Germania, dove prese parte alle operazioni sul Reno e sul Danubio (Belfort, Masevaux e Colmar). Dopo la Seconda Guerra Mondiale, insegn\u00f2 all\"'\u00e9cole militaire\" di Saint-Maixent.\nGambiez fu a capo dello staff del comandante in capo Henri Navarre durante la Prima Guerra d'Indocina, inclusa la Battaglia di Dien Bien Phu, dove perse uno dei suoi figli.\nDal 1955 al 1957 fu comandante in Tunisia e nel 1958 fu promosso Generale di corpo d'armata. Venne nominato comandante del Corpo di Orano nel 1959, Ispettore Generale della Fanteria nel 1960 e infine comandante in capo dell'esercito francese in Algeria nel 1961. Fedele al governo francese e a de Gaulle, fu arrestato dai generali autori del putsch d'Algeri nell'aprile del 1961.\nSia in Indocina sia in Algeria cerc\u00f2 sempre di contrastare la guerriglia cercando di vincere i \"cuori e le menti\" della popolazione. Dopo il fallito putsch in Algeria, il generale Gambiez insieme ad altri collaboratori riscrisse il codice militare francese; una delle nuove norme prevedeva che un soldato avesse il diritto di rifiutarsi di punire prigionieri e civili \"con un trattamento crudele, tortura o minacce\". \nFu direttore della commissione di storia militare francese dal 1969 al 1989 ed eletto membro dell\"'Acad\u00e9mie des Sciences Morales et Politiques\" nel 1974.\nOnorificenze.\n1\u00e8re classe d'honneur della Legione Straniera nel 1954."}
{"id": "3285797", "revid": "105864115", "url": "https://it.wikipedia.org/wiki?curid=3285797", "title": "Fustigazione a Singapore", "text": "La fustigazione \u00e8 una forma di punizione corporale legale diffusa a Singapore. Pu\u00f2 essere suddivisa in diversi contesti: giudiziario, militare, scolastico, riformatorio e domestico/privato.\nDi questi, la fustigazione giudiziaria (per le quali Singapore \u00e8 noto), \u00e8 la pi\u00f9 severa. \u00c8 riservata ai criminali di sesso maschile di et\u00e0 inferiore ai cinquant'anni, per una vasta gamma di reati ai sensi del Codice penale. La fustigazione \u00e8 anche una forma legale di punizione per i delinquenti di sesso maschile membri delle \"Forze Armate di Singapore\" (SAF) amministrata nelle \"Caserme di detenzione delle SAF\".\nIn forma pi\u00f9 blanda, la fustigazione \u00e8 anche utilizzata in molte scuole di Singapore per punire i giovani di sesso maschile che si sono resi colpevoli di un grave reato.\nUna bacchetta molto pi\u00f9 piccola \u00e8 utilizzata dai genitori per punire i figli di entrambi i sessi. Questo metodo non \u00e8 illegale a Singapore.\nFustigazione giudiziaria.\nStoria.\nLa fustigazione come forma di punizione corporale legalmente sanzionata per i criminali condannati, \u00e8 stata introdotta a Singapore e in Malaysia (entrambi allora nell'ambito della Malesia britannica) durante il periodo coloniale britannico. \u00c8 stato ufficialmente codificato sotto il regolamento del \"IV Codice penale\" dello Stretto.\nIn quel periodo, i reati punibili con la fustigazione erano simili a quelli puniti con la sferza o la verga in Inghilterra e Galles, e comprendevano:\nLa fustigazione rimase in vigore nella costituzione dopo che la Malaysia proclam\u00f2 la sua indipendenza dall'Inghilterra e analogamente quando Singapore cess\u00f2 di far parte della Malaysia. La successiva legislazione approvata dal Parlamento di Singapore ha aumentato il numero minimo di colpi che un condannato pu\u00f2 ricevere ed il numero di reati che possono essere puniti con questo sistema.\nBasi legali.\nLe sezioni da 227 a 233 del Codice di Procedura Penale fissano le procedure riguardanti la fustigazione, incluso:\nQualunque criminale maschio, sia condannato o no alla fustigazione, pu\u00f2 essere fustigato anche in prigione, se non rispetta le regole del carcere.\nCrimini punibili con la fustigazione.\nLa legge di Singapore prevede la fustigazione per oltre 30 tipi di reato, inclusi il prendere qualcuno in ostaggio, rapina, rapina in banda con assassinio, uso di droga, vandalismo e insurrezione. La fustigazione \u00e8 anche una punizione obbligatoria in caso di stupro, traffico di droga, usura e per il supporto a stranieri che permangono nel Paese oltre il limite del visto di 90 giorni, una misura che funge da deterrente contro chi mantiene lavoratori immigrati clandestini. Contrariamente a quanto \u00e8 stato a volte dichiarato, l'uso e l'importazione di gomme da masticare \u00e8 soggetto solo a multe; non \u00e8 mai \u00e8 stato un reato punibile con la fustigazione.\nStatistiche.\nNel 1993 il numero di criminali fustigati \u00e8 stato 3244. Dal 2007 questo valore \u00e8 raddoppiato fino a 6404 criminali condannati alla fustigazione. Di queste condanne il 95% sono state effettivamente attuate.\nLa fustigazione ha luogo in parecchi istituti intorno a Singapore, degna di nota \u00e8 la prigione di Changi, ma anche il Centro di detenzione per minori in attesa di giudizio di Queenstown, dove fu fustigato Michael P. Fay nel 1994. La fustigazione \u00e8 somministrata anche nei Centri di disintossicazione dalla droga.\nLa frusta.\nLa frusta di rattan lunga 4 piedi (1.2 metri) e spessa mezzo pollice (1.27\u00a0cm) \u00e8 usata per le fustigazione giudiziarie e in prigione. La frusta usata in contesti militari e scolastici \u00e8 spessa la met\u00e0. La frusta \u00e8 immorbidita nell'acqua preventivamente per renderla pi\u00f9 flessibile e pesante, nonch\u00e9 per evitare che possa scheggiarsi e dunque ferire in modo improprio il condannato. Il dipartimento delle prigioni nega che le fruste siano inumidite in salamoia, ma afferma che vengono trattate con antisettici per prevenire infezioni. Una frusta pi\u00f9 leggera \u00e8 usata per i minori di 18 anni.\nProcedura di somministrazione.\nLa fustigazione in verit\u00e0 \u00e8 sempre una misura addizionale alla detenzione e mai una punizione a s\u00e9. \u00c8 somministrata in un'area distinta della prigione, fuori dalla vista del pubblico o di altri detenuti. Le persone presenti sono limitate al detenuto, le guardie carcerarie, i medici legali, il fustigatore e a volte alti ranghi della prigione a testimonianza dell'avvenuta fustigazione.\nIl condannato alla fustigazione non riceve un preavviso riguardo a quando subir\u00e0 la pena e riceve un avviso solo il giorno in cui la sua fustigazione \u00e8 stata programmata. Nella camera di fustigazione viene ordinato al detenuto di spogliarsi e il medico legale lo visita per appurare che sia idoneo alla pena, misurando la sua pressione sanguigna e altre condizioni di salute. Se il dottore d\u00e0 il via, il detenuto riceve la fustigazione, altrimenti, viene rimandato alla corte dove il suo tempo di detenzione sar\u00e0 aumentato. Un ufficiale della prigione definisce il numero di frustate che deve ricevere.\nIn seguito, il detenuto \u00e8 condotto a un'intelaiatura a forma di A (chiamata anche \"cavalletto di fustigazione\") dove i suoi polsi e le sue caviglie vengono saldamente legate all'intelaiatura con cinghie di cuoio: in questo modo assume una posizione piegata in avanti sul telaio ad angolo retto ai fianchi con il posteriore sporgente. Un'imbottitura protettiva viene posta in basso alla schiena per proteggere i reni e l'area della spina dorsale, cos\u00ec che solo il sedere viene esposto. Colui che deve somministrare le frustate si trova a fianco dell'intelaiatura e frusta il numero esatto di volte prescritte dalla sentenza, l'una a 10-15 secondi dall'altra. \u00c8 richiesto che metta tutta la sua forza nel farlo. Tutte le frustate sono somministrate in un'unica sessione, a meno che il medico non certifichi che il detenuto non \u00e8 in grado di riceverne altre; in tal caso il numero rimanente di colpi viene convertito in tempo di detenzione aggiuntivo.\nIl trattamento medico e i suoi effetti.\nGli effetti della fustigazione sono stati esagerati in alcuni racconti; ciononostante possono essere inflitti dei danni fisici, a seconda del numero di colpi. Michael P. Fay, che ha ricevuto 4 frustate, disse:\"C'era un po' di sangue, non esageriamo e non diciamo poche gocce o che il sangue scorresse a fiotti. Era una via di mezzo, come un naso sanguinante\". Ci potrebbe essere maggiore sanguinamento in caso di una fustigazione pi\u00f9 lunga.\nDopo la fustigazione, il detenuto viene staccato dall'intelaiatura e riceve cure mediche. Viene applicata una lozione antisettica (viola di genziana) e le ferite sono lasciate guarire. Se il numero di colpi \u00e8 molto maggiore, le natiche possono subire ferite a lungo termine. Chi \u00e8 stato fustigato non deve prestare il servizio militare se non l'ha gi\u00e0 fatto.\nLa fustigazione in prigione.\nSecondo la legge sulle prigioni, un sovrintendente pu\u00f2 condannare un detenuto a un massimo di 12 frustate per gravi reati commessi entro il carcere. Questa punizione pu\u00f2 essere imposta dopo una dovuta indagine da una mini-corte interna, durante la quale al prigioniero \u00e8 permesso di ascoltare le accuse a carico e di presentare una propria difesa. Il direttore della prigione deve approvare la punizione prima che venga messa in atto. \u00c8 somministrata allo stesso modo della fustigazione giudiziaria.\nAnche i detenuti in centri per la disintossicazione dalla droga possono essere fustigati allo stesso modo.\nNel 2008 la procedura \u00e8 stata rivista per introdurre una revisione di ogni caso di fustigazione da parte di una commissione esterna indipendente.\nLa fustigazione nei contesti militari.\nNelle Forze Armate di Singapore, una corte militare subordinata, o un ufficiale incaricato di curare la disciplina della caserma pu\u00f2 punire un militare con un massimo di 24 colpi di frusta (con un massimo di 12 colpi per reato, 10 nel caso di minore) per aver trasgredito determinate regole militari. In ogni caso la punizione deve essere confermata dal Consiglio delle Forze Armate prima di essere somministrata.\nL'et\u00e0 minima per essere fustigati \u00e8 di 16 anni (ora 16.5 de facto, dato che per entrare nelle Forze Armate \u00e8 necessario avere quest'et\u00e0).\nLa punizione militare \u00e8 meno severa della sua controparte civile e destinata a non lasciare tracce permanenti o eccessivo sanguinamento.\nIl colpevole indossa un indumento protettivo affinch\u00e9 le natiche non vengano ferite. La fustigazione \u00e8 usata perlopi\u00f9 contro giovani militari recalcitranti. La frusta usata \u00e8 larga 0.635\u00a0cm di diametro (1/4 di pollice), la met\u00e0 di una frusta usata in ambiente carcerario o come pena, per\u00f2 la lunghezza \u00e8 pressoch\u00e9 la medesima. \u00c8 la stessa usata nelle scuole. Ad ogni modo il colpevole viene ugualmente legato all'intelaiatura a forma di A come per la fustigazione giudiziaria.\nNon ci sono statistiche che possano riportare quanti militari siano stati frustati.\nFustigazione scolastica.\nLa fustigazione \u00e8 anche usata come forma di punizione corporale nella scuola primaria e soprattutto in quella secondaria, oltre che in uno o due college per mantenere la disciplina a scuola. \u00c8 applicabile solo agli studenti maschi: \u00e8 illegale fustigare ragazze. La punizione \u00e8 somministrata secondo le tradizionali linee-guida britanniche, tipicamente nella forma di predeterminati tagli sulla parte di pantaloni che copre il fondoschiena del ragazzo legato a una sedia o a un banco.\nIl Ministero dell'Istruzione incoraggia le scuole a punire i ragazzi per seri motivi, tra i quali risse, il fumare, l'imbrogliare, il bullismo, il vandalismo, la disobbedienza e il marinare la scuola. Gli studenti possono anche essere frustati per ripetuti casi di trasgressioni minori, come l'essere ripetutamente in ritardo per una consegna. La punizione pu\u00f2 essere decisa solo dal Preside o dal Vicepreside, o da un capo specificatamente designato al mantenimento della disciplina. Nella maggior parte delle scuole, la fustigazione avviene dopo la detenzione e prima della sospensione, nella gerarchia delle punizioni. Alcune scuole utilizzano un sistema di punti di demerito, raggiunti i quali un certo numero di punti, sono condannati alla fustigazione per un ampio numero di reati.\nSecondo le regole del Ministero, non dovrebbe eccedere il massimo di 6 colpi e possono essere colpiti solo le palme delle mani e le natiche usando una frusta di rattan lunga 4 piedi. Ad ogni modo, la maggior parte delle fustigazioni consiste di 3 o 4 colpi molto forti dati sulla parte dei pantaloni o di pantaloncini che copre il sedere.\nLe fustigazioni a scuola possono essere classificate in:\nLa fustigazione scolastica \u00e8 una cerimonia solenne e formale. Prima di essa, il preside di solito spiega alla classe il reato commesso. In seguito, un oggetto di protezione, come un libro o un raccoglitore, viene messo nella cintura dei pantaloni per proteggere la schiena da colpi sbagliati. Viene condotto verso un tavolo o una sedia dove viene legato con il sedere premuto in alto. In questa posizione il ragazzo verr\u00e0 fustigato sulle natiche, secondo il numero di colpi prescritti. Prover\u00e0 normali ferite superficiali e lividi per alcuni giorni dopo la punizione.\nCerte scuole hanno delle pratiche particolari per la fustigazione, come far cambiare il ragazzo in abiti da ginnastica prima della fustigazione. Altre richiedono di leggere in pubblico una lettera di scuse prima di ricevere i colpi.\nI ragazzi di ogni et\u00e0 dai 6 ai 19 anni possono essere frustati, ma la maggior parte delle fustigazioni avviene nelle scuole secondarie tra i 14 e i 16 anni. Le scuole raccomandano che gli studenti ricevano dei consulti psicologici prima o dopo la punizione.\nLe fustigazioni di routine non sono ovviamente pubblicizzate, perci\u00f2 i casi riportati dalla stampa sono solo rari.\nFustigazione genitoriale.\nLa fustigazione \u00e8 usata come forma di punizione a casa, sia per i maschi che per le femmine ed \u00e8 solitamente accordata dai loro genitori, essendo le trasgressioni pi\u00f9 comuni la disubbidienza e le bugie. Questa forma di punizione \u00e8 legale a Singapore, ma non particolarmente incoraggiata dalle autorit\u00e0 e i genitori possono essere accusati di abuso su minore in caso di ferite.\nLa frusta domestica di Singapore (per i bambini, da non confondere con quella giudiziaria) \u00e8 una sottile frusta di rattan di circa 65\u00a0cm con un manico di plastica alla fine, che pu\u00f2 avere una variet\u00e0 di colori. Sono disponibili nei negozi regionali che vendono articoli per la casa ed \u00e8 usata per disciplinare bambini e ragazzi a casa. Ogni frusta costa 50 centesimi di dollaro di Singapore, con le migliori vendite sotto il periodo degli esami.\nA volte i genitori usano altri strumenti come il manico di uno spolverino, fatti di rattan, righelli o anche appendini. Il bambino che si comporta male \u00e8 di solito colpito sulle cosce, sui polpacci, sulle natiche o sulle palme delle mani. Questo tipo di colpi lascia segni che svaniscono entro pochi giorni.\nSecondo un'indagine del Sunday Times di Singapore di gennaio 2009, su 100 genitori intervistati, 57 hanno risposto che la fustigazione \u00e8 una forma accettabile di punizione e che l'hanno provata sui loro figli.\nObiezioni alle punizioni corporali.\nAmnesty International ritiene la fustigazione giudiziaria di Singapore \"crudele, disumana o degradante\". Inoltre \u00e8 considerata contro l'Articolo Primo della Convenzione delle Nazioni Unite contro la Tortura, bench\u00e9 Singapore non l'abbia ratificata."}
{"id": "3285802", "revid": "37487082", "url": "https://it.wikipedia.org/wiki?curid=3285802", "title": "Barone della droga", "text": ""}
{"id": "3285807", "revid": "154893", "url": "https://it.wikipedia.org/wiki?curid=3285807", "title": "Gambiez", "text": ""}
{"id": "3285809", "revid": "110157", "url": "https://it.wikipedia.org/wiki?curid=3285809", "title": "Cantone di Guaranda", "text": "Il cantone di Guaranda \u00e8 un cantone dell'Ecuador che si trova nella provincia di Bol\u00edvar.\nIl capoluogo del cantone \u00e8 Guaranda."}
{"id": "3285811", "revid": "933835", "url": "https://it.wikipedia.org/wiki?curid=3285811", "title": "Horst Seehofer", "text": "Biografia.\nFiglio di Lorenz Seehofer (camionista e operaio edile) e di Grete Hausfrau, tre fratelli, \u00e8 cresciuto a Ingolstadt. Dopo la scuola secondaria, Seehofer ha iniziato a lavorare come impiegato statale nell'amministrazione locale di Ingolstadt. \nAlle elezioni statali del 2008, la CSU, che dal 1957 \u00e8 ininterrottamente alla guida della Baviera, aveva perso il 17% dei voti e la maggioranza assoluta nel parlamento regionale. Cos\u00ec, il Primo Ministro G\u00fcnther Beckstein ed il leader del partito, Erwin Huber, si sono dimessi entrambi dai rispettivi incarichi: Seehofer \u00e8 stato rapidamente proposto come successore nelle due cariche. Al congresso della CSU del 25 ottobre 2008 \u00e8 stato eletto nuovo presidente del partito con il 90% circa dei voti, ed il successivo 27 ottobre il Parlamento bavarese l'ha eletto nuovo Ministro presidente, con i voti determinanti del FPD: il suo \u00e8 il primo esecutivo di coalizione in Baviera dal 1962. La CSU diviene nello stato bavarese l'alleato critico della CDU di Angela Merkel, nell'ambito di una coalizione storica fra i due partiti che durava da 70 anni.\nIn accordo con l'articolo 57 della Costituzione Tedesca il presidente del Bundresrat Horst Seehofer \u00e8 designato sostituto capo dello Stato della Repubblica Federale Tedesca in concomitanza con le dimissioni del Presidente della Repubblica Christian Wulff, rassegnate il 17 febbraio 2012. Il 18 marzo ha lasciato il posto di presidente federale a Joachim Gauck.\nNel 2013 la CSU vince le elezioni.\nIl 14 marzo 2018 diviene Ministro dell'Interno nel Governo Merkel IV, lasciando l'incarico come presidente della Baviera a Markus S\u00f6der. Ha assunto immediatamente una posizione molto rigida nei confronti dell'immigrazione, inasprendo le regole. Il 4 luglio 2017 ha festeggiato per l'espulsione dal territorio tedesco verso l'Afganistan di 69 persone, ironizzando sulla circostanza che i 69 afghani avevano lasciato la Germania proprio nel suo 69\u00ba compleanno. Nei giorni successivi ha dovuto confermare che uno dei 69 rimpatriati, un ragazzo di 23 anni che aveva vissuto in Germania da quand'era quindicenne, si \u00e8 suicidato non appena arrivato in un centro d'accoglienza di Kabul. Nei giorni successivi si \u00e8 aperto un caso politico, in quanto i politici appartenenti a quasi tutti gli schieramenti, fatta eccezione per i sostenitori di Seehofer e i membri del partito di destra Alternative f\u00fcr Deutschland, ne hanno chiesto le dimissioni.\nIl 2 luglio 2018 ottiene da Angela Merkel un accordo che rivede radicalmente la politica migratoria della Germania, dopo l'apertura dei confini del 2015 che aveva permesso l'ingresso di circa un milione di profughi siriani nel paese. Seehofer ha il mandato di introdurre controlli e restrizioni lungo il confino con l'Austria, istituendo centri di transito temporanei, come quelli gi\u00e0 esistenti negli aeroporti, dai quali i richiedenti asilo possono essere respinti fino al confine, qualora il paese di provenienza sia concorde nel riaccoglierli.\nNel novembre 2018 comunica di lasciare la presidenza della CSU, pertanto dal 19 gennaio 2019 \u00e8 stato sostituito da Markus S\u00f6der.\nVita privata.\nSeehofer si \u00e8 sposato una prima volta con Christine Hildegard (dal 1974 al 1982) ed una seconda volta con Karin Seehofer nel 1985. Da questo secondo matrimonio tre i figli (Ulrike, Andreas, Susanne). Ha un'altra figlia nata nel 2007 da una relazione extraconiugale.\n\u00c8 cattolico romano e ha la residenza nel distretto di Ingolstadt Gerolfing."}
{"id": "3285817", "revid": "287204", "url": "https://it.wikipedia.org/wiki?curid=3285817", "title": "Datousaurus bashanensis", "text": "Il datousauro (Datousaurus bashanensis) \u00e8 un dinosauro erbivoro appartenente ai sauropodi. Visse nel Giurassico medio (Bathoniano/Calloviano, circa 170 milioni di anni fa) e i suoi resti fossili sono stati ritrovati in Cina.\nDescrizione.\nNoto per resti quasi completi, questo dinosauro aveva l'aspetto tipico di un sauropode: il corpo era grande e robusto, sorretto da arti colonnari, mentre il collo e la coda erano molto allungati. Tra i resti fossili \u00e8 stato rinvenuto anche un cranio, insolitamente grande e robusto, ma non \u00e8 chiaro se questo era in diretta associazione con il resto dello scheletro e pertanto potrebbe non appartenere a \"Datousaurus\". Il datousauro era un sauropode di notevoli dimensioni, in relazione ad altri sauropodi del Giurassico medio, e poteva superare la lunghezza di 15 metri.\nClassificazione.\n\"Datousaurus\" \u00e8 stato descritto per la prima volta nel 1984 da Dong e Tang, ed \u00e8 considerato un rappresentante piuttosto primitivo dei sauropodi. Originariamente \u00e8 stato ascritto alla famiglia dei cetiosauridi, in seguito rivelatasi parafiletica. Lo scheletro mostra un miscuglio di caratteristiche che fanno pensare ad altri sauropodi primitivi (ad esempio gli omeisauridi della Cina) e ad altri sauropodi pi\u00f9 specializzati (come i diplodocoidi). Il cranio rinvenuto, per\u00f2, non \u00e8 affatto simile a quello di un diplodocoide e \"Datousaurus\" potrebbe rappresentare una delle tante linee evolutive di sauropodi asiatici giurassici, le cui affinit\u00e0 non sono ancora ben chiare.\nSignificato del nome.\nIl nome \"Datousaurus\" \u00e8 basato su un gioco linguistico: la parola \"datou\", in lingua malese, significa infatti \"capo, condottiero\", mentre in cinese le parole \"da\" \"tou\" significano \"grande testa\" (in riferimento al grosso cranio rinvenuto). La versione cinese della parola \"qiulong\" (\"drago condottiero\") \u00e8 inoltre basata sulla parola malese datou. Quindi, \"Datousaurus\" avrebbe un doppio significato.\nPaleobiologia.\nDatousaurus \u00e8 stato ritrovato nella formazione Xiashaximiao, che ha restituito i resti di una moltitudine di dinosauri. Sembra che \"Datousaurus\" fosse molto pi\u00f9 raro rispetto ai sauropodi contemporanei \"Shunosaurus\" e \"Omeisaurus\", e probabilmente questo riflette un comportamento non gregario; potenziali predatori erano costituiti da \"Xuanhanosaurus\" e \"Gasosaurus\", mentre erano presenti altri erbivori come lo stegosauro \"Huayangosaurus\" e i piccoli ornitischi \"Hexinlusaurus\", \"Xiaosaurus\" e \"Agilisaurus\". \"Datousaurus\" e \"Shunosaurus\" erano animali molto simili, ma le vertebre pi\u00f9 allungate di \"Datousaurus\" davano a questo animale la possibilit\u00e0 di raggiungere il fogliame pi\u00f9 elevato; i denti, inoltre, erano maggiormente a forma di cucchiaio. Ci\u00f2 potrebbe significare che questi due dinosauri si nutrissero di differenti piante, o a differenti altezze. Questa strategia potrebbe aver ridotto la competizione tra i due generi. Una specializzazione simile, forse associata con strategie di nutrimento, si rinviene nei sauropodi diplodocidi."}
{"id": "3285819", "revid": "22356", "url": "https://it.wikipedia.org/wiki?curid=3285819", "title": "Datousaurus", "text": ""}
{"id": "3285823", "revid": "729019", "url": "https://it.wikipedia.org/wiki?curid=3285823", "title": "Castello di Isola Farnese", "text": "Il castello Farnese \u00e8 un castello medievale situato a Roma in zona Isola Farnese, edificato dalla famiglia Orsini nel XIII secolo e passato nel XVI secolo ai Farnese.\nStoria.\nIl palazzo baronale, risalente al Basso Medioevo, \u00e8 stato edificato all'interno del castello Farnese e deve la sua forma attuale al cardinale Alessandro Farnese.\nFu posseduto da:"}
{"id": "3285826", "revid": "599013", "url": "https://it.wikipedia.org/wiki?curid=3285826", "title": "Tokyo Indoor 1988 - Singolare", "text": "Il singolare del torneo di tennis Tokyo Indoor 1988, facente parte della categoria Grand Prix, ha avuto come vincitore Boris Becker che ha battuto in finale John Fitzgerald 7-6, 6-4."}
{"id": "3285827", "revid": "260676", "url": "https://it.wikipedia.org/wiki?curid=3285827", "title": "Prefetti della provincia di Salerno", "text": "Elenco dei prefetti della provincia di Salerno."}
{"id": "3285828", "revid": "110157", "url": "https://it.wikipedia.org/wiki?curid=3285828", "title": "Cantone di Caluma", "text": "Il cantone di Caluma \u00e8 un cantone dell'Ecuador che si trova nella provincia di Bol\u00edvar.\nIl capoluogo del cantone \u00e8 Caluma."}
{"id": "3285831", "revid": "110157", "url": "https://it.wikipedia.org/wiki?curid=3285831", "title": "Cantone di Chillanes", "text": "Il cantone di Chillanes \u00e8 un cantone dell'Ecuador che si trova nella provincia di Bol\u00edvar.\nIl capoluogo del cantone \u00e8 Chillanes."}
{"id": "3285834", "revid": "203463", "url": "https://it.wikipedia.org/wiki?curid=3285834", "title": "Vinnytsia", "text": ""}
{"id": "3285836", "revid": "125797348", "url": "https://it.wikipedia.org/wiki?curid=3285836", "title": "Puri (gastronomia)", "text": " \nIl puri, o poori (), \u00e8 un pane azimo indiano, consumato principalmente in India, Pakistan e Bangladesh come prima colazione, snack o pasto veloce. Viene inoltre servito solitamente assieme ad altri piatti vegetariani durante le funzioni cerimoniali e come parte dell'offerta agli Dei nel prasadam. La parola \"puri\" significa letteralmente \"pane\" e proviene dal sanscrito (p\u016brik\u0101).\nPreparazione.\nIl puri viene preparato tramite un impasto di farina Atta integrale e sale, steso poi tramite un mattarello e fritto in burro ghee o olio vegetale. In Pakistan e altre parti dell'India come il Bengala Occidentale e l'Uttar Pradesh, il puri \u00e8 solitamente preparato con farina maida anzich\u00e9 l\"'Atta\". Durante la frittura l'impasto si gonfia diventando leggermente sferico. Quando inizia a diventare di colore biondo dorato, viene rimosso e servito caldo.\nVarianti.\nLa variante pi\u00f9 nota del puri \u00e8 la \"bhatura\" (o \"bhatoora\") che \u00e8 almeno tre volte pi\u00f9 grande del puri e viene servita assieme al chana masala, un curry di ceci piccante. Viene inoltre utilizzato un diverso tipo di farina: mentre per il \"puri\" si utilizza farina integrale, per la \"bhatura\" si usa sempre la farina maida, che \u00e8 ne permette la lievitazione.\nAltre varianti molto popolari sono il luchi, consumato negli stati orientali come il Bengala Occidentale e Orissa, o il \"sev puri\", servito come snack per le strade assieme al chaat.\nConsumo.\nIl puri viene spesso accompagnato con varie salse, come il \"saagu\", o il \"masala di patate\" (\"alu palya\" nel Karnataka); ma anche dal dessert \"halva\", la \"korma\", il \"chana masala\" o una zuppa di lenticchie chiamata \"dal\". In alcune parti dell'India durante la celebrazione del P\u016bj\u0101, il puri viene servito come accompagnamento a vari piatti a base di verdure e al \"mistanno\", un dolce a base di riso, latte e zucchero."}
{"id": "3285838", "revid": "110157", "url": "https://it.wikipedia.org/wiki?curid=3285838", "title": "Cantone di Chimbo", "text": "Il cantone di Chimbo \u00e8 un cantone dell'Ecuador che si trova nella provincia di Bol\u00edvar.\nIl capoluogo del cantone \u00e8 Chimbo."}
{"id": "3285841", "revid": "110157", "url": "https://it.wikipedia.org/wiki?curid=3285841", "title": "Cantone di Echeand\u00eda", "text": "Il cantone di Echeand\u00eda \u00e8 un cantone dell'Ecuador che si trova nella provincia di Bol\u00edvar.\nIl capoluogo del cantone \u00e8 Echeand\u00eda."}
{"id": "3285843", "revid": "287204", "url": "https://it.wikipedia.org/wiki?curid=3285843", "title": "Isma'il Sidqi", "text": "Vita e carriera politica.\nNacque ad Alessandria come Ism\u0101\u02bf\u012bl Sadd\u012bq ma il suo nome fu cambiato dopo che esso acquist\u00f2 un significato negativo.\nSidq\u012b si diplom\u00f2 nel Coll\u00e8ge des Fr\u00e8res e nella Scuola Khediviale di Giurisprudenza, per operare in veste di Sostituto Procuratore Generale. Nel 1899 divenne Segretario amministrativo della Commissione municipale di Alessandria d'Egitto, servendovi fino al 1914, quando fu nominato ministro dell'Agricoltura e, pi\u00f9 avanti, ministro dei beni \"waqf\".\nNel 1915, Sidq\u012b si un\u00ec al partito Wafd e sub\u00ec la deportazione a Malta da parte delle autorit\u00e0 britanniche che occupavano il Paese, assieme al fondatore del partito Sa'd Zaghlul e ad altri due esponenti del Wafd.\nAl termine del conflitto mondiale, Sidq\u012b lasci\u00f2 il Wafd. Divenne ministro delle Finanze nel 1921 e nel 1922, nel medesimo anno in cui divenne ministro dell'Interno: carica reiterata dal 1924 al 1925. Dopo di che si ritir\u00f2 dalla vita politica.\nTorn\u00f2 per\u00f2 alla politica nel 1930, per servire in veste di Primo ministro dal giugno 1930 al settembre del 1933. Fu noto per essere un uomo forte e combatt\u00e9 con decisione il partito Wafd nel quale aveva inizialmente militato. Fu tra i politici egiziani di ogni orientamento che negoziarono il Trattato anglo-egiziano del 1936, che trasform\u00f2 l'Egitto (pur con vari limiti di sovranit\u00e0 per quanto riguardava le basi militari britanniche e la gestione del Canale di Suez in uno Stato formalmente indipendente e sovrano. \nNel 1938 Sidq\u012b si ritir\u00f2 di nuovo dalla politica, per ritornarvi per\u00f2 nel febbraio del 1946 in veste ancora di Primo ministro, con l'incarico di rivedere il Trattato anglo-egiziano. Dopo il fallimento dell'unificazione tra Egitto e Sudan sotto la sovranit\u00e0 egiziana, Sidq\u012b rassegn\u00f2 le proprie dimissioni l'8 dicembre del 1946 e gli succedette Mahmud al-Nuqrashi Pasci\u00e0."}
{"id": "3285844", "revid": "110157", "url": "https://it.wikipedia.org/wiki?curid=3285844", "title": "Cantone di Las Naves", "text": "Il cantone di Las Naves \u00e8 un cantone dell'Ecuador che si trova nella provincia di Bol\u00edvar.\nIl capoluogo del cantone \u00e8 Las Naves."}
{"id": "3285848", "revid": "1442080", "url": "https://it.wikipedia.org/wiki?curid=3285848", "title": "ATP San Paolo 1988 - Singolare", "text": "Il singolare del torneo di tennis ATP San Paolo 1988, facente parte della categoria Grand Prix, ha avuto come vincitore Jay Berger che ha battuto in finale Horacio de la Pe\u00f1a 6-4, 6-4."}
{"id": "3285849", "revid": "767487", "url": "https://it.wikipedia.org/wiki?curid=3285849", "title": "Cantone di San Miguel", "text": "Il cantone di San Miguel \u00e8 un cantone dell'Ecuador che si trova nella provincia di Bol\u00edvar.\nIl capoluogo del cantone \u00e8 San Miguel."}
{"id": "3285856", "revid": "151034", "url": "https://it.wikipedia.org/wiki?curid=3285856", "title": "Compianto sul Cristo morto (Moretto Washington)", "text": "Il Compianto sul Cristo morto \u00e8 un dipinto a olio su tavola (175,8x98,5 cm) del Moretto, databile al 1526-1530 e conservato nella National Gallery of Art di Washington.\nRealizzato negli ultimi anni della giovinezza del pittore, presenta forti analogie con il pannello centrale del polittico della Deposizione di Paolo Caylina il Giovane, che il Moretto avrebbe preso a modello. Vi sono comunque notevoli differenze in campo cromatico, come colori pi\u00f9 limpidi e luminosi propri dell'artista. Alcuni elementi tratti dal polittico e qui riproposti torneranno pi\u00f9 volte nelle sue composizioni, anche in quelle tarde, facendo cos\u00ec di questo \"Compianto\" un'opera rilevante dal punto di vista formativo del Moretto.\nStoria.\nNon si conoscono notizie circa la collocazione originale e la committenza del dipinto, assente in tutta la letteratura artistica antica. Pietro Da Ponte, nel 1898, scrive che la tavola era stata in passato attribuita al pittore Cesare Magni, ma non si sa da dove trasse l'informazione. Il dipinto \u00e8 segnalato per la prima volta nella Collezione Egremont alla fine dell'Ottocento, dalla quale passa per acquisto, in data imprecisabile, alla Collezione Cook di Richmond upon Thames, dove gi\u00e0 si trovava un'altra opera del Moretto, la \"Madonna in trono col Bambino tra i santi Giacomo Maggiore e Girolamo\". Nel 1947 viene venduto alla Collezione Kress, che nel 1939 confluir\u00e0 nella nascente National Gallery of Art di Washington, dove si trova ancora oggi esposto.\nDescrizione.\nL'opera raffigura Ges\u00f9, ormai morto dopo essere stato crocifisso, tra la disperazione di santa Maria Maddalena, che gli sta ai piedi, Maria a sinistra e san Giovanni a destra. Quest'ultimo appoggia un piede sul sepolcro aperto, nel quale il corpo del Redentore sta per essere riposto. Sullo sfondo della scena si apre un ampio paesaggio collinare e ricco di vegetazione, in gran parte occultato a destra da un'alta parete rocciosa, immediatamente dietro san Giovanni. Il cielo \u00e8 ricoperto da vaporose nuvole e si rischiara verso l'orizzonte.\nStile.\nGi\u00e0 Pietro da Ponte, uno dei primi studiosi a parlare della tavola, afferma che \u00e8 \"un quadro notevole per grande espressione di malinconia nelle figure\". Tancred Borenius, nel 1913, ne individua la giusta collocazione cronologica, nella giovinezza del pittore, e individua la forte somiglianza tra questa \"Maria Maddalena\" e la donna ai piedi di Ges\u00f9 nella \"Cena in casa di Simone il fariseo\", opera invece molto tarda. Lo studioso mette inoltre in forte relazione l'impianto della scena con il medesimo soggetto raffigurato nel pannello centrale del polittico della Deposizione, ascrivibile a Paolo Caylina il Giovane e probabilmente coevo.\nLa questione su \"chi abbia copiato chi\" \u00e8 rimasta aperta a lungo ed \u00e8 stata chiarita solo nel 1965 da Gaetano Panazza dopo i restauri condotti sul polittico, che hanno messo in evidenza la tecnica e gli esatti colori. Secondo lo studioso, nell'opera di Caylina si rilevano numerosi elementi cromatici e luministici \"che ebbero grande peso nel Moretto, non solo giovanile\", osservando poi che \"\u00e8 anche visibile una dolcezza, una calma spenta negli atteggiamenti, negli sguardi, nei ritmi\" che il pittore dimostrer\u00e0 di assorbire notevolmente nella sua arte.\nCamillo Boselli, che analizza il dipinto nel 1954, sottolinea \"una luce pi\u00f9 moderna, pi\u00f9 limpida rispetto al modello da cui deriverebbe (il polittico), anche se questa limpidezza rincrudisce un po' troppo il senso tragico della scena. [...] Le figure si \"abbarbicano\" attorno al luminosissimo corpo del Cristo, mentre si agitano in superficie per creare anche attraverso dei segni grafici quel senso del dramma, che altrimenti perderebbe nella glaciale pietrificazione luminosa delle forme\".\nDi quest'opera sono state individuate almeno tre copie, due in collezioni private italiane e una nella pieve di San Giovanni Battista a Coccaglio, in provincia di Brescia."}
{"id": "3285861", "revid": "287204", "url": "https://it.wikipedia.org/wiki?curid=3285861", "title": "Mahmud al-Nuqrashi", "text": "Dopo alcuni incarichi di minor conto, fu nominato ministro delle Comunicazioni nel 1930. Serv\u00ec pi\u00f9 tardi come Primo ministro del suo Paese tra il 1945 e il 1946 e, ancora una volta, dal 1946 al 1948.\nNel corso del suo Premierato, l'Egitto entr\u00f2 a far parte dell'Organizzazione delle Nazioni Unite (ONU), fu istituita la Banca Industriale Egiziana, fu costituita la Societ\u00e0 Elettrica del Cairo e fu fondata l'Accademia Militare della Marina egiziana ad Alessandria.\nFu assassinato con cinque colpi di revolver da uno studente di Medicina, \u02bfAbd al-Maj\u012bd \u1e24asan, appartenente alla Fratellanza Musulmana, mentre era in carica."}
{"id": "3285866", "revid": "968255", "url": "https://it.wikipedia.org/wiki?curid=3285866", "title": "Heterophyes heterophyes", "text": "Heterophyes heterophyes \u00e8 una specie di trematoda della famiglia Heterophyidae. \u00c8 un parassita intestinale umano.\n\u00c8 diffuso in Africa, Asia minore, Corea, Cina, Giappone, Taiwan e Filippine.\nCiclo vitale.\nGli adulti vivono nell'intestino di mammiferi e uccelli. Le uova, espulse con le feci, si schiudono solo quando vengono ingerite da una lumaca (primo ospite intermedio) della specie \"Pirenella conica\" in Egitto o \"Cerithidia cingula\" in Giappone). All'interno della lumaca il miracidio diventa una sporociste che comincia a produrre redie. Le redie producono cercarie che escono dalla lumaca, nuotano verso la superficie dell'acqua e quindi cadono lentamente verso il fondo. Durante questa discesa entrano in contatto con un pesce (secondo ospite intermedio), ne penetrano l'epitelio e si annidano nel tessuto muscolare. L'ospite definitivo (uomo o animale) viene infettato mangiando pesce crudo o poco cotto.\nTrattamento.\nLa parassitosi viene trattata con praziquantel."}
{"id": "3285871", "revid": "1442080", "url": "https://it.wikipedia.org/wiki?curid=3285871", "title": "Wembley Championship 1988 - Singolare", "text": "Il singolare del torneo di tennis Wembley Championship 1988, facente parte della categoria Grand Prix, ha avuto come vincitore Jakob Hlasek che ha battuto in finale Jonas Svensson 6-7 3-6 6-4 6-0 7-5."}
{"id": "3285872", "revid": "73843", "url": "https://it.wikipedia.org/wiki?curid=3285872", "title": "Doppio Borgato", "text": "Il Doppio Borgato \u00e8 un particolare tipo di doppio pianoforte gran coda da concerto. \nConsiste di due pianoforti gran coda da concerto sovrapposti, dei quali uno \u00e8 azionato da una tradizionale tastiera ed il secondo tramite una pedaliera da 37 pedali, simile a quella dell'organo.\nProgettato e costruito da Luigi Borgato, \u00e8 stato brevettato nel 2000.\nComposizioni per Doppio Borgato.\nAppositamente per il Doppio Borgato sono state composte: "}
{"id": "3285873", "revid": "339392", "url": "https://it.wikipedia.org/wiki?curid=3285873", "title": "Morire tra le viole", "text": ""}
{"id": "3285891", "revid": "1451528", "url": "https://it.wikipedia.org/wiki?curid=3285891", "title": "Torrone tenero al cioccolato aquilano", "text": "Il torrone tenero al cioccolato aquilano, anche noto come torrone Nurzia, \u00e8 una particolare variet\u00e0 di torrone nocciolato, caratterizzato dalla presenza di cacao, miele e vaniglia nell'impasto e da una consistenza molto morbida della pasta.\nNato per intuizione del pasticcere Ulisse Nurzia e prodotto all'Aquila fin dal XIX secolo, \u00e8 considerato un'eccellenza italiana ed \u00e8 stato inserito, su proposta della Regione Abruzzo, nella lista dei prodotti agroalimentari tradizionali (P.A.T.) riconosciuti dal Ministero delle politiche agricole alimentari e forestali.\nStoria.\nL'invenzione del torrone tenero si attribuisce storicamente ad Ulisse Nurzia che coniug\u00f2 nella sua ricetta l'esperienza maturata a Parigi e nell'Italia settentrionale con le materie prime presenti nella valle dell'Aterno (nocciole e miele) e quelle commercializzate dalla ditta di famiglia (cacao svizzero).\nNel 1901 il prodotto esord\u00ec sul catalogo della pasticceria Fratelli Nurzia con il nome di \u00abtorrone vaniglia al cioccolato\u00bb, al prezzo di 5 lire al chilogrammo, ricevendo uno straordinario successo dovuto anche alla particolare cura dei \"d\u00e9pliant\" di presentazione, commissionati ai tipografi casertani di San Leucio, e del prezioso confezionamento, affidato invece ad artigiani milanesi. Il torrone tenero travalic\u00f2 cos\u00ec i confini regionali ricevendo numerosi premi nazionali e le lodi di papa Pio X. Nel 1910 Ulisse Nurzia deposit\u00f2 il marchio con il nome di \u00abtorrone Nurzia\u00bb.\nForti del successo ottenuto, i Nurzia tentarono di impiantare la produzione del torrone tenero anche a Milano ottenendo per\u00f2 un risultato deludente, dovuto probabilmente al clima ben pi\u00f9 umido di quello aquilano.\nNel secondo dopoguerra, l'attivit\u00e0 di Ulisse pass\u00f2 ai figli Tito, Ada e Ines; il primo, insieme ai figli Ulisse e Giovanni, ebbe in eredit\u00e0 il laboratorio e l'antico negozio in piazza del Duomo mentre ad Ada e Ines and\u00f2 la ricetta originaria e il marchio brevettato. I due rami familiari proseguirono indipendentemente la produzione del torrone morbido \u2014 con i nomi, rispettivamente, di Fratelli Nurzia e Sorelle Nurzia, tuttora esistenti \u2014 dando inizio alla cosiddetta \"guerra del Torrone\" che ebbe anche strascichi giudiziari. \nNel 1974 il torrone delle Sorelle Nurzia venne premiato dall'allora ministro Emilio Colombo in Campidoglio con il prestigioso Mercurio d'Oro.\nDescrizione.\nIl torrone tenero \u00e8 oggi prodotto esclusivamente nella conca aquilana in differenti varianti e per mano di pi\u00f9 industrie dolciarie, ed \u00e8 incluso nella lista del Ministero delle politiche agricole alimentari e forestali relativa ai prodotti agroalimentari tradizionali abruzzesi.\nSi differenzia vistosamente dal torrone classico (o \u00abdi Cremona\u00bb) per la presenza nell'impasto, oltre ad albume d'uovo, miele e zucchero, anche di cacao e vaniglia; essendo un torrone nocciolato, include anche le nocciole tostate. La caratteristica principale \u00e8 tuttavia la consistenza molto morbida della pasta, dovuta ad un tempo di cottura pi\u00f9 breve di quello classico e ad un ambiente meno umido di quello della valle del Po.\nViene commercializzato principalmente in stecche, con il torrone vero e proprio chiuso da due ostie; il formato standard \u00e8 la stecca singola da circa 200g mentre il formato doppio \u00e8 la stecca da 400g, inusuale nell'ambito dei torroni seppur molto comune in Abruzzo.\nMetodologia di lavorazione.\nLe materie prime utilizzate sono: nocciole, miele, zucchero, cacao, albume d'uovo, ostia, vanillina.\nIl processo produttivo prevede che l'impasto sia realizzato inizialmente con il miele ed il bianco d'uovo che vengono fatti cuocere insieme. Si aggiungono di seguito il cacao, lo zucchero e le nocciole tostate. L'impasto, ancora caldo viene posto in teglie di acciaio foderate di ostia e raffreddato per una notte. II giorno seguente viene tagliato in vari formati e quindi confezionato.\nIn origine, la lavorazione avveniva in una torroniera con vasca in rame; attualmente le torroniere utilizzate dalle industrie aquilane sono in acciaio. "}
{"id": "3285893", "revid": "767487", "url": "https://it.wikipedia.org/wiki?curid=3285893", "title": "Strana Officina (EP)", "text": "Strana Officina \u00e8 il primo EP omonimo del 1984."}
{"id": "3285898", "revid": "1318658", "url": "https://it.wikipedia.org/wiki?curid=3285898", "title": "Hawala", "text": "La \u1e25aw\u0101la (conosciuta anche come hundi) \u00e8 un sistema informale di trasferimento di valori basato sulle prestazioni e sull'onore di una vasta rete di mediatori, localizzati principalmente in Medio Oriente, Nord Africa, nel Corno d'Africa ed in Asia meridionale.\nOrigini.\nLa \"\u1e25aw\u0101la\" trae le sue origini dalla legge islamica tradizionale, ed \u00e8 gi\u00e0 menzionato nella giurisprudenza islamica dell'ottavo secolo. Pi\u00f9 tardi la \"\u1e25aw\u0101la\" medesima ha influenzato lo sviluppo del contratto di agenzia nel \"common law\", dell\"aval\" nel diritto civile francese e dell'avallo nella legge italiana. Il trasferimento del debito, che era \"non permesso nel diritto romano, ma divenne molto praticato nell'Europa medioevale, in particolare nelle transazioni commerciali\", divenne permesso in ragione della gran mole di \"transazioni condotte dalle citt\u00e0 italiane con il mondo musulmano nel Medioevo\". Il contratto di agenzia era sconosciuto al diritto romano, per cui nessun individuo poteva stipulare contratti vincolanti attraverso un proprio agente. Nel diritto romano, \"l'imprenditore in quanto tale era considerato parte del contratto ed occorreva un secondo contratto, tra l'agente e lo stesso imprenditore, onde trasferire a quest'ultimo i diritti e le obbligazioni derivanti dal contratto\". D'altro canto, la legge islamica ed il successivo \"common law\" \"non hanno avuto difficolt\u00e0 nell'accettare il contratto di agenzia come un istituto nel settore dei contratti e delle obbligazioni in generale\".\nSi ritiene che la \"\u1e25aw\u0101la\" sia sorta per finanziare il commercio a lunga distanza nei principali centri di commercio emergenti nei primi anni del Medioevo. In Asia meridionale, sembra essersi sviluppata come vero e proprio strumento di mercato monetario, venendo rimpiazzato solo nel ventesimo secolo dai formali strumenti del sistema bancario. Oggi, la \"\u1e25aw\u0101la\" \u00e8 probabilmente usata soprattutto per le rimesse degli immigrati ai loro paesi d'origine.\nCome funziona la \"\u1e25aw\u0101la\".\nIn varie varianti di base della \"\u1e25aw\u0101la\", il denaro viene trasferito attraverso una rete di mediatori \"\u1e25aw\u0101la\", o \"\u1e25aw\u0101ladar\". Un cliente avvicina un broker \"\u1e25aw\u0101la\" in una citt\u00e0, e gli consegna una somma da trasferire ad un destinatario che si trova in un'altra citt\u00e0, di solito straniera. Il broker \"\u1e25aw\u0101la\" chiama un suo omologo presente nella citt\u00e0 del destinatario, d\u00e0 delle disposizioni sui fondi (di solito, sottraendo una piccola commissione), e promette di saldare il debito in una data successiva.\nL'unica caratteristica del sistema \u00e8 che tra i broker non vengono scambiati strumenti cambiari; le transazioni sono basate unicamente sull'onore. Dato che il sistema non dipende dall'applicabilit\u00e0 giuridica dei crediti, lo stesso pu\u00f2 funzionare anche in assenza di un sistema legale e giuridico. Sono prodotte informali registrazioni delle transazioni individuali, ed \u00e8 tenuto un conteggio dell'importo dovuto da un broker ad un altro. Il pagamento del debito tra i broker pu\u00f2 assumere diverse forme, non dovendo assumere necessariamente la forma di operazioni di cassa dirette.\nIn aggiunta alle commissioni, i profitti dei mediatori \"\u1e25aw\u0101la\" sono basati anche sul fatto che gli stessi bypassano i tassi ufficiali di cambio. Generalmente, i fondi entrano nel sistema con la valuta del paese di origine, e lo lasciano nella valuta del paese del destinatario. Cos\u00ec come i pagamenti avvengono senza alcuna operazione in valuta estera, per cui possono essere effettuati a tassi diversi dal cambio ufficiale.\nLa \"\u1e25aw\u0101la\" \u00e8 interessante per i clienti perch\u00e9 offre un trasferimento rapido e conveniente di fondi, di solito con una commissione di gran lunga inferiore a quella praticata dalle banche. I suoi vantaggi sono pi\u00f9 evidenti quando il paese ricevente applica regolamenti distorsivi del tasso di cambio (com'\u00e8 il caso di tipici paesi d'accoglienza, quali l'Egitto e il Pakistan) o quando il sistema bancario del paese di destinazione \u00e8 meno complesso (ad esempio a causa delle differenze nella legge in Afghanistan, Yemen, Somalia).\nInoltre, in alcune parti del mondo \u00e8 l'unica opzione per il legittimo trasferimento dei fondi, ed \u00e8 stato utilizzato anche da organizzazioni umanitarie in aree in cui \u00e8 l'istituto che assicura il miglior funzionamento.\nPer di pi\u00f9, i trasferimenti sono informali, e non regolamentati efficacemente dai governi, il che \u00e8 un grande vantaggio per i clienti alle prese con tasse, controlli valutari, immigrazione ed altre preoccupazioni. In alcuni paesi, le \"\u1e25aw\u0101la\" sono attualmente regolamentati dai governi e i \"\u1e25aw\u0101ladar\" sono autorizzati a svolgere i loro servizi di intermediazione di denaro.\n\"Hundi\" (cambiali).\nSu basi simili, gli \"hundi\" erano a strumenti legali finanziari che si sono evoluti nel subcontinente indiano. Questi sono stati utilizzati in operazioni commerciali e di credito, o come strumenti di rimessa ai fini del trasferimento di fondi da un luogo all'altro. Durante il Raj britannico, questi \"hundi\" erano utilizzati come traveler's cheque. Sono stati utilizzati anche come strumenti di credito per i prestiti e come cambiali per le transazioni commerciali.\nTecnicamente, un \"hundi\" \u00e8 un ordine incondizionato per iscritto fatto da una persona che ha dato ordine ad un'altra persona di pagare una certa somma ad un terzo indicato nell'ordine. Essendo parte di un sistema informale, attualmente gli \"hundi\" sono privi di valore giuridico e non sono coperti dal \"Negotiable Instruments Act 1881\". Sono frequentemente utilizzati come assegni da banchieri indigeni.\nAngadia.\nLa parola \"angadia\" significa \"corriere\" (in Lingua hindi) ma \u00e8 anche usata per le persone che agiscono come \"\u1e25aw\u0101ladar\" all'interno del paese (India). Queste persone agiscono per lo pi\u00f9 come sistema bancario parallelo per uomini d'affari. Essi fanno pagare una commissione di circa lo 0,2/0,5% a transazione di trasferimento di denaro da una citt\u00e0 all'altra.\n\"\u1e24aw\u0101la\" dopo l'11 settembre 2001.\nLa \"\u1e25aw\u0101la\" \u00e8 stato reso illegale in alcuni stati degli USA ed in altri paesi in quanto \u00e8 visto come una forma di riciclaggio di denaro e pu\u00f2 essere usato per trasferire denaro in modo anonimo. Ad ogni modo, continua ad essere un sistema legale ed effettivo in molti altri paesi del mondo.\nDopo gli attacchi terroristici dell'11 settembre 2001, il governo americano sospett\u00f2 che alcuni broker \"\u1e25aw\u0101la\" potevano aver aiutato le organizzazioni terroristiche a trasferire denaro per finanziare le loro attivit\u00e0. Il Report della Commissione sull'11/9 ha confermato che la maggior parte dei fondi utilizzati per finanziare l'assalto non sono stati inviati attraverso il sistema \"\u1e25aw\u0101la\" ma da un bonifico bancario tra banche ad una SunTrust Banca in Florida, dove due cospiratori avevano aperto un conto personale. Tuttavia, a causa di intense pressioni da parte delle autorit\u00e0 americane, sono in corso sforzi diffusi per introdurre sistematicamente iniziative anti-riciclaggio su scala globale, essendo questo il modo migliore per frenare l'attivit\u00e0 di coloro che finanziano il terrorismo e di chi \u00e8 impegnato nel riciclaggio dei profitti derivanti dallo spaccio di stupefacenti.\nSe queste iniziative avranno l'effetto desiderato, \u00e8 ancora da vedere; tuttavia, un certo numero di reti \"\u1e25aw\u0101la\" \u00e8 stato chiuso e vari \"\u1e25aw\u0101ladar\" sono stati perseguiti con successo per il riciclaggio di denaro; questo \u00e8 un piccolo segno che queste azioni hanno portato le autorit\u00e0 ad avvicinarsi all'individuazione ed al successivo arresto di un numero significativo di terroristi o di trafficanti di droga..Gli esperti sottolineano, per\u00f2, che la stragrande maggioranza di coloro che utilizzano queste reti informali lo fa per scopi leciti. \nNel novembre 2001, l'amministrazione Bush ha congelato i beni di Al-Barakat, una compagnia somala \"\u1e25aw\u0101la\" di rimesse utilizzata principalmente dei profughi somali. Inizialmente, molti suoi agenti sono stati arrestati in diversi paesi, anche se successivamente sono stati rilasciati poich\u00e9 contro di loro non \u00e8 emersa alcuna prova concreta. Nell'agosto 2006 gli ultimi rappresentanti di Al-Barakat inclusi nella cd. lista dei terroristi, ne sono stati espunti, anche se alcuni beni restano congelati. Nell'ottobre 2009, il ramo svedese di Al-Barakat \u00e8 stato rimosso dalla lista delle organizzazioni terroristiche tenuta dall'ONU, lista nella quale la societ\u00e0 era presente negli otto anni precedenti, con il relativo conto bancario congelato. Secondo l'emittente radiofonica pubblica svedese SR, l'ONU non ha spiegato le motivazioni per le quali Al-Barakat \u00e8 stata esclusa dalla lista suddetta. Tuttavia, si ritiene che ci\u00f2 possa essere dipeso dal cambio di posizione dell'Unione Europea riguardo a varie organizzazioni che sono state troppo facilmente inserite nella lista del terrore delle Nazioni Unite. Oggi Al-Bakarat pu\u00f2 di nuovo utilizzare i suoi conti bancari.\nGli esperti ritengono che i pirati somali usino la \"\u1e25aw\u0101la\" per trasferire fondi a livello internazionale, ad esempio nel vicino Kenya, dove la corruzione \u00e8 elevata e queste operazioni non sono tassate n\u00e9 registrate.\nIl caso United States v. Banki, del 2010, ha affrontato la problematica relativa al fatto se le operazioni \"\u1e25aw\u0101la\" violassero le norme americane che sanzionano il commercio con l'Iran.\nNel gennaio 2010, l'ufficio di Kabul della New Ansari Exchange, la pi\u00f9 grande compagnia afghana di trasferimento fondi attraverso la \"\u1e25aw\u0101la\", \u00e8 stata chiusa in seguito a un blitz della Sensitive Investigative Unit, la task force anti-corruzione nazionale, controllata e formata dalla Drug Enforcement Administration (DEA) statunitense, presumibilmente perch\u00e9 questa societ\u00e0 potrebbe essere coinvolta nel riciclaggio di proventi illeciti derivanti dal commercio dell'oppio e nel trasferimento del denaro che i Talebani avrebbero \u201cguadagnato\u201d attraverso le estorsioni ed il traffico di stupefacenti. Sono stati sequestrati migliaia di documenti onde indagare sul movimento di miliardi di dollari sia all'interno, sia fuori l'Afghanistan. C'erano collegamenti tra i trasferimenti di denaro da questa compagnia e figure politiche e d'affari del paese, compresi parenti del Presidente Hamid Karzai. Nell'agosto 2010 Karzai prese il controllo della task force che aveva effettuato il blitz, e di un altro gruppo anti-corruzione di origine statunitense, la Major Crimes Task Force. Ha ordinato una commissione per rivedere i punteggi del passato ed attuali inchieste anti-corruzione. Alti ufficiali militari e civili americani hanno letto la mossa di Karzai come un tentativo di proteggere le persone a lui vicine, e, nel processo, di annullare l'indagine sulla New Ansari. \nIl sistema \"\u1e25aw\u0101la\" \u00e8 in Afghanistan anche strumentale nel fornire servizi finanziari per l'erogazione di aiuti di soccorso per l'emergenza e di aiuti umanitari e per lo sviluppo per la maggior parte delle ONG internazionali e domestiche, le organizzazioni di donatori e le agenzie di aiuto allo sviluppo.\nIl 1\u00ba settembre 2010, il Financial Crimes Enforcement Network ha rilasciato una consulenza sui \u201cSistemi Informali di Trasferimento di Valore\u201d."}
{"id": "3285902", "revid": "110157", "url": "https://it.wikipedia.org/wiki?curid=3285902", "title": "Chirianca", "text": "Chirianca \u00e8 un comune della Moldavia situato nel distretto di Str\u0103\u0219eni di 1.203 abitanti al censimento del 2004."}
{"id": "3285905", "revid": "767487", "url": "https://it.wikipedia.org/wiki?curid=3285905", "title": "Coju\u0219na", "text": "Coju\u0219na \u00e8 un comune della Moldavia situato nel distretto di Str\u0103\u0219eni di 7.006 abitanti al censimento del 2004."}
{"id": "3285907", "revid": "767487", "url": "https://it.wikipedia.org/wiki?curid=3285907", "title": "Dolna", "text": "Dolna \u00e8 un comune della Moldavia situato nel distretto di Str\u0103\u0219eni di 1.155 abitanti al censimento del 2004."}
{"id": "3285910", "revid": "599013", "url": "https://it.wikipedia.org/wiki?curid=3285910", "title": "Gregg Wylde", "text": "Carriera.\nClub.\nDal 2009 gioca con la maglia dei Rangers, in cui ha fatto il suo debutto il 29 agosto, in Rangers-Hamilton Academical 4-1. Nel marzo 2012 ha rescisso il proprio contratto con il club di Glasgow a causa dei problemi finanziari che i Rangers stanno attraversando, assieme al compagno di squadra Mervan \u00c7elik."}
{"id": "3285911", "revid": "767487", "url": "https://it.wikipedia.org/wiki?curid=3285911", "title": "Moebius (film 1996)", "text": "Moebius \u00e8 un film del 1996 diretto da Gustavo Mosquera.\nIl regista argentino, professore, ha realizzato questa pellicola insieme ad alcuni studenti dell'Universidad del Cine di Buenos Aires. Il film \u00e8 basato su un racconto del 1950 di Armin Joseph Deutsch dal titolo \"Una metropolitana chiamata Moebius\" (\"A Subway Named Mobius\").\nTrama.\nUn giovane topologo di nome Daniel Pratt viene incaricato di indagare sulla misteriosa scomparsa di un treno nella metropolitana di Buenos Aires. Dopo un incontro con il direttore e con dirigenti statali, Pratt ricerca i progetti relativi ai lavori dell'ultimo ampliamento della rete e scopre che un suo vecchio professore dell'Universit\u00e0 ha ideato il progetto e che ha preso le copie dello stesso. Dopo averlo cercato inutilmente all'Universit\u00e0 riesce ad entrare nel suo appartamento con l'aiuto di una ragazzina che poi lo seguir\u00e0 nelle sue ricerche. Studia quindi il materiale trovato in casa del suo professore, e da buon topologo ipotizza che il treno sia scomparso a causa dell'elevata complessit\u00e0 topologica della rete che ha generato una sorta di nastro di M\u00f6bius.\nQuesta ipotesi non convince le autorit\u00e0 e quindi Pratt, salutata la sua giovane amica, cerca di salire sul treno fantasma. Ci riesce solo quando ha perso le speranze di riuscirci e scopre, una volta a bordo, che i passeggeri sono come in stato di trance, mentre alla guida trova il suo vecchio professore al quale chiede spiegazioni. Il giorno dopo, il treno scomparso viene ritrovato completamente vuoto; per terra, in uno dei convogli, c'\u00e8 il quaderno degli appunti di Pratt che viene trovato dal direttore della metropolitana. Subito dopo questi viene avvisato che un altro treno \u00e8 scomparso.\nIl film.\nIl film \u00e8 ambientato quasi tutto in una labirintica e desolata metropolitana nella quale una stazione si chiama Borges. In questi abissi si aggira un matematico somigliante pi\u00f9 a un detective dei film noir che a una classica figura di studioso, un giovane che gi\u00e0 dal nome richiama la figura di Daniel Pratt che ha vissuto per vari anni in Argentina. Il treno scomparso diventa metafora del dramma dei desaparecidos, differenziandosi pertanto in modo radicale dal racconto di Deutsch. Come ricorda lo stesso Mosquera: \"\u00abFu cos\u00ec che un nuovo elemento incominci\u00f2 a dare un'altra atmosfera al film, molto pi\u00f9 intensa, e a offrire un motivo forte per adattare il testo alla situazione della repubblica argentina\u00bb\".\nProduzione.\nIl film, prodotto dalla Universidad del Cine, \u00e8 costato solamente 250000 dollari, la sparizione del convoglio e altre parti del film sono state girate con una macchina da presa 35 mm del 1926 - ricostruita in parte dallo stesso Mosquera - e rimontate un fotogramma per volta. Tutte le fasi della post-produzione si sono svolte poi negli studi dell'istituto.\nRiconoscimenti.\nIl film \u00e8 stato presentato a vari festival ed ha avuto i seguenti premi:\nCitazioni.\nIntro:\n\"\"La metropolitana \u00e8 senza dubbio un simbolo dei nostri tempi. Un labirinto dove in silenzio incrociamo i nostri simili senza sapere chi sono e dove vanno. Centinaia di banchine su cui approfittiamo per fare un bilancio, rivedere una situazione e cercare di raggiungere, pi\u00f9 che un treno, un cambiamento di vita. \u00c8 uno strano gioco, ci caliamo in tunnel interminabili, senza renderci conto che ad ogni cambio di treno stiamo cambiando definitivamente il nostro destino. \"\"\nDialogo fra Daniel Pratt e il suo professore nella metropolitana che \u00e8 entrata nel \"loop\":\n\"\"Di cosa ha paura Pratt?\"\"\n\"\"Le vertigini\"\"\n\"\u00c8 normale. Nessuno pu\u00f2 trovarsi di fronte all'infinito senza provare le vertigini. Nessuno pu\u00f2 sperimentarlo senza sentirsi profondamente disorientato.\""}
{"id": "3285915", "revid": "767487", "url": "https://it.wikipedia.org/wiki?curid=3285915", "title": "The Ritual (Strana Officina)", "text": "Ritual \u00e8 il secondo EP della band italiana Strana Officina."}
{"id": "3285917", "revid": "767487", "url": "https://it.wikipedia.org/wiki?curid=3285917", "title": "Negre\u0219ti (Str\u0103\u0219eni)", "text": "Negre\u0219ti \u00e8 un comune della Moldavia situato nel distretto di Str\u0103\u0219eni di 1.401 abitanti al censimento del 2004."}
{"id": "3285919", "revid": "834", "url": "https://it.wikipedia.org/wiki?curid=3285919", "title": "What Is Love?", "text": ""}
{"id": "3285922", "revid": "287204", "url": "https://it.wikipedia.org/wiki?curid=3285922", "title": "What Is Love? (album)", "text": ""}
{"id": "3285924", "revid": "33689", "url": "https://it.wikipedia.org/wiki?curid=3285924", "title": "Commodore CBM-II", "text": "La serie Commodore CBM-II fu una linea di personal computer a 8 bit prodotti da Commodore Business Machines (CBM) tra il 1982 e il 1984.\nDiretta evoluzione della serie Commodore PET, era offerta in due versioni, una per l'impiego domestico e una per quello professionale: entrambe sono basate sulla poco diffusa CPU MOS 6509, derivata dalla pi\u00f9 conosciuta MOS 6502. I case di questi computer furono progettati dal centro stile \"Porsche Design\".\nStoria.\nA causa della popolarit\u00e0 del Commodore 64, negli Stati Uniti la serie \"P\" fu cancellata ancor prima di essere ufficialmente presentata cos\u00ec che solo pochi modelli furono venduti in quel Paese. In Europa furono commercializzati come CBM 500 ma non ottennero grandi risultati economici.\nIl modello pi\u00f9 noto della serie \"B\" fu il \"CBM 610/CBM B128\", dotato di 128 kB di RAM. Commodore cedette questo computer a \"Protecto Enterprises\", un grosso distributore americano di Chicago di prodotti Commodore (che vendeva per corrispondenza), che li commercializzava con una doppia unit\u00e0 a dischi, un monitor ed una stampante. A causa degli accordi presi con la stessa Commodore, Protecto non poteva utilizzare il marchio \"Commodore\", che per\u00f2 era visibile nelle pubblicit\u00e0 pubblicate su diverse riviste del settore.\nDopo averla tolta dal commercio, Commodore cedette tutta la documentazione e gli schemi tecnici della serie CBM-II al \"CBUG\", il \"Chicago B128 Users Group\", che rilasci\u00f2 diversi applicativi per queste macchine. Nonostante il lavoro del CBUG, la libreria software non era paragonabile a quelle del C64 e del Commodore VIC-20.\nIl case dal profilo arrotondato dei computer della serie CBM-II fu poi ripreso da Commodore per le ultime versioni dei PET/CBM (come il modello CBM 8296), che la linea CBM-II avrebbe dovuto sostituire.\nCaratteristiche tecniche.\nCaratteristica comune ad entrambe le serie era la CPU utilizzata, il MOS 6509, una versione derivata dal MOS 6502 capace di indirizzare fino ad 1 MB di memoria grazie all'uso del bank switching, anche se nessun modello di CBM-II montava pi\u00f9 di 256 kB. Il chip sonoro era il MOS 6581 SID del Commodore 64, rispetto al quale presentava delle limitazioni dovute all'utilizzo di un clock pi\u00f9 elevato (2\u00a0MHz). I computer CBM-II avevano una porta seriale RS232 ed una parallela IEEE-488 (per l'uso con unit\u00e0 a dischi e stampanti), come i precedenti modelli PET. Integrato in ROM era presente il Commodore BASIC in versione 4.0.\nEra disponibile anche una scheda di espansione che montava un Intel 8088 grazie al quale era possibile utilizzare i sistemi operativi CP/M-86 e MS-DOS 1.25: i CBM-II non erano per\u00f2 compatibili IBM e per i suddetti DOS fu scritto pochissimo software specifico. Tale scheda era poi utilizzabile solo nei computer della serie P con case alto (\"hi profile\") per via dei problemi di alimentazione e di spazio all'interno di quelli con case basso (\"lo profile\").\nModelli.\nLa serie CBM-II era offerta in due varianti: la \"serie P\" per l'utenza domestica (\"P\" stava per \"Personal\") e la \"serie B\" per l'utenza affari (\"B\" stava per \"Business\"). I computer della serie B erano offerti sia con un monitor monocromatico a fosfori verdi integrato ed una tastiera separata, detti \"ad alto profilo\" (\"high profile\") per l'altezza del case, sia con la tastiera integrata e senza monitor, detti \"a basso profilo\" (\"low profile\").\nI computer della serie P e quelli della serie B con case a basso profilo furono messi in commercio prevalentemente in Europa, mentre gli altri furono commercializzati anche in Nord America. Le macchine vendute negli Stati Uniti ed in Canada avevano per\u00f2 nomi differenti rispetto agli stessi modelli distribuiti in Europa.\nSerie P.\nLa serie P usava uno schermo a 40 colonne, per via dell'utilizzo del chip grafico MOS VIC-II, lo stesso montato sul Commodore 64, ed includeva 2 porte giochi in standard Atari. Il 6509 operava ad una frequenza di 1 MHz a causa dell'utilizzo del VIC-II, che internamente lavorava a 1\u00a0MHz\nSerie \"B\".\nLa serie B usava invece un altro chip grafico, il MOS 6545 CRTC operante a 1,5\u00a0MHz, un chip grafico derivato dal Motorola 6845 che forniva un'immagine monocromatica ad 80 colonne, pi\u00f9 adatta all'uso con word processor ed altri software per l'ufficio rispetto a quella a 40 colonne offerta dal VIC-II. Molti modelli montavano il Motorola 68B45 o il MOS 6545A1, chip grafici operanti a 2\u00a0MHz. Il 6509 della serie B era impostato per operare a 2\u00a0MHz di clock."}
{"id": "3285925", "revid": "1776051", "url": "https://it.wikipedia.org/wiki?curid=3285925", "title": "Rock &amp; Roll Prisoners", "text": "Rock &amp; Roll Prisoners \u00e8 il primo full-length della band italiana heavy metal Strana Officina.\nL'album usc\u00ec in vinile ed \u00e8 stato ristampato su CD in versione rimasterizzata dalla Jolly Roger Records nel 2014. Questa edizione contiene due bonus tracks registrate dal vivo durante un concerto del 1988 a Lamone (Svizzera)."}
{"id": "3285933", "revid": "1543377", "url": "https://it.wikipedia.org/wiki?curid=3285933", "title": "Arn\u00f3rr Jarlask\u00e1ld", "text": "Biografia.\nArn\u00f3rr viaggi\u00f2 come mercante visitando spesso le isole Orcadi, dove compose poemi per gli Earl, ricevendo per questo il suo soprannome. Per re Magnus il Buono compose la \"Hrynhenda\". Scrisse anche poemi memoriali per Magnus il Buono e Haraldr har\u00f0r\u00e1\u00f0i. Viene considerato uno dei maggiori scaldi dell'XI secolo."}
{"id": "3285934", "revid": "19933", "url": "https://it.wikipedia.org/wiki?curid=3285934", "title": "Arn\u00f3rr \u00de\u00f3r\u00f0arson", "text": ""}
{"id": "3285935", "revid": "287204", "url": "https://it.wikipedia.org/wiki?curid=3285935", "title": "Arnorr Jarlaskald", "text": ""}
{"id": "3285938", "revid": "1566286", "url": "https://it.wikipedia.org/wiki?curid=3285938", "title": "Suzy Prim", "text": "Biografia.\nFiglia di Gaston Arduini, artista appartenente ad una famiglia di attori e di mimi italiani stabilitisi in Francia nel XVII secolo, calc\u00f2 le scene fin da bambina. Frequent\u00f2 il Th\u00e9\u00e2tre de l'\u0152uvre di Lugn\u00e9-Poe, dove crebbe artisticamente. Al teatro dedic\u00f2 gran parte della sua vita artistica, si afferm\u00f2 come una delle migliori interpreti femminili, e recit\u00f2 soprattutto accanto a Sacha Guitry e Jules Berry.\nScoperta da Louis Feuillade, fu \"attrice-bambina\" nel cinema e prese parte a diversi film prodotti dalla \"Gaumont\" con lo pseudonimo La petite Arduini. Abbandon\u00f2 temporaneamente il cinema, per ritornarvi successivamente da adolescente nel 1910 con \"Petits po\u00e8mes antiques\".\nOltre che nel suo paese, la Prim lavor\u00f2 anche in Italia, dove gir\u00f2 alcune pellicole, tra queste \"La beffa atroce\" (1915), \"Appassionatamente\" (1919), \"Il suo destino\" (1921).\nDopo aver abbandonato nuovamente il cinema negli anni venti, la carriera cinematografica della Prim riprese nel cinema sonoro con il film \"Mon coeur et ses millions\" (1931), e negli anni seguenti guadagn\u00f2 maggior notoriet\u00e0 rispetto al periodo muto. Tra le sue pi\u00f9 interpretazioni pi\u00f9 significative vi furono quelle in \"Verso la vita\" (1936), \"La principessa Tarakanova\" (1938), \"Nel regno dei cieli\" (1949) ed \"Il giorno della violenza\" (1959), del quale fu pure produttrice. Del 1976 la sua ultima apparizione cinematografica in \"Il cadavere del mio nemico\".\nMor\u00ec nel 1991 e venne sepolta nel Cimitero di Belleville."}
{"id": "3285939", "revid": "287204", "url": "https://it.wikipedia.org/wiki?curid=3285939", "title": "Arnorr Thordarson", "text": ""}
{"id": "3285942", "revid": "126257", "url": "https://it.wikipedia.org/wiki?curid=3285942", "title": "Lillian Asplund", "text": "Biografia.\nNasce da una famiglia di immigrati svedesi da Carl Oscar Vilhelm Gustafsson Asplund e Selma Augusta Emilia Johansson. Lillian aveva un fratello gemello di nome Carl Edgar, due fratelli pi\u00f9 grandi Filip Oscar e Clarence Gustaf Hugo e un fratello minore di nome Edvin Rojj \"Felix\".\nNel 1912 Lillian e la sua famiglia si trasferirono negli Stati Uniti e salirono a bordo del \"Titanic\" a Southampton il 10 aprile 1912 come passeggeri di terza classe. Quattro giorni dopo la nave colp\u00ec un iceberg e il padre di Lillian svegli\u00f2 la sua famiglia per portarli in salvo. Lillian, la madre ed il fratello minore furono tratti in salvo dalla \"RMS Carpathia\" che arriv\u00f2 alcune ore dopo sul posto. Il padre, i due fratelli maggiori ed il fratello gemello perirono nel naufragio.\nAsplund in seguito visse con la madre ed il fratello fino alla loro morte e lavor\u00f2 come segretaria in diversi uffici a Worcester. Lillian \u00e8 morta nel 2006 all'et\u00e0 di 99 anni. Viene sepolta nel vecchio cimitero svedese di Worcester vicino alla sua famiglia.\nLillian Asplund fu l'ultima superstite ad avere ancora dei vaghi ricordi di quell'evento. Insieme a Barbara West e Millvina Dean fu una delle ultime superstiti del \"Titanic\".\nLa madre di Lillian non si riprese mai dalla perdita del marito e dei tre figli maggiori, e si rifiut\u00f2 sempre di parlare del disastro, dicendo che era semplicemente sbagliato farlo. Lillian era d'accordo e, per il resto della sua vita, anch'essa non ne parl\u00f2 quasi mai. Secondo il suo avvocato, quando le fu chiesto perch\u00e9 rifiutasse le interviste anche quando le veniva offerto denaro, Asplund afferm\u00f2: \"Perch\u00e9 volere soldi dal Titanic? Guardate cosa ho perso: un padre e tre fratelli.\""}
{"id": "3285950", "revid": "1776051", "url": "https://it.wikipedia.org/wiki?curid=3285950", "title": "Rising to the Call", "text": "Rising to the Call \u00e8 il secondo album del gruppo musicale heavy metal italiano Strana Officina, pubblicato 21 anni dopo il primo disco in studio, \"Rock'N'Roll Prisoners\"."}
{"id": "3285951", "revid": "256896", "url": "https://it.wikipedia.org/wiki?curid=3285951", "title": "Ameca splendens", "text": "Ameca splendens \u00e8 un piccolo pesce d'acqua dolce, unico esponente del genere \"Ameca\", appartenente alla famiglia Goodeidae.\nDistribuzione e habitat.\nQuesti pesci erano diffusi in Messico, nella regione di Jalisco, nel bacino del fiume Rio Ameca.\nDescrizione.\n\"Ameca splendens\" presentano un corpo allungato, piuttosto compresso ai fianchi, con profili dorsale e ventrale accentuati e peduncolo caudale allungato. La pinna caudale \u00e8 ampia e a delta. I maschi hanno le pinne (soprattutto la dorsale) pi\u00f9 sviluppate. La livrea prevede un colore di fondo che varia dal grigio azzurro al giallo con riflessi metallici. Lungo i fianchi piccole macchie nere, che nel maschio tendono a formare una larga fascia orizzontale nera, mentre nelle femmine sono pi\u00f9 disperse. Le pinne possono essere trasparenti, tendenti al giallo e marezzate di nero: la pinna caudale nel maschio presenta un orlo giallo, bordato verso l'interno di nero. \nLe dimensioni si attestano sugli 8\u00a0cm per i maschi e 12\u00a0cm per le femmine.\nRiproduzione.\nIl maschio per corteggiare la femmina letteralmente vibra vicino alla femmina, e lei sceglie il maschio che \"vibra meglio\". Fra i vari maschi si notano delle sfide, ma i pesci ne escono illesi. Sono pesci vivipari: la femmina non ha la capacit\u00e0 di conservare lo sperma del maschio come accade in alcuni Pecilidi, per cui \u00e8 necessaria una fecondazione per ogni parto. Dopo circa 3 mesi di gestazione la femmina partorisce una ventina di avannotti di oltre 1\u00a0cm, gi\u00e0 formati ed autonomi. Non sono presenti cure parentali.\nRischio di estinzione.\n\"Ameca splendens\" \u00e8 inserito nella IUCN Red List con la voce estinto in natura: dal 1996 \u00e8 infatti estinto nei luoghi d'origine a causa dell'industrializzazione che ha compromesso il suo habitat naturale.\nAcquariofilia.\nOrmai praticamente estinto in natura, \u00e8 allevato a livello intensivo in Florida per il commercio acquariofilo. \u00c8 altres\u00ec diffuso tra gli appassionati di tutto il mondo."}
{"id": "3285952", "revid": "729019", "url": "https://it.wikipedia.org/wiki?curid=3285952", "title": "Stazione di Rottofreno", "text": "La stazione di Rottofreno \u00e8 una fermata ferroviaria posta lungo la linea Alessandria-Piacenza. Serve il centro abitato di Rottofreno.\nStoria.\nAttivata come stazione, fu trasformata in fermata il 24 settembre 2000, dopo l'eliminazione del terzo binario.\nTra la fine del 2020 e l'inizio del 2021 la stazione venne sottoposta ad una ristrutturazione per un importo totale di euro che vide, tra l'altro, la costruzione di un sovrappasso per permettere l'accesso al secondo binario senza l'attraversamento della linea.\nA partire dal 14 marzo 2021 lo scalo \u00e8 impresenziato e il comando della circolazione viene garantito dalla vicina stazione di San Nicol\u00f2.\nStrutture ed impianti.\nLa stazione \u00e8 fornita di un fabbricato viaggiatori a 2 piani, risalente all'epoca dell'apertura della linea, ma in seguito pesantemente rimaneggiato.\nSono presenti 2 binari per il servizio passeggeri, serviti da 2 marciapiedi laterali collegati tramite un sovrappasso.\nServizi.\nLa stazione \u00e8 classificata da RFI nella categoria \"bronze\".\nMovimento.\nLa stazione \u00e8 servita dai treni regionali operati da Trenord lungo la tratta Voghera-Piacenza."}
{"id": "3285961", "revid": "499020", "url": "https://it.wikipedia.org/wiki?curid=3285961", "title": "Stazione di San Nicol\u00f2", "text": "La stazione di San Nicol\u00f2 \u00e8 una stazione ferroviaria posta lungo la linea Alessandria-Piacenza.\nServe la localit\u00e0 di San Nicol\u00f2 a Trebbia, frazione di Rottofreno, in provincia di Piacenza.\nStoria.\nLa stazione fu attivata il 20 ottobre 1859, all'apertura della linea Alessandria\u2013Piacenza; fino all'apertura del tratto fino al ponte sul fiume Trebbia, il 20 novembre successivo, la stazione svolse la funzione di capolinea dell'infrastruttura.\nNel 1883 la stazione era interessata da un flusso annuo di circa passeggeri.\nNel 2021 la stazione venne dotata di un sovrappasso per permettere l'accesso al secondo binario senza l'attraversamento dei binari. Nello stesso anno la stazione diventa impresenziata.\nStrutture e impianti.\nLa stazione \u00e8 fornita di un fabbricato viaggiatori a 2 piani, risalente all'epoca dell'apertura della linea, ma in seguito pesantemente rimaneggiato. Tutti i locali dell'edificio sono ceduti in comodato d'uso al comune di Rottofreno con l'eccezione della sala d'attesa e di un ambiente ad uso del personale operante presso lo scalo.\nSono presenti 2 binari per il servizio passeggeri, serviti da 2 marciapiedi laterali collegati da un sovrappasso che nel 2021 ha sostituito la precedente passerella a raso.\nIn passato era presente un piccolo scalo merci, fornito di un magazzino merci, in seguito demolito.\nNei pressi della stazione sono presenti alcuni binari di servizio e un raccordo con lo stabilimento Sitav che si occupa di assemblaggio e revamping di convogli ferrotranviari.\nMovimento.\nLa stazione \u00e8 servita dai treni regionali operati da Trenord lungo le tratta Voghera-Piacenza e Piacenza-Stradella-Pavia-Milano Greco Pirelli nonch\u00e9 da alcuni regionali veloci operati da Trenitalia Tper che collegano Voghera a Bologna e Rimini e Piacenza a Genova.\nA novembre 2018, la stazione risultava frequentata da un traffico giornaliero medio di circa 179 persone (83 saliti + 96 discesi).\nServizi.\nLa stazione \u00e8 classificata da RFI nella categoria \"bronze\" e offre i seguenti servizi:"}
{"id": "3285962", "revid": "228587", "url": "https://it.wikipedia.org/wiki?curid=3285962", "title": "Episodi di My Spy Family (prima stagione)", "text": "La prima stagione della sitcom My Spy Family \u00e8 stata trasmessa in prima visione nel Regno Unito da Boomerang dal 1\u00ba settembre al 17 novembre 2007.\nIn Italia \u00e8 stata trasmessa in prima visione pay dal canale Cartoon Network dal 3 dicembre 2007, mentre in chiaro \u00e8 stata trasmessa in prima visione su Boing dal 16 febbraio 2008.\nIl caso Musical Mancato.\nTrama.\nLa famiglia viene intrappolata in un armadietto durante una recita scolastica, Elle prende il ruolo di Donna cio\u00e8 Dorothy e alla fine fa con suo fratello Spike un ballo imbarazzante.\nIl caso Amicizie in Pericolo.\nTrama.\nDes licenzia Dirk dal suo incarico di cercare il ladro dal bar perch\u00e9 i suoi modi erano brutali. Intanto il Signor Vong vuole portare in gita la classe dove si trovava Spike ma lui fa di tutto per non andarci.\nIl caso Balli Proibiti.\nTrama.\nDirk vuole imparare a ballare perch\u00e9 molto tempo fa al suo matrimonio non ha ballato lui ma un suo simile. Intanto Spike cerca di entrare ad un'organizzazione ma Talia glielo impedisce. Durante il ballo scolastico Dirk rivela la verit\u00e0 a Talia e Spike scopre che sua madre lo ha ingannato.\nIl caso la Cotta che Scotta.\nTrama.\nElle porta a casa dei senza tetto intanto Spike si innamora della nuova insegnante di francese.\nIl caso Genitori in Mostra.\nTrama.\nSpike e Trevis cercano con il microonde di contattare il presidente degli Stati Uniti d'America ma distruggono qualcosa di grande importanza cio\u00e8 le pallottole di Dirk e Talia che significava il loro intenso amore.\nIl caso Capoclasse per caso.\nTrama.\nSpike elegge Trevis come capoclasse ma quest'ultimo usa il suo potere contro Spike e i prepotenti, ma gli alunni della classe chiedono l'aiuto di Spike per fermare Trevis. Talia \u00e8 felice di partire per un viaggio con Dirk ma si ritrova ad andarci con Spike.\nIl caso del Decimo Termos.\nTrama.\nSpike cerca di ottenere la password di Elle per leggere le e-mail che si mandano quest'ultimo e la sua presunta amica polacca. Trevis lega con Marcy e Talia convince Dirk a mandarlo in missione del Decimo Termos.\nIl caso una Cascata di Tartufi.\nTrama.\nDirk diventa ossessionato dall'idea che qualcuno vuole rubare le sue palline al cioccolato e ciliegia infatti viene ingannato da Talia perch\u00e9 lei sostituisce i suoi tartufi con degli altri falsi. Intanto Elle vuole rimettere l'ordine a scuola allora si veste da Rapper ma Spike la precede ma viene obbligato da Elle a parlare lu davanti a tutti.\nIl caso Mystic Maria.\nTrama.\nDirk viene a sapere di un ladro a Batley e cerca di catturarlo intanto Talia aiuta Elle per farla entrare nello staff della rivista della scuola trasformandosi nel maestro dell'oroscopo: Mystic Maria.\nIl caso Ispettore neutralizzato.\nTrama.\nSpike prevede il licenziamento di Vong grazie all'ispettore della scuola ma Dirk fraintende la missione di Spike cos\u00ec Dirk fa di tutto per non far licenziare il signor Vong. \nIl caso Vladimir Spensky.\nTrama.\nSpike sfida il campione del mondo di Scacchi: Vladimir Spensky cio\u00e8 la vecchia fiamma di Talia. Spike non sa giocare a scacchi ma Vladimir fa vincere Spike per volere di Talia.\nIl caso La Spia che nascondeva i sentimenti.\nTrama.\nElle vuole fare un video per la scuola che riguarda l'amicizia tra Dirk e Des. Spike attiva una bomba nucleare ma Boris riesce a salvare la famiglia e anche Batley. \nIl caso Albovia.\nTrama.\nVong vuole ottenere il premio Impig. Dirk vuole scrivere un libro riguardante il suo passato ma ha un blocco. Talia preoccupata che Dirk si ricordi di Albovia perch\u00e9 lei era il capo dei ribelli. Alla fine Dirk scopre la verit\u00e0 ma grazie a Boris si dimentica di nuovo tutto."}
{"id": "3285963", "revid": "120561371", "url": "https://it.wikipedia.org/wiki?curid=3285963", "title": "Richard Foster", "text": "Carriera.\nClub.\nIl 31 agosto 2010, dopo aver giocato per 7 anni nell'Aberdeen, si trasferisce in prestito per una stagione ai Rangers, in cambio di Veli\u010dka. A fine anno torna all'Aberdeen."}
{"id": "3285970", "revid": "149727", "url": "https://it.wikipedia.org/wiki?curid=3285970", "title": "Stazione di San Nicol\u00f2 a Trebbia", "text": ""}
{"id": "3285971", "revid": "149727", "url": "https://it.wikipedia.org/wiki?curid=3285971", "title": "Stazione di Castelsangiovanni", "text": ""}
{"id": "3285990", "revid": "287204", "url": "https://it.wikipedia.org/wiki?curid=3285990", "title": "Trattato anglo-egiziano del 1936", "text": "Il trattato anglo-egiziano del 1936 (nome in inglese: \"The Treaty of Alliance Between His Majesty, in Respect of the United Kingdom, and His Majesty the King of Egypt\") fu firmato in occasione della seconda guerra italo-abissina del 1935, per il timore del giovane re F\u0101r\u016bq I che gli italiani invadessero l'Egitto.\nLa firma del trattato scaten\u00f2 un'ondata di manifestazioni anti-britanniche e anti-wafdiste, dal momento che i nazionalisti vi vedevano un chiaro segno della cedevolezza egiziana alla potenza britannica, che fortemente s'ingeriva da oltre mezzo secolo nelle vicende del Paese, condizionandone la politica, la cultura e l'economia.\nIn base a questo trattato, fu stabilito che il Regno Unito avrebbe sgomberato tutte le sue forze armate presenti sul suolo egiziano, con la corposa eccezione di diecimila uomini posti a protezione del Canale di Suez e delle sue sponde. Inoltre il Regno Unito s'impegnava a rifornire e ad addestrare le forze armate egiziane, e a soccorrere l'Egitto in caso di guerra. Il trattato fu firmato il 26 agosto e ratificato il 22 dicembre. Si stabil\u00ec che esso avrebbe avuto una durata ventennale.\nIn virt\u00f9 dell'Accordo anglo-egiziano del 1899, l'Egitto e il Regno Unito avrebbero esercitato congiuntamente la sovranit\u00e0 nel \"condominio sudanese\" ma, nei fatti, i britannici solo governarono quella regione. In maniera implicita, il trattato del 1936 favoriva palesemente lo \"status quo\", permettendo la prosecuzione delle ingerenze di Londra nel Paese arabo. Il Regno Unito infatti non smobilit\u00f2 le truppe di stanza in Egitto e, durante la Seconda guerra mondiale, esse furono usate per bloccare l'avanzata italo-tedesca in Nordafrica. Solo nel 1952, con la caduta della monarchia in Egitto, l'Impero britannico cominci\u00f2 un lento ritiro dei suoi soldati stanziali sul suolo egiziano, obbligatoriamente concluso solo dopo la crisi di Suez del 1956.\nInfine il governo wafdista abrog\u00f2 il trattato in modo unilaterale, nel 1952. Tre anni pi\u00f9 tardi il Regno Unito accett\u00f2 di ritirare le proprie truppe ma le operazioni si protrassero con voluta lentezza, fino al 26 luglio del 1956, quando la nazionalizzazione del canale di Suez da parte di Gam\u0101l \u02bfAbd al-N\u0101\u1e63er, fece recuperare la piena sovranit\u00e0 all'Egitto, perduta il 19 e 20 settembre del 1882 con la battaglia di Tell al-Kebir."}
{"id": "3285999", "revid": "767487", "url": "https://it.wikipedia.org/wiki?curid=3285999", "title": "Il delitto del nonno", "text": "Il delitto del nonno (\"Le Crime du grand-p\u00e8re\") \u00e8 un cortometraggio muto francese del 1910 diretto da L\u00e9once Perret e Jacques Roullet."}
{"id": "3286001", "revid": "110157", "url": "https://it.wikipedia.org/wiki?curid=3286001", "title": "Zurna", "text": "La zurna o surnay \u00e8 uno strumento musicale a fiato utilizzato in diversi paesi musulmani. \u00c8 anche chiamata surnay, birbyn\u0117, lettish horn, surla, sornai, zournas e zurma.\nNe esistono due differenti tipologie:"}
{"id": "3286002", "revid": "301757", "url": "https://it.wikipedia.org/wiki?curid=3286002", "title": "Campionato mondiale di hockey su ghiaccio 1939", "text": "Il 13\u00ba Campionato mondiale di hockey su ghiaccio, valido anche come 24\u00ba campionato europeo di hockey su ghiaccio, si tenne nel periodo fra il 3 e il 12 febbraio 1939 nelle citt\u00e0 di Zurigo e di Basilea, in Svizzera, quattro anni dopo il primo mondiale disputatosi nel paese nel 1935. Fu inoltre l'ultimo mondiale disputatosi prima dello scoppio della Seconda guerra mondiale, evento che interruppe la manifestazione fino al 1947. Al via si presentarono quattordici squadre, e fecero il proprio esordio internazionale le selezioni della e della . Nella fase preliminare, composta da due gruppi da quattro squadre e due da tre squadre, si qualificarono alla seconda fase le prime due nazionali di ogni raggruppamento, mentre le eliminate disputarono un primo girone di consolazione. Nella seconda fase, con due gruppi da quattro squadre, le prime due di ciascun gruppo avanzarono al girone finale, mentre le perdenti disputarono un girone di consolazione per il quinto posto.\nIl conquist\u00f2 l'undicesimo titolo mondiale superando in finale la selezione degli , mentre la medaglia di bronzo mondiale fu vinta dalla padrona di casa, la . A margine dell'evento iridato si tenne la finale per il campionato europeo, conteso fra Svizzera e Cecoslovacchia, giunte a pari punti nel girone finale mondiale, in cui si imposero i rossocrociati per 2-0.\nCampionato europeo.\nIl torneo fu valido anche per il 24\u00ba campionato europeo e venne utilizzata la graduatoria finale del campionato mondiale per determinare le posizioni del torneo continentale; la vittoria and\u00f2, in un incontro organizzato a margine dei mondiali, alla , giunta al terzo successo continentale, oltre che vincitrice della medaglia di bronzo nei mondiali."}
{"id": "3286021", "revid": "124848596", "url": "https://it.wikipedia.org/wiki?curid=3286021", "title": "Episodi di Big Man", "text": "Gli episodi della serie televisiva italiana Big Man sono in totale sei e sono stati trasmessi in prima visione nel 1988 su Canale 5.\n\"Polizza droga\".\nTrama.\nAll'aeroporto di Roma, durante lo scarico bagagli del volo Bangkok-Roma viene sequestrata una valigia griffata contenente diversi chili di droga, il bagaglio appartiene a Lilli Bonocore, un'affascinante modella, alla quale viene detto di scappare e di lasciare l\u00ec la valigia. New York, sede dell'FBI, gli agenti stanno interrogando un malavitoso italo-americano \"Chewing-gum\", il quale riferisce che la mafia attraverso i Lloyd's di Londra assicura il traffico della droga. Mentre il Professore Clementi sta battibeccando con Madame Fernande, titolare dell'albergo in cui risiede, riceve una telefonata da Mr. Winterbottom, il quale gli chiede di raggiungerlo e di aiutarlo nello sconfiggere il traffico della droga e di ridare credibilit\u00e0 alla sua compagnia assicurativa.\nJack accetta e parte immediatamente per Roma, dove incontra subito il suo amico Antonio Caruso, commissario di polizia, che gli indica il caso di un corriere fermato all'aeroporto con 8 chili di eroina addosso, tale Francesco Locurato, col quale Jack riuscir\u00e0 a mettersi in contatto dopo aver incontrato la moglie e aver salvato lo stesso Locurato da membri dell'organizzazione che lo volevano congelare in un vagone frigorifero. Il corriere gli confessa che il suo capo \u00e8 un arabo, Yoko il tunisino, che Jack trover\u00e0 morto in un vagone letto alla stazione col collo spezzato; ma mentre sta comunicando al suo amico Caruso il rinvenimento del cadavere, Jack \u00e8 avvicinato da due strani tizi, appartenenti all'organizzazione, che dopo averlo picchiato per sapere chi \u00e8, Jack confessa di essere il sostituto del corriere \"Locurato\" scelto da Yoko per la sua discrezione.\nIntanto a Roma giunge Simon, l'assistente di Jack, che ha lo scopo di rintracciare la ragazza del volo Bangkok-Roma e di proteggerla; mentre Jack vola a Palermo, dove s'incontra al quartiere della Kalsa con un ragazzino di 8 anni, chiamato Suriciddu, che gli consegna 8 chili di eroina: Jack dispiaciuto della condizione in cui vive il bambino, gli promette di fare ritorno per aiutarlo; atterrato a Roma, avviene lo scambio della borsa della droga con quella del denaro: 800 milioni di lire. All'hotel di Jack viene recapitato un pacco contenente la distinta di versamento precompilata e sacchetti da Cassa Continua, che Jack dovr\u00e0 versare sul conto corrente, intestato ad un vecchio pittore, amico di Lilli, trovato morto sul suo imbarcadero sul Tevere, omicidio che ha la stessa dinamica di quello di Yoko il tunisino. Simon intanto ha rintracciato Lilli, ma questa gli scappa, rincasando alcune ore dopo col corpo sfregiato da mozziconi di sigaretta; a Jack confida di essere entrata in contatto con l'organizzazione attraverso il signor Trapani, titolare di una finanziaria per recupero crediti, che scompare quando Jack e Caruso si recano a perquisire il suo ufficio.\nJack, non avendo dimenticato il suo piccolo amico Suriciddu, riparte per Palermo, ma alla Kalsa non trover\u00e0 ad attenderlo Suriciddu bens\u00ec due picciotti inviati dal boss, a cui Jack riuscir\u00e0 ad estorcere il nome del Boss: don Carmelo, utilizzando \"il metodo dell'incaprettamento\". Jack eludendo la guardia del corpo di don Carmelo, lo rapisce e scappa a bordo della Mercedes-Benz blindata del malavitoso, inizia una serie di inseguimenti per Palermo dei picciotti per ritrovare il loro capo. Jack vuole che gli consegnino Suriciddu e poi gli restituir\u00e0 il loro boss, individuato il bambino alla Kalsa e dopo averlo messo al sicuro nell'auto blindata, inizia una serie d'inseguimenti per i vicoli di Palermo, che si conclude con lo scontro delle stesse auto dei malavitosi, mentre la Mercedes si salver\u00e0 dallo scontro grazie al passaggio coperto da un cartellone pubblicitario che porta ad un campo di calcio, conosciuto solo da Suriciddu. A quel punto interviene Caruso che arresta i malavitosi e il loro boss.\nA Roma, il giudice chiede spiegazioni del metodo utilizzato per truffare l'assicurazione, e Jack spiega che Don Carmelo spacciava la droga attraverso i suoi corrieri in tutta Italia e il pagamento dell'eroina avveniva attraverso cambiali versate al conto corrente indicato se lo scambio andava a buon fine; mentre se la droga era intercettata, gli spacciatori non onoravano le cambiali e la finanziaria per recupero crediti del signor Trapani chiedeva il risarcimento danni alla compagnia assicuratrice, appunto i Lloyd's di Londra. L'episodio si conclude con il ritorno in Costa Azzurra di Jack, Simon e del piccolo Suriciddu, presso l'hotel di Madame Fernande, dove ironicamente Jack spiega il concetto di Mafia a Suriciddu, perch\u00e9 non vuole dirgli chi \u00e8 stato a regalargli il pallone col quale disturba la quiete di Jack.\n\"La fanciulla che ride\".\nTrama.\nEsiste un falso del capolavoro dell'oreficeria etrusca: la \"fanciulla che ride\". Secondo l'articolo la propriet\u00e0 \u00e8 del museo di Houston, donato da un miliardario texano di nome Jim Carlson. Secondo l'agente Jack Clementi l'idolo \u00e8 di un feudatario di Roccaferro che da duecento anni lo custodiscono nel museo del loro castello, coperto da una garanzia assicurativa del Lloyd's di Londra di . Jack indaga e il caso si riveler\u00e0 sempre pi\u00f9 complicato, quindi si reca a Roccaferro dove conosce il principe Pietro (Jacques Sernas) e Vasco (Raimund Harmstorf), il suo braccio destro. Durante la visita del castello trova un esemplare della \"fanciulla che ride\" e conosce Volterra (Mario Pilar), un paesano che lo salva dalle torture degli uomini di Vasco.\nAlla sera, nell'hotel, Volterra rivela a Jack che possiede un esemplare di \"fanciulla che ride\" e che la offre in vendita a Jack per 30 milioni di franchi. Comprato l'oggetto, Clementi decide di farla esaminare dagli scienziati. Dopo la conferma che l'idolo \u00e8 originale, Jack viene arrestato dagli uomini del suo amico, il commissario Tony Caruso (Raymond Pellegrin). Caruso accusa Jack di aver rubato l'idolo, ma dopo la conferma di un uomo del commissario, Clementi viene rilasciato. Sul tragitto del ritorno a Roccaferro, Jack e Simon guardano gli agenti che indagano sul suicidio di Volterra.\nJack allora va a trovare gli amici di Volterra, Chiara (Alicia Leoni) e Raschia (Stefano Gragnani), che distruggono il laboratorio di Volterra secondo la sua volont\u00e0.\nCon l'aiuto di Simon, Jack ruba l'idolo del museo, ma vengono scoperti da Vasco guardando le telecamere. Alla sera Vasco invita a caccia Jack per volont\u00e0 del principe. Il mattino dopo, Jack rivela tutto quella che sa di questa indagine al principe che scopre alla fine che Vasco ammazz\u00f2 Volterra. Intanto Vasco spara per colpire Jack ma prende don Pietro che rimane ferito. Clementi scappa e si rifugio in sito archeologico sotterraneo. A suon di pugni Jack mette a bada gli uomini di Vasco, ma viene fermato da egli che a sua volta viene fermato da Caruso e Simon. Alla fine Chiara consegna una casetta audio a Jack di cui Volterra la fece prima di morire e egli rivela di essere uno spirito ritornato sulla terra.\n\"Diva\".\nTrama.\nLa famosa attrice cinematografica Susy Kaminski ha il brutto vizio del gioco d'azzardo. Indebitata fino al collo, per cercar di aver denaro offre i suoi gioielli al boss mafioso Tony Cilento. Saputo l'inganno, la donna chiede aiuto alla Lloyd's di Londra di cui mandano l'agente Clementi non solo per recuperare i gioielli, ma anche per indagare sull'omicidio del cameriere di Susy, anche se non sar\u00e0 tanto facile.\n\"Boomerang\".\nTrama.\nIl \"Professore\" Jack Clementi, mentre si gode gli ozi della residenza di Madame Fernande a Cap d'Antibes, riceve la chiamata da parte del direttore dei Lloyd's di Londra, Winterbottom, il quale gli chiede di indagare sul furto del prototipo di una potente arma militare, un fucile ad ultrasuoni, trafugato nella sede della \"Sfynx\". Giunto, con un aereo privato, presso la sede dell'azienda, scopre che il prototipo trafugato pu\u00f2 colpire un bersaglio da diversi chilometri di distanza, grazie a un sistema di puntamento elettronico da dove vengono impostate le esatte coordinate geografiche (Latitudine/Longitudine) del punto da colpire; purtroppo, per la banda di criminali, a capo della quale c'\u00e8 un ex colonnello dei servizi segreti militari con nome di battaglia \"Zebra\", il prototipo \u00e8 mancante del dispositivo di puntamento elettronico e, pertanto, i dirigenti della Sfynx verranno minacciati di colpire bersagli sensibili qualora un incaricato della ditta non consegni l'apparecchio.\nIl Professore, dopo aver analizzato i filmati della videosorveglianza, intuisce che, nella Sfynx, c'\u00e8 un basista. Dopo le uccisioni di un ingegnere della Sfinx e della compagna Chiara, sempre ad opera di Freddy, nella villa dello stesso ingegnere, avvia un'indagine parallela con il Commissario Tony Caruso della Polizia di Stato, per verificare se, tra la Polizia e i Carabinieri, potessero esservi soggetti condannati per reati.\nI tempi per portare a termine l'indagine stringono, in quanto il Capo di stato maggiore dell'Esercito Italiano ha dato disposizione di prelevare il fucile per distruggerlo, vista la sua eccessiva pericolosit\u00e0 se finito nelle mani sbagliate. A questo si aggiunge l'inaspettata irruzione, nella Sfynx, della Polizia guidata dallo stesso Commissario Caruso, il quale, nel frattempo, era venuto a sapere che Clementi era ospite a colazione in casa dell'ingegnere e di Chiara, prima che questi venissero uccisi. In tale frangente, il Commissario viene messo al corrente degli avvenimenti; nel frattempo giunge l'ultima chiamata dei ricattatori, durante la quale il Professore si incarica di consegnare il dispositivo di puntamento elettronico alla banda di Zebra\nInizia l'operazione e Clementi viene prelevato da alcuni componenti della banda e portato presso il loro nascondiglio, dove avviene l'incontro con \"Zebra\", gi\u00e0 vecchia conoscenza del Professore, e con Freddy; per verificare l'autenticit\u00e0 del dispositivo di puntamento, il Professore verr\u00e0 obbligato a effettuare un test preliminare, ma pone la condizione che tale prova non dovr\u00e0 essere effettuata su esseri viventi. Obiettivo del test sar\u00e0 una statua all'interno del Palazzo di Giustizia che verr\u00e0 decapitata dal fascio a ultrasuoni del fucile. Il giorno dopo, Zebra chiede di ripetere il test, ma stavolta l'obiettivo sar\u00e0 il capo dello Stato.\nIl Professore si oppone, ma Zebra mostra a Clementi che, in caso di rifiuto, uccider\u00e0 Simon, nel frattempo tratto in ostaggio dalla banda.\nSenza scelta, Clementi si adopera per inserire, nel dispositivo di puntamento, le coordinate della Sala degli Arazzi del Palazzo del Quirinale, luogo ove tradizionalmente viene letto il messaggio di fine anno, ma lascia a Zebra il compito di premere il grilletto. A quel punto Zebra minaccia di uccidere subito il Professore, ma il tempestivo intervento del commissario Caruso e della Polizia sventa ogni tentativo di vendetta da parte del capo della banda; dopo aver proceduto all'arresto di tutta la banda, Clementi rivela a Zebra che il sistema di autodistruzione del fucile era un bluff.\n\"395 dollari l'oncia\".\nTrama.\nIl bandito Xavier Gaudin ha un segreto. Quindici anni fa l'uomo ha partecipato a una rapina, da cui ha ricavato un'ingente somma d'oro. Bench\u00e9 arrestato il bandito non vuole rivelare dove ha nascosto la refurtiva e pertanto finisce in carcere. Jack Clementi si finge carcerato a sua volta: i due si conoscono ed evadono, recandosi poi nel luogo dove e nascosta la refurtiva, trovandosi a lottare contro Pierre Legrand, un altro bandito alla ricerca dell'oro.\n\"Polizza inferno\".\nTrama.\nLa compagnia assicurativa si trova a dover liquidare un gran numero di polizze sulla vita, tutte sottoscritte di recente e stipulate con un massimale molto alto per morte accidentale. Il primo caso riguarda un avvocato, deceduto in un incidente d'auto; il secondo un principe assassinato durante un tentativo di rapina; il terzo un costruttore in bancarotta, fulminato nell'idromassaggio. Le indagini di Jack Clementi arrivano alla Confraternita dei Confortatori, una setta religiosa che in qualche modo lega tutte le vittime"}
{"id": "3286025", "revid": "729019", "url": "https://it.wikipedia.org/wiki?curid=3286025", "title": "Vladimir Ivi\u0107", "text": "Carriera.\nClub.\nDopo aver giocato con varie squadre di club, dal 2008 al 2012 ha giocato per il .\nNazionale.\nHa rappresentato sia la Nazionale jugoslava sia quella serbomontenegrina.\nStatistiche.\nStatistiche da allenatore.\n\"Statistiche aggiornate al 31 maggio 2019.\""}
{"id": "3286027", "revid": "180559", "url": "https://it.wikipedia.org/wiki?curid=3286027", "title": "Garner Tullis", "text": ""}
{"id": "3286028", "revid": "767487", "url": "https://it.wikipedia.org/wiki?curid=3286028", "title": "L'et\u00e0 di amare", "text": "L'et\u00e0 di amare (\"Beyond the Rocks\") \u00e8 un film muto del 1922 diretto da Sam Wood. Fu l'unica volta che i due attori protagonisti, Gloria Swanson e Rodolfo Valentino, stelle di Hollywood, si trovarono a recitare insieme in un film.\nLa sceneggiatura di Jack Cunningham si basa sul romanzo \"Beyond the Rocks\" di Elinor Glyn, pubblicato a Londra nel 1906 e tradotto e pubblicato in Italia come \"Oltre gli scogli\".\nUna copia della pellicola, ritenuta per anni perduta, \u00e8 stata ritrovata nel 2004 nei Paesi Bassi.\nTrama.\nPer accontentare suo padre, un ex-capitano povero in canna, la giovane e bella Theodora acconsente al matrimonio con l'anziano (e ricchissimo) Josiah Brown. Cerca anche di dimenticare un lord inglese, giovane e bellissimo pure lui come lei, che l'aveva soccorsa quand'era caduta in acqua da una barca. I due si incontreranno pi\u00f9 di una volta, finendo per innamorarsi l'uno dell'altra, ma lei ormai \u00e8 legata al vecchio marito. Lady Morella, innamorata di lord Bracondale, si accorge della relazione tra i due. Gelosa, scambia nelle buste due lettere di Theodora: quella destinata a Bracondale arriva cos\u00ec nelle mani di Brown. Leggendola, l'uomo si rende conto che la moglie \u00e8 innamorata di un altro, anche se, dalla missiva, Theodora appare del tutto innocente. Il sotterfugio di Morella che avrebbe dovuto separare per sempre i due innamorati le si rivolta invece contro: l'anziano marito, infatti, decide di farsi da parte e di partire per l'Arabia, da dove non torner\u00e0 pi\u00f9, ucciso dai briganti locali, lasciando libera Theodora.\nProduzione.\nIl film, prodotto dalla Famous Players-Lasky Corporation, venne girato a San Pedro (Los Angeles). Interpretato da Gloria Swanson e da Rodolfo Valentino (fu l'unica volta in cui i due divi di Hollywood lavorarono assieme) \u00e8, con qualche variante, l'adattamento cinematografico del romanzo omonimo del 1906 della scrittrice inglese Elinor Glyn, all'epoca celeberrima scrittrice e consulente superpagata a Hollywood. Il libro usc\u00ec anche in Italia nel 1926 pubblicato da Salani con il titolo \"Oltre gli scogli\".\nDistribuzione.\nDistribuito negli Stati Uniti dalla Paramount Pictures, il film usc\u00ec nelle sale il 7 maggio 1922. in Italia circol\u00f2 nel 1924.&lt;br&gt; \nPer molti anni la pellicola, della quale si conoscevano solo pochi frammenti in nitrato, fu considerata perduta. Nel 2004, tutti i sei rulli del film, con le didascalie originali della copia in olandese, furono ritrovati nel lascito disposto da un collezionista olandese privato a favore del Nederlands Filmmuseum.&lt;br&gt; \nNel 2005, la versione restaurata del film venne presentata al San Francisco Silent Film Festival con l'accompagnamento musicale di Dennis James.\nDate di uscita.\nAlias"}
{"id": "3286029", "revid": "729019", "url": "https://it.wikipedia.org/wiki?curid=3286029", "title": "Battaglia di Protophachium", "text": "La battaglia di \"Protophachium\" fu combattuta tra le forze alleate della Repubblica romana e del Regno di Bitinia contro quelle del Regno del Ponto comandate dal re Mitridate VI Eupatore, tra la fine dell'89 e gli inizi dell'88 a.C. Lo scontro vide vincitore lo schieramento mitridatico.\nContesto storico.\nPochi anni pi\u00f9 tardi (nel 111 a.C.), sal\u00ec al trono del regno del Ponto, Mitridate VI, figlio dello scomparso omonimo \"V\". Il nuovo sovrano mise subito in atto (fin dal 110 a.C.) una politica espansionistica nell'area del Mar Nero, conquistando tutte le regioni da Sinope alle foci del Danubio. Il giovane re volse, quindi, il suo interesse verso la penisola anatolica, dove la potenza romana era, per\u00f2, in costante crescita. Sapeva che uno scontro con quest'ultima sarebbe risultato mortale per una delle due parti.\nContemporaneamente sul fronte romano, il malcontento dei popoli italici aveva portato ad una loro sollevazione generale nel 91 a.C., che port\u00f2 alla guerra sociale contro i Romani (dal 91 all'88 a.C.). In un clima tanto avvelenato a Roma, Mitridate non pot\u00e9 che approfittarne, pronto ad intervenire sul fronte orientale, lontano dai torbidi dell'Urbs, tanto pi\u00f9 che le armate romane erano per la maggior parte concentrate in Italia, impegnate a sopprimere a fatica, la grande rivolta delle genti italiche.\n\"Casus belli\": invasione dell'Asia e massacro di cittadini romani.\nIl Senato romano, di fronte all'ennesimo tentativo di espansionismo in Asia Minore da parte di Mitridate, decise di inviare una nuova delegazione in Asia, sotto il comando del consolare Manio Aquilio, per ottenere la reintegrazione dei due regnanti fedeli a Roma (nel 90 a.C.). E se in un primo momento Mitridate si sottomise alle richieste romane, offrendo anche degli ausiliari per la guerra sociale, successivamente la richiesta di Aquilio di fornire a Nicomede IV un indennizzo, port\u00f2 il re del Ponto a replicare di essere, egli stesso, creditore verso la repubblica romana, essendosi privato della Frigia su richiesta romana. Aquilio, irritato dal comportamento del sovrano pontico, spinse il titubante Nicomede IV ad invadere il Ponto (compiendo saccheggi fino ad \"Amastris\").\nLa risposta di Mitridate non si fece attendere: egli insedi\u00f2 in Cappadocia, suo figlio Ariarate IX ai danni del re filoromano, Ariobarzane I (nell'89 a.C.). Si trattava della terza volta che Ariobarzane veniva cacciato dal regno. L'ira dei Romani per l'insolenza del re del Ponto aveva ormai raggiunto il culmine. La guerra sembrava ormai inevitabile.\nLa successiva mossa di Mitridate fu quella di dividere l'esercito in due compagini:\nIl primo scontro vide impegnati da una parte Nicomede IV, l'alleato dei Romani, dall'altra i generali di Mitridate, Neottolemo e Archelao. Si svolse nei pressi del fiume \"Amnias\", affluente del Halys. Le forze di Mitridate, seppure in inferiorit\u00e0 numerica ebbero la meglio, grazie soprattutto all'utilizzo di carri falcati, che i Bitini mai prima di allora avevano affrontato. L'esercito di Nicomede, terrorizzato dalla carneficina che questi carri riuscivano a fare, si diede alla fuga, lasciando cos\u00ec ai generali di Mitridate la vittoria e molti prigionieri.\nForze in campo.\nRomani e loro alleati.\nL'esercito romano, per lo pi\u00f9 formato da contingenti ausiliari asiatici, contava tra le sue file 4.000 cavalieri e 40.000 fanti.\nPontici e loro alleati.\nSembra che l'esercito mitridatico del re del Ponto fosse gigantesco, composto da circa 300.000 armati. Tra le sue file vi erano opliti greci, cavalieri armeni, Sciti, Traci, Bastarni e Sarmati delle steppe meridionali, a nord del Caucaso e della Crimea. \u00c8 ancora una volta Appiano di Alessandria a descriverci l'armata mitridatica:\nOra non \u00e8 possibile conoscere con precisione quante delle forze sopra elencate, parteciparono allo scontro in questa circostanza, considerando che, seppure il grosso dell'esercito si trovava con il proprio re, solo una parte (le avanguardie) attaccarono il consolare Manio Aquilio.\nBattaglia.\nIl primo scontro perduto dall'alleato bitino allarm\u00f2 non poco i generali romani, per come Mitridate aveva iniziato cos\u00ec rapidamente la guerra, senza che avesse deliberato l'inizio delle ostilit\u00e0 con atto pubblico. Il timore si manifestava anche nel fatto che, un numero limitato di soldati pontici era riuscito a battere l'esercito bitino di molto superiore in numero, peraltro da una posizione certamente non proprio favorevole, grazie al valore dei loro generali ed alla preparazione tattica delle loro truppe.\nFrattanto Nicomede aveva raggiunto Manio Aquilio e si era accampato con le truppe rimaste, a fianco di quelle provinciali romane. Mitridate, salito sul monte Scoroba, che si trova al confine tra Bitinia e Ponto, mise in fuga 800 cavalieri bitini, facendone alcuni prigionieri, con solo un centinaio cavalieri sarmati. E ancora una volta il re del Ponto volle essere magnanimo con i vinti, lasciandoli liberi di tornare presso le loro abitazioni.\nEcco come racconta lo scontro successivo tra le due armate Appiano di Alessandria:\nConseguenze.\nDopo lo scontro di \"Protophachium\", Manio Aquilio riusc\u00ec a fuggire di notte attraverso il fiume \"Sangarius\", fino a raggiungere Pergamo. Cassio e Nicomede e di tutti gli altri ambasciatori romani che erano con l'esercito, si rifugiarono in una localit\u00e0 chiamata \"testa del leone\", una imponente roccaforte della Frigia, dove cominciarono ad addestrare e raccogliere una grande moltitudine di artigiani, contadini e nuove leve tra i Frigi, seppure fossero reclute inesperte. Visto per\u00f2 che risultava inutile addestrarli, abbandonarono l'idea e si ritirarono. Cassio con il suo esercito si rec\u00f2 ad Apamea, mentre Nicomede IV a Pergamo, e Manio si diresse verso Rodi. Quando i comandanti della flotta romana, che si trovava a guardia della foce del Ponto Eusino, apprese di queste due sconfitte, decisero di consegnare gli stretti e tutte le navi a Mitridate.\nMitridate, poco dopo, riusc\u00ec a catturare, prima il procuratore della Cilicia, il consolare Quinto Oppio e poi il responsabile di entrambe le province romane, Manio Aquilio, il quale fu poco dopo messo a morte in modo inumano, colandogli dell'oro fuso in gola. In seguito a questi eventi l'Acaia si ribell\u00f2 al potere romano e 80.000 italici furono trucidati nel corso dei cosiddetti \u00abvespri asiatici\u00bb per ordine del sovrano del Ponto."}
{"id": "3286032", "revid": "117631354", "url": "https://it.wikipedia.org/wiki?curid=3286032", "title": "Jules C\u00e9sar Denis Van Loo", "text": "Biografia.\nFiglio ed allievo di Charles-Andr\u00e9 van Loo pittore ed incisore francese, fu un apprezzato pittore di paesaggi. Riconosciuto accademico di Francia il 30 ottobre 1784, espose al Salon de Paris dal 1784 al 1817.\nSue opere sono esposte in molti musei, tra i quali: Cherbourg: \"Paesaggio innevato\"; Compi\u00e8gne: due paesaggi con figure; Parigi (Louvre) \"Paesaggio invernale\"; Tolosa: \"Paesaggio con il Ponte di Tivoli\", \"Campagna romana\" ed altri paesaggi italiani. Molto apprezzati i suoi paesaggi al chiaro di luna."}
{"id": "3286039", "revid": "235890", "url": "https://it.wikipedia.org/wiki?curid=3286039", "title": "Endomorfismo normale", "text": ""}
{"id": "3286044", "revid": "767487", "url": "https://it.wikipedia.org/wiki?curid=3286044", "title": "Mali Music", "text": "Mali Music \u00e8 un album pubblicato nel 2002, inciso dal musicista britannico Damon Albarn in collaborazione con i musicisti del Mali Afel Bocoum, Toumani Diabat\u00e8, e con un cameo di Ko Kan Ko Sata."}
{"id": "3286047", "revid": "729019", "url": "https://it.wikipedia.org/wiki?curid=3286047", "title": "AGM-76 Falcon", "text": "AGM-76 Falcon \u00e8 un missile aria-superficie sviluppato negli anni sessanta dalla Hughes per conto dell'United States Air Force. Si trattava della versione aria-superficie dell'AIM-47 Falcon, che per\u00f2 non entr\u00f2 mai in servizio.\nStoria.\nSviluppo.\nL'AGM-76 venne sviluppato come versione aria-superficie dell'AIM-47. Tuttavia, l'esatta natura di questo sistema d'arma non \u00e8 molto chiara: infatti, con tutta probabilit\u00e0, si \u00e8 trattato di un missile antiradar realizzato a partire dal 1966 per contrastare gli impianti antiaerei vietnamiti, durante la guerra del Vietnam.\nIn questo ruolo, ne vennero lanciati una decina (su un totale di 22 costruiti). da aerei da caccia McDonnell Douglas F-4 Phantom II, Grumman A-6 Intruder e Republic F-105 Thunderchief, non \u00e8 chiaro se solo durante delle prove oppure anche in missioni operative.\nSecondo altre fonti, in realt\u00e0, l'AGM-76 sarebbe stato un missile aria-superficie a lungo raggio, progettato inizialmente per il caccia trisonico North American XF-108 Rapier. Dopo la cancellazione di questo velivolo, il missile avrebbe dovuto essere implementato sul Lockheed F-12B. In seguito alla fine anche di questo programma, i lavori intorno alla versione aria-superficie del Falcon sarebbero stati interrotti.\nComunque, l'AGM-76 Falcon non entr\u00f2 mai in servizio.\nDescrizione tecnica.\nL'AGM-76 era derivato dall'AIM-47. Si trattava di un missile aria-superficie (quasi sicuramente di tipo antiradar) lungo 3,82 m, largo 0,832 e con un peso al lancio di 431 kg. (di cui 113 costituiti da esplosivo ad alto potenziale). La propulsione era assicurata da un motore a propellente solido Lockheed XSR13-LP-1, in grado di spingerlo alla velocit\u00e0 di Mach 4 fino alla distanza di 160 km.\nLa testata era convenzionale, anche se, secondo alcune fonti, la non confermata versione da attacco aria-superficie per l'F-12B avrebbe imbarcato una testata nucleare da 250 kt."}
{"id": "3286048", "revid": "182396", "url": "https://it.wikipedia.org/wiki?curid=3286048", "title": "Sangarius", "text": ""}
{"id": "3286054", "revid": "409514", "url": "https://it.wikipedia.org/wiki?curid=3286054", "title": "Garner Handy Tullis", "text": ""}
{"id": "3286078", "revid": "767487", "url": "https://it.wikipedia.org/wiki?curid=3286078", "title": "Vertigine di una notte", "text": "Vertigine di una notte (\"La Peur\") \u00e8 un film del 1936 diretto da Victor Tourjansky.\nProduzione.\nIl film fu prodotto dalla Procin\u00e9 Standard.\nDistribuzione.\nDistribuito dalla Standart-Filmverleih, il film usc\u00ec nelle sale cinematografiche francesi il 10 aprile 1937. In Finlandia, venne distribuito con il titolo \"Pelko\" il 10 gennaio 1937."}
{"id": "3286090", "revid": "290351", "url": "https://it.wikipedia.org/wiki?curid=3286090", "title": "Lourdes Benedicto", "text": "Biografia.\nLourdes Benedicto \u00e8 nata a Brooklyn nello stato di New York. Si \u00e8 laureata alla Carnegie Mellon University di Pittsburgh.\nCarriera.\nLa carriera dell'attrice inizia nel 1990 recitando nel film per la televisione \"Gryphon\". Dopo sei anni di inattivit\u00e0 nel 1996 entra a far parte del cast di \"NYPD - New York Police Department\" nel ruolo ricorrente di Gina Martinez, che interpreter\u00e0 fino al 2000.\nNel 1998 partecipa al suo primo film: \"Hard Night\" nel ruolo di Vola. Dopo alcune partecipazioni in piccoli ruoli in alcune produzioni, nel 2000 entra a far parte del cast di \"Titans\" nel ruolo di Samantha Sanchez. Interpreter\u00e0 questo personaggio fino al 2001, anno della cancellazione della serie. Nello stesso anno partecipa a due serie televisive di successo: interpreta Rena Trujillo in cinque episodi di \"E.R. - Medici in prima linea\" e Karen Torres in sette episodi di \"Dawson's Creek\".\nNel 2003 partecipa alla seconda stagione di \"24\" nel ruolo dell'agente Carrie Turner.\nNel 2006 ottiene uno dei ruoli per cui \u00e8 maggiormente conosciuta dal grande pubblico: quello di Eva Rios, uno dei personaggi principali della serie televisiva di breve durata \"The Nine\". Terminata la serie, nel 2008, partecipa ad un'altra serie di breve durata, \"Cashmere Mafia\" nel ruolo ricorrente di Alicia Lawson.\nTra il 2009 ed il 2010 ha fatto parte del cast principale della serie televisiva \"V\", nel ruolo di Valerie Stevens, la moglie del Visitors Ryan Nichols interpretato da Morris Chestnut."}
{"id": "3286093", "revid": "2091899", "url": "https://it.wikipedia.org/wiki?curid=3286093", "title": "Chiese di Guardiagrele", "text": "Le chiese di Guardiagrele sono la testimonianza della variet\u00e0 dell'arte della citt\u00e0, e della rapida radicalizzazione dell'antica comunit\u00e0 longobarda, dalle credenze pagane al cristianesimo. Ci\u00f2 \u00e8 dimostrato dalla fondazione delle primitive chiese sopra templi romani intorno al V secolo d.C., successivamente rifondate in gran parte nel XII secolo, come la Cattedrale di Santa Maria Maggiore, che rappresenta il punto massimo dell'arte gotica guardiese, realizzata in pietra locale della Majella. Altri esempi di gotico sono presenti nelle parrocchie di San Francesco e di San Nicola di Bari.\nSuccessivamente intorno al XVII secolo ci fu una nuova rivoluzione stilistica delle chiese, con l'influenza dell'arte barocca, fino a curiosi esempi di architettura liberty sperimentata nel '900, come la chiesa di Santa Maria del Carmine.\nLe origini.\nIl tempio di Giove, ossia San Nicola di Bari.\nIl maggiore esempio dell'architettura romana a Grele, come detto, \u00e8 ci\u00f2 che resta di un antico tempio (dedicato a Giove), dove si trova l'attuale chiesa di San Nicola di Bari, con l'iscrizione, presso l'architrave di portale a caratteri gotici: \"Instaurator Odorisius Gitepra fecit et uxor Virginia curavit Fulvio Guio Decio Romano viro\". Bench\u00e9 il portale sia alquanto manomesso da fregi rinascimentali e gotici, si conservano le due colonne degli stipiti poggianti su leoni stilofori. La leggenda della fonazione della chiesa risale al III secolo d.C., quando la comunit\u00e0 cristiana, ancora senza tempio, fu perseguitata da Tiberio Poeta, che appicc\u00f2 il fuoco a un fienile dove i cristiani si riunivanoIn seguito si decise la costruzione del tempio cristiano sopra quello di Giove, divenendo di fatto la prima chiesa cristiana di Guardiagrele, non di certo intitolata a San Nicola di Bari (vissuto secoli dopo la fondazione, ma forse al Salvatore o alla Vergine Maria), gi\u00e0 in tempi remoti tuttavia, dal V secolo forse in poi venne intitolata a San Donato d'Arezzo. La chiesa oggi si presenta nella veste del restauro corposo barocco del 1775, era la cappella prediletta della nobile famiglia Ugni. \nIl tempio di Diana.\nIl tempio si trovava in via Roma, dove si trova la chiesa di San Silvestro, eretta tra il 362 e il 369 d.C. Di romano resta solo una parte del muro anteriore; la chiesa divenne immediatamente una delle principali chiese di Grele, nel 1044 Credindeo conte di Chieti fond\u00f2 a Fara San Martino l'abbazia di San Martino in Valle, unendola alla giurisdizione di San Silvestro, ribaltata nel 1451 con la decisione di papa Nicol\u00f2 V, sicch\u00e9 San Silvestro dovette pagare le tasse a San Martino. Nel 1636 la chiesa si trov\u00f2 invischiata nelle controversie vescovili di Chieti per il possesso dei monasteri di San Salvatore alla Majella e San Martino in Valle, che si risolsero con una transazione e la soppressione del convento del primo monastero. San Salvatore alla Majella, i cui ruderi si trovano nell'altura di Rapino CH), nei dintorni di grotta del Colle, era uno dei monastero della Majella orientale pi\u00f9 antichi fondati, esistente ancora in parte nel XVIII secolo, quando si decise di prelevare il portale romanico e di rimontarlo sulla facciata del convento di Sant'Antonio a Rapino, mentre le ante romaniche del portale in legno venivano condotte presso la chiesa di San Nicola a Pretoro (CH).\nIl Ranierianalizza il fregio del portale rinascimentale con al decorazione di festoni e cornucopie, ipotizzando che possano trattarsi di fregi prelevati dall'antico tempio, soprattutto per la presenza di tagli volontari, affinch\u00e9 potesse essere conficcato in mezzo lo stemma della confraternita.\nLa Collegiata di Santa Maria Maggiore: origini.\nLe invasioni barbariche del 405-410 fecero s\u00ec che gli abitanti delle contrade ai piedi della Majella si rifugiassero all'interno delle mura di Grele. La popolazione raggiunse 4000 unit\u00e0, e le chiese gi\u00e0 esistenti non riuscivano a soddisfare le esigenze delle funzioni religiose, cosicch\u00e9 si decise la costruzione di una nuova chiesa. Il console romano Marco Basso ordin\u00f2 la fondazione del Tempio di Santa Maria, e comprendeva gi\u00e0 lo spazio occupato dall'edificio medievale del XII-XIII secolo, restaurato nello stile romanico-gotico. L'area di fondazione era periferica, dove si trovava il cimitero. AL tempio si accedeva per mezzo di una lunga scalinata posta a meridione, legata alla casa del governatore (ossia Corte vecchia), e per mezzo di un portale (quello laterale aggiunto alla chiesa di San Francesco d'Assisi). La seconda chiesa costruita dirimpetto, intitolata alla Nativit\u00e0 del Signore, non si sa quando venne eretta, forse nel XII secolo, fatto sta che per la sua posizione presso la piazza, venne inglobata nel duomo con i lavori di rifacimento. La torre campanaria risale al 1110-1202, mentre l'unione delle due chiese avvenne nel 1706-13, quando la citt\u00e0 venne ricostruita in seguito a un grave terremoto della Majella (1706).\nDuomo di Santa Maria Maggiore.\n\u00c8 la principale chiesa della citt\u00e0, in Piazza Santa Maria Maggiore, interamente realizzata in pietra della Maiella. Il primo edificio religioso realizzato in loco, risalente al XIII secolo, consisteva in una chiesa cimiteriale del borgo di \"Guardia\". Per poterlo ampliare nei secoli successivi, fu sopraelevato il presbiterio e realizzata una grande volta che scavalcava Via dei Cavalieri. Ci\u00f2 avvenne con i lavori di rifacimento della chiesa dopo i danni del terremoto del 1706, e il nuovo edificio inglob\u00f2 la chiesa attigua della Nativit\u00e0 di Ges\u00f9, di cui restano ampie porzioni.\nLa facciata \u00e8 occupata quasi interamente dal campanile quadrangolare, su cui \u00e8 posto alla base un portale setiacuto nella prima met\u00e0 del XV secolo, in stile gotico abruzzese, con nella lunetta il gruppo dell' \"Annunciazione\" di Nicola da Guardiagrele, che realizz\u00f2 anche un \"Crocifisso\" in oro smaltato, conservato nell'attiguo Museo del Duomo. L'interno, ad aula unica e rimaneggiato nel tempo \u00e8 di stile barocco, con il soffitto a capriate, ripristinato nel dopoguerra. Di interesse le cappelle laterali, e il pulpito in noce con scene dell'Ultima Cena.\nNel portico settentrionale della collegiata vi \u00e8 un affresco raffigurante una \"Madonna allattante il Bambino\", contornata da decorazioni in stucchi policromi. Sotto il portico meridionale si trova invece un affresco di San Cristoforo, opera di Andrea Delitio del 1473; e la grande lapide del 1881, in via Cavalieri, con gli stemmi nobiliari quattrocenteschi delle antiche famiglie di Guardiagrele\nChiesa di San Francesco e convento.\nSorge in Piazza San Francesco, nella parte ovest della citt\u00e0. Caratterizzata da una facciata a coronamento orizzontale, venne eretta nel 1276 dai francescani al posto della chiesetta di San Siro. Nel 1340 in nobiluomo locale Napoleone I Orsini don\u00f2 ai frati le reliquie di San Nicola Greco. Il ricco portale gotico \u00e8 attribuito alla scuola trecentesca di Nicola Mancino. I locali dell'ex convento francescano ospitano attualmente il Municipio comunale e a museo del Costume locale.\nChiesa di San Nicola di Bari.\n\u00c8 probabilmente la chiesa pi\u00f9 antica della citt\u00e0, situata all'ingresso di Via Roma, da Largo Garibaldi. Venne infatti eretta nel IV secolo suoi resti di un tempio pagano dedicato a Giove. L'esterno e il campanile sono realizzati in muratura di pietrame, intonacato solo sulla facciata. Quest'ultima \u00e8 occupata da un portale cinquecentesco, fiancheggiato da due leoni stilofori. L'interno \u00e8 frutto dei rimaneggiamenti operati nel XVIII secolo.\nChiesa di San Silvestro.\nSituata in Via Roma, in seguito alla sconsacrazione degli anni sessanta, ospita al suo interno mostre, convegni e concerti. Secondo la tradizione la chiesa, romanica, fu eretta su un tempio dedicato alla dea Diana. La caratteristica facciata presenta la parte sinistra a pietrame squadrato e regolare a vista, mentre il resto del prospetto \u00e8 intonacato. A causa di un intervento ricostruttivo del 1428, la parete laterale e quella posteriore presentano una cortina muraria in laterizio. Interessante \u00e8 il portale tardo rinascimentale. L'interno \u00e8 suddiviso in tre navate.\nConvento dei Cappuccini.\nLa sua fondazione risale al 1599, presso la cappella suburbana di Santa Maria del Popolo, fuori dalle mura, poco lontano da Via Occidentale fuori Porta San Giovanni. In quest'ultima vi \u00e8 un monumentale altare ligneo a struttura tripartita, con un caratteristico timpano spezzato e quattro tele inserite nella struttura, tra cui la centrale \"Immacolata tra angeli e santi\". A fronteggiare il dipinto vi \u00e8 un raffinato tabernacolo intarsiato in legno e avorio, terminante con una cupoletta a cipolla, opera di inizi Settecento dei \"marangoni\", famosi intagliatori cappuccini.\nIl piccolo chiostro del convento presenta al centro un pozzo in pietra della Maiella.\nChiesa di San Rocco.\nSan Rocco \u00e8 parte integrante della collegiata di Santa Maria Maggiore, realizzata in seguito ai lavori di sopraelevazione dello stesso nel Settecento. Accessibile dal sottopassaggio di Via Cavalieri. L'interno a tre navate conserva arredamenti barocchi. Tra i vari dipinti vi \u00e8 una \"Madonna del Latte\" di Nicola Ranieri, in fondo alla navata centrale. Sulla controfacciata sono appoggiati due archi gotici in pietra.\nChiesa di Santa Maria del Carmine.\nL'edificio si trova in Via Modesto Della Porta, assunse l'attuale aspetto con la ricostruzione di un antico convento celestiniano agli inizi del Novecento, la cui porta con la torre di guardia si trova poco pi\u00f9 a sud, risalendo verso il Duomo. Nelle decorazioni esterne sono presenti richiami allo stile liberty, caratteristico il rosone, la statua monumentale della Madonna col Bambino, e le due torri campanarie gemelle. mentre l'interno possiede uno stile tipicamente barocco.\nChiesa di Santa Chiara.\nUn tempo annessa ad un convento delle clarisse, fu edificata, secondo tradizioni non molto attendibili, nel 1220. Occupa la parte nord del centro storico, l'antico convento soppresso nel 1809, in breve venne demolito, lo storico Francesco Paolo Ranieri nel suo libro su Guardiagrele, alla fine del secolo, ricorda che esistevano ancora brandelli della struttura monastica. Nei primi anni del Novecento l'area dell'orto fu trasformata in villa, la chiesa intanto fu riconsacrata a \"Santa Maria del Popolo\", e il portale venne decorato in stile pseudo romanico dall'artista locale Felicetto Giuliante.\nLa facciata \u00e8 arricchita da un portale del 1927 del Giuliante, sovrastato da finestrone rettangolare barocco; sul retro si erge un campanile a pianta rettangolare. L'interno a navata unica \u00e8 riccamente decorato in stile barocco, con un pulpito in legno intagliato e alcune tele del Settecento e Ottocento, tra le quali \"San Michele che caccia il Demonio\" di Donato Teodoro da Chieti.\nChiesa dell'Addolorata.\nCome attesta l'iscrizione sul portale, \u00e8 stata eretta nel 1733, forse su una cappella preesistente distrutta dal terremoto del 1706. La chiesa sorge lungo via San Francesco, ha un impianto rettangolare con l'esterno assai semplice, caratterizzato dal portale in pietra architravato, e da una torretta campanaria quadrangolare, in mattoni a vista. L'interno \u00e8 schiacciato, a navata unica, decorato secondo i canoni barocchi, con un monumentale soffitto igneo a lacunari disposti in ordine geometrico da formare armonie, sia a forma quadrangolare, che triangolare o romboidale, con all'interno fioroni o dipinti raffiguranti santi e la Madonna col Bambino. Gli episodi sono \"Scene di Vita di Cristo e Maria\", sono stati eseguiti nel XIX secolo dal pittore Ferdinando Palmerio, di interesse l'altare in marmo policromo di met\u00e0 Settecento, e le statue dei santi, tra cui quella della Madonna Addolorata.\nEx chiesa della Madonna del Popolo.\nLa chiesa si trova tra via Cavalieri e via Modesto Della Porta, accanto al Duomo. Risale nella costruzione attuale al XVIII secolo, caratterizzata da facciata in pietra concia, portale architravato a decorazione mistilinea, e un finestrone centrale, con la cornice di facciata a riccioli, e un piccolo campanile a vela laterale. La chiesa all'interno \u00e8 a navata unica, con la volta a botte lunettata. Nella seconda met\u00e0 del Novecento la chiesa \u00e8 stata sconsacrata, la chiesa vera e proprio \u00e8 stata adibita a ufficio della Biblioteca civica \"Teodoro Rosica\", i cui scaffali con i libri e sale di lettura si trovano dell'ex monastero, posto accanto alla chiesa, che si snoda lungo l'inizio di Via Orientale. La campana della chiesa tuttavia funzione ancora, e viene suonata in speciali ricorrenze, tra cui la festa patronale.\nChiesa di San Donato.\nLa chiesa si trova fuori dall'abitato, nella zona suda della strada statale verso contrada Villa Maiella, sopra una piccola altura. Risale al XVII-XVIII secolo, venne attaccata nel 1799 dai francesi, ed \u00e8 dedicata al santo patrono di Guardiagrele.\nLa facciata, non particolarmente elaborata, \u00e8 divisa in due livelli. L'interno, a navata unica, \u00e8 movimentato da lesene che si alternano a tre archi a tutto sesto per lato, con una cornice sita all'altezza della volta a botte. In seguito ad un recente terremoto che lo danneggi\u00f2, il presbiterio venne demolito. A causa di ci\u00f2 la volta si interrompe lasciando intravedere un soffitto a capriate con travi in legno e laterizi. L'altare maggiore \u00e8 dominato da un vasto dipinto di Federico Spoltore raffigurante San Donato, patrono di Guardiagrele.\nChiesa di Santa Maria del Rosario.\n\u00c8 situata sul lato destro della piazza del Piano (comunemente Largo Garibaldi) e sovrasta la Porta del Vento. La chiesa risale al XVII secolo, forse eretta intorno al 1571 perch\u00e9 detta anche \"della Vittoria\", per ricordare la vittoria dei cristiani contro i Turchi nella battaglia di Lepanto; infatti la festa nella chiesa in onore della Madonna si svolge il 7 ottobre. La chiesa ha un aspetto planimetrico molto irregolare, frutto di rifacimenti dopo il 1706 a causa di un terremoto, con la parte absidale collegata alle mura di Porta del Vento, e l'esterno molto ristretto, con un ambiente quadrangolare irregolare, che termina con un campanile a torretta, e un altro, che permette l'accesso dal transetto, con un portale architravato. L'interno \u00e8 a navata unica, molto ricco di ornamenti barocchi, un tabernacolo ligneo, delle statue di santi, e tele di Donato Teodoro.\nChiese delle frazioni.\nAltre chiese, di minore importanza, sono situate nelle frazioni del comune di Guardiagrele: la chiesa di San Silvestro papa a Villa San Vincenzo, la chiesa di San Giuseppe Artigiano a Comino, la chiesa di San Biagio a San Biase e la chiesa di San Domenico a San Domenico."}
{"id": "3286100", "revid": "300067", "url": "https://it.wikipedia.org/wiki?curid=3286100", "title": "Charlie Hentz", "text": ""}
{"id": "3286104", "revid": "287204", "url": "https://it.wikipedia.org/wiki?curid=3286104", "title": "Distretto di Batticaloa", "text": "Il distretto di Batticaloa \u00e8 un distretto dello Sri Lanka, situato nella provincia Orientale e che ha come capoluogo Batticaloa."}
{"id": "3286108", "revid": "212348", "url": "https://it.wikipedia.org/wiki?curid=3286108", "title": "Makram Ebeyd", "text": "\u02bfEbeyd fu Segretario Generale del partito Wafd tra il 1936 e il 1942, nonch\u00e9 ministro delle Finanze. \n\u02bfEbeyd lasci\u00f2 il Wafd dopo un duro contrasto col suo vecchio amico (e all'epoca Primo ministro e capo del Wafd), Mustafa al-Nahhas Pasci\u00e0. La causa del dissenso era profonda. Lo scaltro sessantaseienne al-Nahhas voleva concentrare solo nelle sue proprie mani tutto il potere dell'esecutivo, per meglio guidare il Paese nel periodo carico di tensioni che precedeva lo scoppio della Seconda guerra mondiale. Cos\u00ec avoc\u00f2 a s\u00e9 alcuni poteri di \u02bfEbeyd e si mormor\u00f2 che ci\u00f2 avvenisse per la deleteria influenza esercitata su al-Nahhas dall'assai pi\u00f9 giovane moglie, Zaynab al-Wakil, di 30 anni pi\u00f9 giovane di lui. \n\u02bfEbeyd, offeso e indispettito per l'ottimo lavoro da lui svolto in veste di ministro delle Finanze, si dimise allora dal partito Wafd."}
{"id": "3286109", "revid": "287204", "url": "https://it.wikipedia.org/wiki?curid=3286109", "title": "Distretto di Trincomalee", "text": "Il distretto di Trincomalee \u00e8 un distretto dello Sri Lanka, situato nella provincia Orientale e che ha come capoluogo Trincomalee."}
{"id": "3286112", "revid": "767487", "url": "https://it.wikipedia.org/wiki?curid=3286112", "title": "Un marito scomparso", "text": "Un marito scomparso (\"Un de la l\u00e9gion\") \u00e8 un film del 1936 diretto da Christian-Jaque.\nTrama.\nUn uomo, a seguito di una delusione amorosa, si ritrova suo malgrado arruolato nella legione straniera.\nNon si perde d'animo e riesce anche a guadagnare una medaglia."}
{"id": "3286113", "revid": "1429175", "url": "https://it.wikipedia.org/wiki?curid=3286113", "title": "Lyndsey Marshal", "text": "Biografia.\nLyndsey Marshal dopo gli studi al college in archeologia, frequenta Royal Welsh College of Music and Drama. Le prime soddisfazioni le riceve dal teatro con alcuni riconoscimenti. \nNel 2005 interpreta Cleopatra nella serie televisiva \"Roma\". \nAttualmente vive a Londra con il suo compagno."}
{"id": "3286115", "revid": "6923", "url": "https://it.wikipedia.org/wiki?curid=3286115", "title": "Distretto di Galle", "text": "Il distretto di Galle \u00e8 un distretto dello Sri Lanka, situato nella provincia Meridionale e che ha come capoluogo Galle.\nStoria.\nIl distretto assurse alla cronaca mondiale allorch\u00e9 il 26 dicembre 2004, nei pressi del villaggio di Peraliya, un treno affollato che viaggiava sulla ferrovia costiera venne colpito da un maremoto: conosciuto anche come \"disastro della Regina del Mare\", tale incidente ferroviario risulta il pi\u00f9 grave nella storia per numero di vittime registrando pi\u00f9 di 1.700 morti."}
{"id": "3286118", "revid": "300067", "url": "https://it.wikipedia.org/wiki?curid=3286118", "title": "Ilvana Zvizdic Pehlivan", "text": ""}
{"id": "3286120", "revid": "300067", "url": "https://it.wikipedia.org/wiki?curid=3286120", "title": "Ilvana Zvizdi\u0107 Pehlivan", "text": ""}
{"id": "3286121", "revid": "287204", "url": "https://it.wikipedia.org/wiki?curid=3286121", "title": "Ilvana Zvizdic", "text": ""}
{"id": "3286122", "revid": "287204", "url": "https://it.wikipedia.org/wiki?curid=3286122", "title": "Distretto di Jaffna", "text": "Il distretto di Jaffna \u00e8 un distretto dello Sri Lanka, situato nella provincia Settentrionale e che ha come capoluogo Jaffna. Il distretto occupa quasi tutta la penisola di Jaffna e sulla costa nord si trova la citt\u00e0 di Kankasanturai, che \u00e8 la pi\u00f9 settentrionale dello Sri Lanka."}
{"id": "3286124", "revid": "98077", "url": "https://it.wikipedia.org/wiki?curid=3286124", "title": "Regia Monarchia di Sicilia", "text": ""}
{"id": "3286128", "revid": "287204", "url": "https://it.wikipedia.org/wiki?curid=3286128", "title": "Leslie (Fife)", "text": "Leslie \u00e8 un villaggio del Fife, Scozia, Regno Unito, situato nella punta settentrionale della \"River Leven Valley\", ad ovest di Glenrothes, con una popolazione, secondo stime del 2006, di 3.092 abitanti, mentre al censimento del 2001 aveva 2.998 abitanti.\nLeslie fu eretta baronia da Giacomo II di Scozia nel 1458 per George Leslie, I conte di Rothes."}
{"id": "3286133", "revid": "1286240", "url": "https://it.wikipedia.org/wiki?curid=3286133", "title": "Aladdin (colonna sonora)", "text": "Aladdin: Original Motion Picture Soundtrack, in italiano Aladdin (colonna sonora originale), \u00e8 la colonna sonora del film della Walt Disney Pictures \"Aladdin\" distribuita in America su audiocassette e CD nel novembre 1992.\nUna versione rimasterizzata con alcune frasi modificate \u00e8 uscita nel 2001. Un'edizione speciale comprendente due demo gi\u00e0 mostrate in precedenza e nuovi lavori di produzione usc\u00ec nel 2004.\nLa colonna sonora fece vincere al suo compositore Alan Menken un Academy Award e un Golden Globe per la migliore colonna sonora originale e lo fece candidare al BAFTA alla migliore colonna sonora. Menken condivise l'Academy Award, il Golden Globe e il Grammy Award alla canzone dell'anno con Tim Rice per la canzone \"Il mondo \u00e8 mio\", della quale era stato l'autore dei testi.\nCanzoni.\nNotti d'Oriente.\n\"Notti d'Oriente\" (\"Arabian Nights\") \u00e8 interpretata dal venditore ambulante e la sentiamo durante i titoli di testa. In principio doveva essere pi\u00f9 lunga di quella usata in definitiva. Nella colonna sonora composta nel 1990 erano infatti previsti molti reprise in quanto il venditore ambulante avrebbe dovuto commentare lo sviluppo della storia durante il film.\nI versi originali \"E ti trovi in galera anche senza un perch\u00e9/che barbarie, ma \u00e8 la mia trib\u00f9\" venne molto criticata dall'American-Arab Anti-Discrimination Committee (ADC) e altri gruppi quando il film e la colonna sonora vennero distribuiti. A seguito di queste critiche \u00e8 stata apportata la sostituzione \"C'\u00e8 un deserto immenso e un calore intenso/Non \u00e8 facile, ma io ci vivo laggi\u00f9\" sia nelle nuove copie della colonna sonora sia nelle nuove copie del film.\nUna versione alternativa che utilizza parole presenti nella versione demo fu utilizzata in \"Il ritorno di Jafar\", cantata nella versione originale da Brian Hannan. Questa versione \u00e8 stata utilizzata anche come tema principale nella serie animata.\nNel film \"Aladdin e il re dei ladri\" \u00e8 presente una ripresa della canzone originariamente concepita per il primo film in un finale alternativo.\nLa mia vera storia.\n\"La mia vera storia\" viene cantata da Aladdin mentre \u00e8 inseguito dalle guardie per aver rubato di un pezzo di pane e spiega il tipo di vita che conduce, che non ha scelta se non rubare. Ha sostituito \"You Can Count On Me\", canzone concepita come introduzione di Aladdin ma considerata troppo angusta.\nL'ispirazione per Tim Rice e Alan Menken nello scrivere la canzone \u00e8 stata un'altra canzone precedentemente tagliata, \"Babkak, Omar, Aladdin, Kassim\", che avrebbe presentato Aladdin e tre suoi amici poi rimossi dalla pellicola. Durante la stesura gli autori hanno cercato di usare i toni tipici di una ballata popolare, usati nella scena successi durante la ripresa della canzone. Questa ripresa del tema, intitolata \"La mia vera storia (reprise)\", \u00e8 anche udibile durante il film come tema d'accompagnamento di Aladdin.\nUn amico come me.\n\"Un amico come me\" \u00e8 cantata dal Genio (Robin Williams),in uno stile musicale che ricorda Cab Calloway, mentre d\u00e0 una dimostrazione dei suoi poteri ad Aladdin spiegandogli che non \u00e8 un amico come tutti gli altri. \u00c8 stata la prima scena di \"Aladdin\" ad essere completamente animata e per questo presenta qualche differenza nel design dei personaggi rispetto al resto della pellicola. Questa canzone \u00e8 stata nominata all'Oscar alla migliore canzone e rappresenta l'ultima nomination ricevuta da Howard Ashman.\nAll'inizio dei titoli di coda \u00e8 ascoltabile una breve ripresa strumentale del pezzo.\nIl principe Ali.\n\"Il principe Ali\" \u00e8 un altro spumeggiante numero musicale del Genio (Robin Williams) e intruduce agli abitanti di Agrabah l'alter ego di Aladdin, Il principe Ali Ababwa. Durante il pezzo il Genio imita un commentatrice della parata del Ringraziamento (\"Don't they look lovely, June?\") e Ethel Merman. La versione presente nel film \u00e8 priva di un intro inizialmente previsto e di due versi a met\u00e0 brano.\nIl principe Ali (reprise).\n\u00c8 una parodia di \"Il principe Ali\" cantata da Jafar (Massimo Corvo) mentre usa i suoi poteri per rivelare che Ali \u00e8 solamente uno straccione e lo spedisce ai confini del mondo. I produttori amavano il modo di cantare del doppiatore originale, Jonathan Freeman, e volevano dare a Jafar una propria canzone ma hanno scartato sia la composizione originale di Menken e Ashman (\"Humiliate the Boy\") sia il nuovo pezzo di Tim Rice (\"Why Me\") in quanto eccessivamente lunghi. Al loro posto hanno preferito utilizzare una breve ripresa de \"Il principe Ali\".\nCanzoni tagliate.\nHoward Ashman e Alan Menken composero moltissime canzoni per il progetto Aladdin ancor prima di mettersi al lavoro su \"La bella e la bestia\". Questa versione della storia incorporava moltissime elementi della favola originale e altri personaggi poi eliminati durante lo sviluppo del progetto. Tre canzoni di questa bozza di colonna sonora - \"Notti d'Oriente\", \"Un amico come me\" e \"Il principe Ali\" - sono rimaste anche nel film finale.\nMenken scrisse delle canzoni addizionali per delle sottosequenze della storia in seguito alla morte di Ashman nel 1991 e prima che Tim Rice venisse coinvolto nel progetto.\nLavori di produzione, demo e prime registrazioni delle canzoni eliminate sono state distribuite in diversi formati, in particolare nel 1994 in \"The Music Behind the Magic\", nell'edizione speciale del 2004 della colonna sonora e nell'edizione DVD dello stesso anno.\nComposizione originale del 1990 - musiche d Alan Menken, testi di Howard Ashman. I titoli vengono lasciati in lingua inglese anche per i pezzi usati nella versione definitiva del 1992 (vedere elenco nel paragrafo precedente)\nDemo addizionali di Menken/Ashman\nDemo del soloMenken\nDemo di Menken/Tim Rice.\nLa colonna sonora.\nLa colonna sonora di \"Aladdin\" segue lo stile utilizzato dall'autore nei suoi precedenti lavori, \"La sirenetta\" e \"La bella e la bestia\", con specifiche battute e motivi derivanti dalle melodie delle canzoni.\nQuando Aladdin e Jasmine sono assieme vengono accompagnati dalle note di \"Il mondo \u00e8 mio\".\nPezzi non distribuiti.\nIl seguente elenco mostra quali brani sono presenti nel film ma non sono stati distribuiti in alcun formato nel corso degli anni. Non essendoci stata distribuzione vengono riportati con il titolo originale.\nDurata totale dei pezzi non distribuiti senza quelli puramente strumentali: 34 minuti e 29 secondi\nDurata totale dei pezzi non distribuiti inclusi quelli puramente strumentali: 48 minuti e 51 secondi\nPremi.\nPremi Oscar 1993\nGrammy Awards 1994"}
{"id": "3286136", "revid": "984922", "url": "https://it.wikipedia.org/wiki?curid=3286136", "title": "Roberto de Chom\u00f3n-Ruiz", "text": "Biografia.\nFiglio del famoso cineasta spagnolo Segundo de Chom\u00f3n e dell'attrice francese Julienne Mathieu, nel 1912 segu\u00ec il padre e si stabil\u00ec in Italia, dove lavor\u00f2 per l'\"Itala Film\". Nella casa cinematografica italiana fu dapprima aiuto-operatore del padre, e successivamente fu anche cameraman e fotografo in alcuni film.\nDopo l'esperienza cinematografica, e alla morte del padre avvenuta nel 1929, si stabil\u00ec definitivamente a Torino assieme alla madre e si occup\u00f2 della gestione del laboratorio fotografico privato, che lo stesso Segundo de Chom\u00f3n aveva fondato qualche anno prima nella citt\u00e0 piemontese."}
{"id": "3286138", "revid": "125400688", "url": "https://it.wikipedia.org/wiki?curid=3286138", "title": "Trasferimento di energia senza fili", "text": "Il trasferimento di energia senza fili (o \"wireless\") \u00e8 la trasmissione di energia elettrica da un alimentatore elettrico a un carico elettrico senza l'utilizzo di cavi che fanno da conduttore.\nLa trasmissione di energia wireless \u00e8 utile nel caso in cui connessioni con i normali fili risultino complesse o impossibili da realizzare. Il problema della trasmissione di energia elettrica senza fili differisce da quello delle telecomunicazioni senza fili come, ad esempio, la radio. Nel secondo caso infatti, la porzione di energia ricevuta diventa critica unicamente se \u00e8 troppo debole per essere distinta dal segnale rispetto all'insieme dei rumori (noise). Con l'alimentazione wireless, l'efficienza \u00e8 in assoluto il parametro pi\u00f9 significativo. Una grande parte dell'energia inviata dall'impianto di generazione deve infatti arrivare al ricevitore per potere funzionare correttamente.\nLa pi\u00f9 comune forma di trasferimento di energia wireless \u00e8 effettuata utilizzando il metodo dell'induzione elettromagnetica. Altri metodi includono radiazioni elettromagnetiche sotto forma di microonde o laser.\nBisogna anche aggiungere che c'\u00e8 differenza tra la ricarica Wireless e la ricarica MagSafe."}
{"id": "3286140", "revid": "466689", "url": "https://it.wikipedia.org/wiki?curid=3286140", "title": "Square Co.", "text": ""}
{"id": "3286141", "revid": "84184", "url": "https://it.wikipedia.org/wiki?curid=3286141", "title": "Annie Griffin", "text": "Biografia.\nAnnie Griffin agli inizi degli anni '90, ha lavorato per MTV alla creazione di animazioni. Il suo pi\u00f9 grande successo \u00e8 stato la creazione della serie televisiva The Book Group divisa in 2 stagioni per un totale di 12 episodi. "}
{"id": "3286147", "revid": "1793900", "url": "https://it.wikipedia.org/wiki?curid=3286147", "title": "Architettura revivalista", "text": "Il revivalismo nell'architettura \u00e8 la tendenza all'impiego di stili architettonici che si ispirano chiaramente a modelli di epoche precedenti. Tale atteggiamento \u00e8 legata a una concezione storicistica dell'architettura."}
{"id": "3286148", "revid": "767487", "url": "https://it.wikipedia.org/wiki?curid=3286148", "title": "Live in Bremen", "text": "Live in Bremen \u00e8 un album live di Steve Wynn, registrato al Grosser Sendesall di Brema per Radio Bremen il 27 gennaio del 2003. \u00c8 uscito in serie limitata di solo 1000 copie. e pubblicato nel 2008.\nLa stampa originale della tracklist \u00e8 sbagliata in quanto \u00e8 stato omesso il pezzo \"What Comes After\", come, invece, giustamente riportato nelle tracce sottostanti.\nLa qualit\u00e0 del suono \u00e8 ottima. Durante l'esecuzione acustica di \"500 Girl Mornings\" Steve si ferma a raccontare la storia della canzone nelle sue diverse versioni, togliendo ai fans l'opportunit\u00e0 di avere in versione acustica l'intero pezzo senza interruzioni, visto che su \"My Midnight\" viene eseguito con suoni distorti."}
{"id": "3286150", "revid": "767487", "url": "https://it.wikipedia.org/wiki?curid=3286150", "title": "Il povero Piero (film)", "text": "Il povero Piero \u00e8 un film muto italiano del 1921 diretto ed interpretato da Umberto Mozzato, tratto dall'omonimo dramma di Felice Cavallotti del 1884."}
{"id": "3286157", "revid": "228587", "url": "https://it.wikipedia.org/wiki?curid=3286157", "title": "Episodi di My Spy Family (seconda stagione)", "text": "La seconda stagione della serie My Spy Family \u00e8 stata trasmessa in prima visione nel Regno Unito da Boomerang dal 6 settembre al 29 novembre 2008."}
{"id": "3286159", "revid": "287204", "url": "https://it.wikipedia.org/wiki?curid=3286159", "title": "Clubul Sportiv Municipal Re\u0219i\u021ba", "text": "Il Clubul Sportiv Municipal Re\u0219i\u021ba \u00e8 una societ\u00e0 calcistica romena con sede nella citt\u00e0 di Re\u0219i\u021ba, fondata nel 1926.\nStoria.\nDagli esordi al dopoguerra.\nIl club nasce nel 1926 dalla fusione di due club della citt\u00e0, il \"Clubul sportiv al muncitorilor\" e la \"Societatea angaja\u021bilor uzinelor\". Il primo nome che assume \u00e8 \"Uzinele \u0219i Domeniile Re\u0219i\u021ba\" meglio conosciuto come \"UD Re\u0219i\u021ba\". Partecipa ai campionati regionali di Timi\u0219oara e nel 1931 arriva la prima qualificazione alle fasi nazionali e il primo (e unico) titolo battendo in semifinale il Prahova Ploie\u0219ti e in finale il SG Sibiu. Anche l'anno successivo giunge alla finale nazionale dopo aver sconfitto il Mure\u0219ul T\u00e2rgu-Mure\u0219 8-2 ma perde la finale contro il Venus Bucure\u0219ti per 3-0\nCon la riforma del campionato, nel 1937 il club parte dalla Divizia B venendo subito promosso nella massima divisione. Rimane stabilmente nella Divizia A fino al 1948 quando retrocede e cambia nome in \"O\u021belul Re\u0219i\u021ba\"\nDal dopoguerra ad oggi.\nNel 1949 cambia di nuovo nome e diventa \"Metalul Re\u0219i\u021ba\" e disputa i primi campionati tra Divizia A e B. Nel 1954, anno in cui milita nella seconda serie, conquista la sua unica Coppa di Romania sconfiggendo in finale la Dinamo Bucarest 2-0.\nRitorna in massima serie nel 1972 e disputa sei campionati consecutivi in massima divisione, tra i quali spicca il sesto posto della stagione 1974-75, miglior risultato del club. Continua il susseguirsi di stagioni tra il primo e il secondo livello del campionato fino al 2008 quando venne retrocesso in Liga III a causa di problemi finanziari e fu sciolto. Nell'estate 2009 viene rifondato col nome \"\u0218colar Re\u0219i\u021ba\" e riparte dalla Liga III\nStadio.\nIl club gioca le partite interne nello Stadionul Mircea Chivu, Impianto sportivo con una capienza di 12.500 posti intitolato a Mircea Chivu, padre del pi\u00f9 noto Christian Chivu."}
{"id": "3286160", "revid": "767487", "url": "https://it.wikipedia.org/wiki?curid=3286160", "title": "Alexandru Antoniuc", "text": "Carriera.\nClub.\nDopo aver giocato per tre anni con lo Zimbru Chi\u0219in\u0103u, nel 2010 si trasferisce al Rubin Kazan', squadra del campionato russo.\nNazionale.\nConta 44 presenze con la Nazionale moldava."}
{"id": "3286165", "revid": "1442080", "url": "https://it.wikipedia.org/wiki?curid=3286165", "title": "South African Open 1988 - Singolare", "text": "Il singolare del torneo di tennis South African Open 1988, facente parte della categoria Grand Prix, ha avuto come vincitore Jakob Hlasek che ha battuto in finale Christo van Rensburg 6-7 6-4 6-1 7-6."}
{"id": "3286171", "revid": "121711385", "url": "https://it.wikipedia.org/wiki?curid=3286171", "title": "Conti di Perche", "text": "Il titolo di conti di Perche era legato ad una contea medievale situata tra la Normandia e il Maine. \nEbbe indipendenza di governo fino al 1226, anno in cui pass\u00f2 sotto il dominio diretto della corona francese. La contea venne annessa a quella di Alen\u00e7on e dal 1325 entrambe le contee vennero rette da un ramo cadetto dei Valois. Alla morte senza figli dell'ultimo duca di Alen\u00e7on nel 1525, il territorio torn\u00f2 ancora una volta alla corona e solo sporadicamente ne venne di nuovo concesso il governo ad altri.\nSignori di Mortagne-au-Perche, Signori di Nogent-le-Rotrou e visconti di Ch\u00e2teaudun.\nI signori di Perche vennero inizialmente indicati con il nome di Signori di Mortagne-au-Perche, fino a quando Routrou II assunse nel 1126 il titolo di conte unendo cos\u00ec la Signoria di Mortagne-au-Perche, la Signoria di Nogent-le-Rotrou e il Viscontado di Ch\u00e2teaudun in un'unica contea.\nConti di Perche.\nCasato di Ch\u00e2teaudun.\nLa contea torna sotto la corona francese e successivamente viene a far parte della Contea di Alen\u00e7on\nCasato di Valois.\nDal 1474 al 1478 la contea venne confiscata dalla corona ma poi torn\u00f2 ai conti Alen\u00e7on.\nDopo la morte di Margherita di Navarra, sposa di Carlo IV, la contea torn\u00f2 alla corona; il titolo di duca di Perche venne concesso dal re alcune volte."}
{"id": "3286175", "revid": "287204", "url": "https://it.wikipedia.org/wiki?curid=3286175", "title": "Detroit Open 1988 - Singolare", "text": "Il singolare del torneo di tennis Detroit Open 1988, facente parte della categoria Grand Prix, ha avuto come vincitore John McEnroe che ha battuto in finale Aaron Krickstein 7-5, 6-2."}
{"id": "3286183", "revid": "154059", "url": "https://it.wikipedia.org/wiki?curid=3286183", "title": "Nuclide stabile", "text": ""}
{"id": "3286185", "revid": "45927", "url": "https://it.wikipedia.org/wiki?curid=3286185", "title": "Massageta", "text": ""}
{"id": "3286186", "revid": "1346043", "url": "https://it.wikipedia.org/wiki?curid=3286186", "title": "Episodi di My Spy Family (terza stagione)", "text": "La terza stagione della serie My Spy Family \u00e8 stata trasmessa in prima visione nel Regno Unito da Boomerang dal 5 settembre 2008 al 23 gennaio 2010; in Italia \u00e8 inedita."}
{"id": "3286188", "revid": "1442080", "url": "https://it.wikipedia.org/wiki?curid=3286188", "title": "Brussels Indoor 1988 - Singolare", "text": "Il singolare del torneo di tennis Brussels Indoor 1988, facente parte della categoria Grand Prix, ha avuto come vincitore Henri Leconte che ha battuto in finale Jakob Hlasek 7-6, 7-6, 6-4."}
{"id": "3286189", "revid": "123995589", "url": "https://it.wikipedia.org/wiki?curid=3286189", "title": "Teodoro di Canterbury", "text": "Divenne famoso per la sua riforma della Chiesa inglese e per aver fondato una scuola a Canterbury.\nBiografia.\nLa vita di Teodoro pu\u00f2 essere divisa in due parti: la prima, quella antecedente il suo arrivo in Inghilterra come arcivescovo di Canterbury e la seconda, quella relativa al suo episcopato. Fino a poco tempo fa gli studi su Teodoro sono stati focalizzati solo sul secondo periodo, dato che questo \u00e8 descritto nella \"Storia ecclesiastica dell'Inghilterra\" e anche nella \"Vita Sancti Wilfrithi\" di Stefano di Ripon, mentre nessuna fonte diretta parla delle attivit\u00e0 precedenti di Teodoro. Michael Lapidge e Bernard Bischoff hanno ricostruito la prima parte della sua vita basandosi su studi effettuati sui libri scritti dalla sua Scuola di Canterbury.\nIn Asia Minore.\nTeodoro nacque a Tarso in Cilicia, una diocesi di lingua greca dell'Impero bizantino.\nNella sua infanzia speriment\u00f2 le devastanti guerre fra l'Impero dei Sassanidi e quello bizantino, che determinarono la conquista di Antiochia, Damasco e Gerusalemme da parte dei primi, nel biennio 613-614. Tarso fu catturata dalle forze persiane quando egli doveva avere 11 o 12 anni. Ci sono prove che Teodoro conosceva la cultura persiana. \u00c8 molto probabile che egli abbia studiato ad Antiochia, sede storica di una scuola di esegesi della quale egli fu un proponente. Teodoro aveva anche familiarit\u00e0 con la cultura, la lingua e la letteratura siriana e deve essere stato a Edessa. Sebbene fosse possibile per un greco vivere con le leggi persiane, le conquiste da parte degli arabi, compresa quella di Tarso, avvenuta nel 637, certamente condusse Teodoro via dalla sua citt\u00e0 natale. Se non ne era fuggito prima, a quell'epoca egli doveva avere 35 anni di et\u00e0. In seguito egli studi\u00f2 nella capitale bizantina di Costantinopoli, avendo come oggetto di studio, fra gli altri, astronomia, astrologia, medicina, diritto romano, retorica e filosofia greche.\nIn qualche momento prima del 660 Teodoro venne in occidente, a Roma, ove visse presso una comunit\u00e0 di monaci orientali, probabilmente presso il monastero di Santa Anastasia. Egli quindi, oltre alla sua profonda conoscenza della cultura greca, divenne esperto anche in letteratura latina, sia sacra sia profana. Il Sinodo di Whitby (664) conferm\u00f2 la decisione della Chiesa Anglo-Sassone di seguire Roma e nel 667, allorch\u00e9 Teodoro aveva 66 anni, la sede vescovile di Canterbury divenne vacante, ma il vescovo designato Wighard, mor\u00ec improvvisamente. Wighard era stato inviato a Roma da papa Vitaliano da Ecgberht, re del Kent, e da Oswiu, re di Northumbria, per essere consacrato arcivescovo. A causa del suo decesso, fu scelto Teodoro, dietro raccomandazione di Adriano (successivamente abate di San Pietro in Canterbury). Teodoro fu consacrato vescovo in Roma il 26 marzo 668, e part\u00ec per l'Inghilterra ove giunse con Adriano il 27 maggio 669.\nArcivescovo di Canterbury.\nTeodoro condusse un'indagine sulla Chiesa inglese, insedi\u00f2 numerosi vescovi nella sedi che erano ancora vacanti da tempo, e convoc\u00f2 il Sinodo di Hertford per realizzare riforme riguardo alla data di celebrazione della Pasqua, l'autorit\u00e0 dei vescovi, i monaci itineranti, la regolarit\u00e0 di convocazione dei successivi sinodi, il matrimonio con il divieto di consanguineit\u00e0 e altri temi. Egli propose anche la suddivisione delle grandi diocesi di Northumbria in diocesi meno estese, una politica che lo port\u00f2 in conflitto con il vescovo Wilfrido, che lui stesso aveva insediato nella diocesi di York. Teodoro depose ed espulse Wilfrido nel 678, scomponendone poi la diocesi. Il suo conflitto con Wilfrid non fu composto fino al 686\u2013687.\nNel 679 Aelfwine, fratello del re Ecgfrith di Northumbria, rimase ucciso nella battaglia contro i Merciani. L'intervento di Teodoro scongiur\u00f2 l\"'escalation\" della guerra, conducendo alla pace i due regni, con il re \u00c6thelred di Mercia che pag\u00f2 un guidrigildo di compensazione per la morte di Aelfwine.\nLa scuola di Canterbury.\nTeodoro e Adriano istituirono una scuola a Cantebury che determin\u00f2 una specie di \"et\u00e0 d'oro\" del sistema educativo anglo-sassone.\nEssi attrassero un gran numero di studenti nelle cui menti versavano l'acqua della conoscenza completa giorno per giorno. Oltre a insegnare loro le sacre scritture, essi li istruivano nella poesia, nell'astronomia e nel calcolo del calendario della Chiesa\u2026 Non vi furono mai tempi cos\u00ec felici da quando gl'inglesi si sistemarono in Britannia. .\nTeodoro insegn\u00f2 anche musica sacra, introdusse numerosi testi, la conoscenza dei santi orientali e potrebbe essere stato anche colui che introdusse le Litanie dei Santi, una grande innovazione liturgica, in Occidente. Parte del suo pensiero \u00e8 riscontrabile nei \"Biblical Commentaries\", note compilate dagli studenti della Scuola di Canterbury.\nDi enorme interesse \u00e8 il testo, recentemente attribuitogli, denominato \"Laterculus Malalianus\". Trascurato per tanti anni, esso fu riscoperto negli anni novanta e si \u00e8 mostrato ricco di elementi che riflettono la formazione trans-Mediterranea di Teodoro.\nMolti allievi della Scuola di Cantebury divennero abati benedettini nel sud dell'Inghilterra, diffondendo la fama di Teodoro.\nTeodoro convoc\u00f2 altri sinodi, nel settembre del 680 a Hatfield, che conferm\u00f2 l'ortodossia inglese nella controversia monotelita, e verso il 684 at Twyford, presso Alnwick, in Northumbria. Infine, un penitenziale composto sotto la sua direzione \u00e8 ancora utilizzato.\nTeodoro mor\u00ec alla veneranda et\u00e0 di 88 anni, avendo retto l'arcidiocesi per ventidue anni e fu sepolto nella chiesa di San Pietro a Canterbury.\nSan Villibrordo trov\u00f2 la sede vacante e non pot\u00e9 essere consacrato vescovo in Inghilterra, prima di trasferirsi nelle sede di Colonia dalla quale evangelizz\u00f2 la Germania. Il 1\u00ba luglio 692 fu eletto suo successore Bertoaldo, che Godrino aveva consacrato vescovo in Francia.\nCulto.\nTeodoro \u00e8 ricordato come santo il 19 settembre dalla Chiesa anglicana, dalla Chiesa episcopale degli Stati Uniti d'America e dalla Chiesa ortodossa. Anche la Chiesa cattolica lo ricorda nel medesimo giorno nel suo \"Martirologio Romano\". Canterbury lo festeggia anche il 26 marzo giorno della sua consacrazione.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "3286193", "revid": "106456", "url": "https://it.wikipedia.org/wiki?curid=3286193", "title": "Teodoro di Tarso", "text": ""}
{"id": "3286194", "revid": "767487", "url": "https://it.wikipedia.org/wiki?curid=3286194", "title": "Marlon de Jes\u00fas", "text": "Caratteristiche tecniche.\nAttaccante dotato di un fisico imponente, \u00e8 particolarmente adatto al ruolo di centravanti-boa; \u00e8 bravo nei colpi di testa e negli inserimenti.\nCarriera.\nClub.\nHa giocato varie stagioni con la maglia dell'Emelec per poi trasferirsi nel 2013 al C.F. Monterrey.\nNazionale.\nConta 3 presenze con l'Ecuador."}
{"id": "3286195", "revid": "287204", "url": "https://it.wikipedia.org/wiki?curid=3286195", "title": "Genadijs Solonicins", "text": ""}
{"id": "3286196", "revid": "1442080", "url": "https://it.wikipedia.org/wiki?curid=3286196", "title": "ATP Itaparica 1988 - Singolare", "text": "Il singolare del torneo di tennis ATP Itaparica 1988, facente parte della categoria Grand Prix, ha avuto come vincitore Jaime Yzaga che ha battuto in finale Javier Frana 7-6, 6-2."}
{"id": "3286200", "revid": "6923", "url": "https://it.wikipedia.org/wiki?curid=3286200", "title": "Nikola \u0110ur\u0111i\u0107", "text": "Carriera.\nClub.\n\u0110ur\u0111i\u0107 inizi\u00f2 la carriera in patria, militando prima nel Radni\u010dki Pirot e successivamente nel Vo\u017edovac. Nel 2009 pass\u00f2 allo Haugesund, squadra militante nell'Adeccoligaen. Debutt\u00f2 per il nuovo club il 5 aprile dello stesso anno, nel pareggio per due a due in casa del Tromsdalen. Il 13 aprile realizz\u00f2 la prima rete della sua carriera in Norvegia, siglando il momentaneo uno a zero sul Kongsvinger (il match si concluse poi con un successo dello Haugesund per quattro a uno). Segn\u00f2 10 reti in venticinque apparizioni e contribu\u00ec cos\u00ec al successo finale in campionato della sua squadra e alla conseguente promozione.\nIl 13 marzo 2010 esord\u00ec nella Tippeligaen, massima divisione del campionato norvegese: subentr\u00f2 infatti a Thomas S\u00f8rum nel pareggio per zero a zero in casa del Brann. Il 5 aprile realizz\u00f2 una rete nel successo per cinque a uno dello Haugesund sullo H\u00f8nefoss. Concluse il campionato con 12 reti in 27 apparizioni. Il 20 agosto 2012, dopo aver rinnovato il contratto che lo legava allo Haugesund per altri due anni e mezzo, pass\u00f2 in prestito con diritto di riscatto agli svedesi dell'Helsingborg.\nIl 17 dicembre 2012, fu annunciato il suo trasferimento \u2013 a titolo definitivo \u2013 ai tedeschi del Greuther F\u00fcrth, con l'accordo che sarebbe stato valido dal 1\u00ba gennaio successivo. Gioc\u00f2 la seconda met\u00e0 di stagione in Bundesliga, poi fece un anno in seconda serie a causa della retrocessione subita dalla squadra. Torn\u00f2 nel massimo campionato tedesco nella stagione 2014-2015 con il trasferimento all'Augsburg. Il 17 luglio 2015 pass\u00f2 in prestito fino al 31 dicembre al Malm\u00f6 FF, con cui ebbe modo di giocare nella fase a gironi della UEFA Champions League. Il 1\u00ba febbraio 2016 venne girato ancora in prestito, questa volta al Fortuna D\u00fcsseldorf, dove contribu\u00ec ad evitare la retrocessione in terza serie con 2 gol in 12 partite.\nIl 21 giugno 2016, \u0110ur\u0111i\u0107 torn\u00f2 in Serbia per militare nel Partizan. Firm\u00f2 un biennale e scelse il 40 come numero di maglia.\nRimase al Partizan fino al 31 gennaio 2017, giorno in cui venne ceduto per circa 100.000 euro ai danesi del Randers, che identificarono in lui il sostituto del partente Mikael Ishak. Nel gennaio 2018, insieme al connazionale Vladimir Rodi\u0107 gi\u00e0 compagno di squadra ai tempi del Malm\u00f6, trov\u00f2 l'accordo con il club per la rescissione contrattuale.\nIl 15 marzo 2018 venne presentato come nuovo giocatore dell'Hammarby, con un contratto di un anno con opzione per i successivi due, in occasione di una conferenza stampa che ufficializz\u00f2 anche il ritorno in biancoverde di Erkan Zengin. Le sue reti, 13 a fine stagione, aiutarono l'Hammarby a lottare a tratti per il titolo, prima del calo generale di fine campionato che port\u00f2 la squadra a chiudere al 4\u00ba posto in classifica. Nell'Allsvenskan 2019, \u0110ur\u0111i\u0107 fece registrare lo stesso numero di presenze (27) e reti (13) del campionato precedente, con la squadra biancoverde che questa volta fu in lotta fino all'ultima giornata, centrando la qualificazione all'Europa League grazie al 3\u00ba posto finale. A fine anno fu premiato come miglior attaccante di quell'edizione del campionato.\nNel gennaio 2020, complice la sua stessa volont\u00e0, il trentatreenne \u0110ur\u0111i\u0107 fu acquistato dai cinesi del Chengdu Better City, militanti nel secondo campionato nazionale. La stampa svedese riport\u00f2 che il club asiatico avrebbe pagato circa 500.000 euro per rilevare il cartellino del giocatore.\nDopo una stagione in Cina (seguita da un breve prestito allo Zhejiang), \u0110ur\u0111i\u0107 rescisse il contratto che lo legava al Chengdu per firmare nell'agosto 2021 un accordo di due anni e mezzo con il neopromosso , tornando dunque a giocare nel campionato svedese di Allsvenskan.\nNazionale.\n\u0110ur\u0111i\u0107 gioc\u00f2 cinque incontri con la maglia della nel 2007, segnando una rete."}
{"id": "3286201", "revid": "1442080", "url": "https://it.wikipedia.org/wiki?curid=3286201", "title": "Nabisco Masters 1988 - Singolare", "text": "Il singolare del Nabisco Masters 1988 \u00e8 stato un torneo di tennis facente parte della categoria Grand Prix.\nBoris Becker ha battuto in finale il detentore del titolo, Ivan Lendl, 5\u20137, 7\u20136(5), 3\u20136, 6\u20132, 7\u20136(5)."}
{"id": "3286202", "revid": "124123", "url": "https://it.wikipedia.org/wiki?curid=3286202", "title": "Chino Alessi", "text": "Biografia.\nCorrispondente di guerra in Africa nella Seconda guerra mondiale per il quotidiano \"Il Piccolo\" di Trieste diretto dal padre Rino Alessi fu preso prigioniero e internato nel campo di concentramento britannico di Yol (India). In seguito ne prender\u00e0 le redini come direttore, dirigendolo per ben 23 anni dal 1954 al 1977. \nPrima di morire, nel 1996, \u00e8 cofondatore dell'emittente televisiva \"RETE NORD - TELEFRIULI\" di Trieste. Il suo ultimo libro \"L'intimo nemico\" narra gli ultimi giorni della sua malattia."}
{"id": "3286203", "revid": "124634594", "url": "https://it.wikipedia.org/wiki?curid=3286203", "title": "Ossario di Solferino", "text": "L'ossario di Solferino \u00e8 un ossario monumentale che si trova a nell'omonimo comune in provincia di Mantova nei pressi della Rocca di Solferino e del Museo del Risorgimento di Solferino e San Martino.\nDescrizione.\n\u00c8 ospitato all'interno della chiesa di San Pietro in Vincoli, la pi\u00f9 antica del comune, in seguito convertita in ossario. Raccoglie 1.413 teschi e le ossa di 7.000 caduti dei quattro eserciti (austro-veneto e franco-sardo) che il 24 giugno 1859 si affrontarono nella sanguinosa battaglia di Solferino e San Martino, scontro armato della seconda guerra d'indipendenza italiana. L'ossario di Solferino si raggiunge percorrendo un viale fiancheggiato da cipressi.\nA sinistra dell'ossario \u00e8 collocato un busto di bronzo che raffigura Napoleone III, mentre a destra \u00e8 situato un piccolo monumento funebre che ricorda il generale francese Charles Auger, morto per le ferite riportate nella battaglia. All'ingresso dell'ossario sono posizionati i busti dei cinque generali francesi che perirono nella seconda guerra d'indipendenza, tutti opera dello scultore Salvatore Pisani (1859-1920). \nLa facciata dell'ossario \u00e8 impreziosita da due mosaici che rappresentano San Pietro e il Cristo Redentore; sopra queste opere artistiche \u00e8 collocata una statua della Madonna."}
{"id": "3286204", "revid": "155634", "url": "https://it.wikipedia.org/wiki?curid=3286204", "title": "Nabisco Masters 1988 - Doppio", "text": "Il doppio del torneo di tennis Nabisco Masters 1988, facente parte della categoria Grand Prix, ha avuto come vincitori Rick Leach e Jim Pugh che hanno battuto in finale 6\u20134, 6\u20133, 2\u20136, 6\u20130 Sergio Casal e Emilio S\u00e1nchez."}
{"id": "3286207", "revid": "287204", "url": "https://it.wikipedia.org/wiki?curid=3286207", "title": "FIBA Africa Clubs Champions Cup 2010-2011", "text": "La FIBA Africa Clubs Champions Cup del 2010 \u00e8 una competizione per club di pallacanestro maschile che si \u00e8 tenuta a Cotonou in Benin dal 10 al 19 dicembre 2010; \u00e8 stata la venticinquesima edizione della massima competizione per club africani di pallacanestro.\n\u00c8 stata vinta dal CD Primeiro de Agosto, squadra di Luanda che \u00e8 giunta al settimo titolo continentale, nella finale contro il Condor squadra di Yaound\u00e9.\nRegular Season.\nGruppo B.\nAbidjan BC ritirato all'inizio della fase a gironi."}
{"id": "3286217", "revid": "3115", "url": "https://it.wikipedia.org/wiki?curid=3286217", "title": "Christoph Hainz", "text": "Alpinista polivalente (pratica l'arrampicata su roccia, ghiaccio e misto ad alti livelli), ha un curriculum di salite di oltre 2.000 vie, di cui molte prime ascensioni e solitarie estreme.\nBiografia.\nCresciuto in montagna, incomincia a dedicarsi seriamente all'alpinismo solo verso i vent'anni. Nel 1990, a ventotto anni, diviene guida alpina e lascia il lavoro di meccanico d'auto. Nel 1998 diviene istruttore delle guide alpine.\nUn luogo molto importante per Christoph Hainz sono state le Tre Cime di Lavaredo su cui ha aperto insieme a Kurt Astner ben quattro nuove vie: \"Das Phantom der Zinne\" sulla Cima Grande, \"Alpenliebe\" e \"Presskn\u00f6dl\" sulla Cima Ovest, \"\u00d6tzi trifft Yeti\" sulla Cima Piccola. Sempre sulla Cima Grande ha effettuato la prima ripetizione e la prima invernale della \"via Barbier\" e la prima solitaria invernale della \"Superdirettissima\".\nHa effettuato scalate in tutto il mondo, in Marocco, Giordania, Antartide, Groenlandia, Himalaya, Patagonia. Tra le salite extra-europee pi\u00f9 famose la nuova via sullo Shivling insieme ad Hans Kammerlander nel 1993 e la salita in solitaria del Fitz Roy in sole nove ore nel 1994.\nNel 2003 \u00e8 balzato agli onori della cronaca per la salita della parete nord dell'Eiger in solitaria in 4 ore e mezza (4h:30 alla cresta, dieci minuti dopo in vetta), abbassando il record di vent'anni prima di Thomas Bubendorfer che lo aveva stabilito in 4 ore e 50 minuti.\nSposato con due figli, vive a Riscone e oltre all'alpinismo si dedica a tenere conferenze sulla sua carriera e realizzazioni.\nSalite sulle Alpi.\nNel seguente elenco sono riportate alcune delle salite pi\u00f9 significative di Christoph Hainz sulle Alpi."}
{"id": "3286219", "revid": "123166196", "url": "https://it.wikipedia.org/wiki?curid=3286219", "title": "Giovanni Vacca (musicologo)", "text": "Biografia.\nCollaboratore di numerose testate giornalistiche (il manifesto, Blow Up, Musica/Realt\u00e0 e altre), si occupa prevalentemente di canzone d'autore di area italiana, anglosassone e francese, di canzone napoletana e di musiche e culture popolari e urbane rapportate ai processi di modernizzazione. Su questi argomenti ha scritto numerosi saggi e tre libri: \"Il Vesuvio nel motore\", dedicato alla storia del gruppo operaio musicale \u2018E Zezi di Pomigliano d'Arco, la ricerca antropologica \"Nel corpo della tradizione\", sulla cultura popolare meridionale, e \"Gli spazi della canzone\", che racconta la genesi e lo sviluppo della canzone napoletana in relazione alle mutazioni urbanistiche della citt\u00e0 di Napoli. Ha collaborato, con oltre 150 schede critiche, a \"Il grande dizionario della canzone italiana\" curato da Dario Salvatori, Rizzoli 2006 e alla \"Bloomsbury Encyclopedia of Popular Music of the World. Volume XI, Genres: Europe\", (a cura di David Horn, John Shepherd, Paolo Prato), 2017.\nNel 1987 e nel 1988 ha registrato l'ultima intervista al grande artista inglese Ewan MacColl (la pi\u00f9 lunga da lui mai concessa), poi pubblicata nel libro \"Legacies of Ewan Maccoll, \"curato insieme al musicologo Allan F. Moore. Il volume, uscito a venticinque anni dalla morte di MacColl, contiene saggi critici e fotografie inedite, ed \u00e8 introdotto da una prefazione di Peggy Seeger.\nHa poi scritto Spettabili tutti (saicom\u00e8, 2016), l\u2019unico testo che analizza criticamente la produzione di Gianfranco Marziano, controverso cantautore e artista underground.\nHa composto inoltre testi di canzoni per gruppi napoletani di world music (Spaccanapoli e Pietrarsa), partecipando al film-documentario \"Songs under a Big Sky\", diretto da Michael Coulson per National Geographic, Mandalay e Real World Records.\nFa parte del comitato scientifico del Gatm (Gruppo di Analisi e Teoria Musicale) e delle redazioni delle riviste accademiche \"Etnografie sonore/Sound Ethnographies\" e \"Analitica. Rivista online di Studi Musicali\".\nBibliografia.\nCollaborazioni a lavori collettivi."}
{"id": "3286222", "revid": "149727", "url": "https://it.wikipedia.org/wiki?curid=3286222", "title": "Stazione di Bressana-Bottarone", "text": ""}
{"id": "3286225", "revid": "709565", "url": "https://it.wikipedia.org/wiki?curid=3286225", "title": "Il postino Pat", "text": "Il postino Pat (\"Postman Pat\" nell'originale inglese) \u00e8 una serie d'animazione britannica realizzata con la tecnica del passo uno; la serie \u00e8 rivolta a un pubblico di bambini in et\u00e0 pre-scolare e racconta le avventure di Pat, un postino dell'immaginario paese di \"Greendale\", quest'ultimo ispirato alla vallata inglese di Longsleddale nella Cumbria.\nLa prima serie, inedita in Italia, fu trasmessa nel 1981 dalla BBC. John Cunliffe scrisse i soggetti mentre la regia fu affidata a Ivor Woods. Nel 1996 fu prodotta una seconda serie di 13 episodi, nella quale compare, per la prima volta, la famiglia di Pat. Nel 2003 una nuova versione della serie fu prodotta dalla Cosgrove Hall, trasmessa in Italia nel novembre del 2004 su RaiSat Ragazzi, replicata su Rai 3 nell'ottobre del 2005 e dal novembre del 2006 su Rai Yoyo, dove Pat \u00e8 addetto a un fittizio \"Servizio consegne speciali\", dato che nel 2000 la Royal Mail, il servizio postale inglese, non aveva rinnovato la concessione per l'utilizzo della sua immagine.\nTrama.\nOgni episodio segue le vicende di Pat, un \"amichevole postino di campagna\", nella consegna della posta a Greendale. Accompagnato dal suo gatto Jess ritira inizialmente la corrispondenza e inizia le sue consegne ma viene distratto da queste a seguito di qualche richiesta particolare degli abitanti del paese e cos\u00ec si deve adoperare per rimettere a posto la situazione ingarbugliata che si viene a creare.\nNella nuova serie \"Servizio consegne speciali\" la scena si sposta nel paese di Pencaster e Pat deve recapitare, anzich\u00e9 lettere, pacchi speciali contenenti gli oggetti pi\u00f9 disparati (una torta di compleanno, un blocco di ghiaccio ecc.); come nelle altre serie il trasporto si riveler\u00e0 pi\u00f9 difficile del previsto ma, anche grazie ai nuovi mezzi di cui dispone (un elicottero, un furgone pi\u00f9 grande e una motocicletta con il \"sidecar\") riesce sempre a portare il pacco a destinazione.\nLuoghi e personaggi.\nI luoghi dove si svolgono le storie di Pat sono inventati anche se, data la nazionalit\u00e0 della casa di produzione, sono situati in Inghilterra, in particolare tra la Cumbria e il North Yorkshire.\nGreendale \u00e8 un animato paese situato in collina con tutte le strutture tipiche: l'ufficio postale della signora Goggins, dove Pat prende la posta da recapitare, la stazione ferroviaria, la chiesa parrocchiale, la scuola, i ristoranti e i pub. Nelle prime due serie le strade della contea sono spesso ventose o ricoperte di neve, fattori questi che provocano dei problemi per Pat nella consegna della corrispondenza.\nPencaster, il paese dove \u00e8 ambientata la serie \"Consegne speciali\" \u00e8 invece una moderna cittadina che si trova a poca distanza da Greendale. Situata sul lungomare, ha una piazza del mercato nel centro circondata da negozi, case, una grande stazione ferroviaria e un molo.\nIl protagonista della serie \u00e8 Patrick Clifton (per gli amici Pat), postino di Greendale e, in seguito, addetto alle consegne speciali. \u00c8 sempre accompagnato dal gatto bianco e nero Jess che spesso lo aiuta a togliersi dai guai anche se, in alcuni episodi, capita che invece sia lo stesso Jess a combinare qualche guaio. Pat vive a Greendale con la moglie Sara e il figlio di sei anni Julian.\nAttorno a Pat si muovono tutta una serie di personaggi che, con modi stereotipati, riproducono varie categorie sociali: il curato di campagna, il meccanico-inventore, il fattore sempliciotto e sua moglie, il poliziotto integerrimo ma un po' imbranato, il ferroviere immigrato indiano, ecc.\nI veicoli della serie.\nIl furgone della prima serie \u00e8 un veicolo basato sul modello di un Bedford HA con la targa \"Pat 1\". Nella prima puntata il simbolo sul furgone \u00e8 una corona generica ispirata a quella della Royal Mail. In seguito, con la concessione dei diritti da parte di quest'ultima, il simbolo ricalca quello originale delle poste inglesi.\nNegli ultimi episodi Pat utilizza un pulmino che pu\u00f2 trasportare anche dei passeggeri e che viene dipinto di giallo per utilizzarlo come scuolabus.\nNella serie \"Servizio consegne speciali\" Pat utilizza un furgone rosso con una striscia gialla senza indicazione della Royal Mail (che aveva nel frattempo revocato l'autorizzazione), pi\u00f9 grande di quello utilizzato nelle prime serie. Dispone inoltre di un furgone pi\u00f9 piccolo, simile a quello delle prime serie, di una motocicletta con sidecar e di un elicottero.\nIdeazione.\nCunliffe, intervistato sulla serie, ha detto di avere scelto il personaggio di un postino poich\u00e9 voleva un personaggio che potesse visitare la campagna e interagire con molte persone diverse. L'ispirazione per l'ufficio postale proviene da quello che si trova sulla Strada Kendal al numero 10 del paese di Greenside, dove viveva Cunliffe quando stava scrivendo il soggetto originale. L'ufficio postale \u00e8 stato chiuso nel 2003. \nCunliffe ha sempre ribadito che il personaggio e il villaggio non erano basati su nessun luogo o persona in particolare. Nel 2015 ha comunque affermato che \"L'anno scorso ho conosciuto una mezza dozzina di persone che sostenevano di essere stati l'ispirazione per il personaggio di Pat.\"\nAltri media.\nIl Longleat Safari Park, un parco tematico situato tra Bath e Salisbury, aveva una riproduzione all'aperto del villaggio di Greendale, tra cui l'ufficio postale, la casa di Pat e la stazione ferroviaria. Aveva anche un modello in miniatura di Greendale. \u00c8 stato installato durante gli anni '90 e trasferito nel 2008 in preparazione di una nuova area per gli animali ed \u00e8 stato rinnovato una terza volta per il 2013. L'attrazione \u00e8 stata chiusa alla fine del 2015 e rimossa definitivamente nel 2016.\nSono stati creati dei videogiochi basati ufficialmente sul postino Pat:\nIl film.\nIl film di animazione computerizzata in 3D \"Postino Pat - Il film\" (\"Postman Pat: The Movie - You Know You're the One\") \u00e8 uscito nel 2014. Nella versione originale in lingua inglese Pat \u00e8 doppiato da Stephen Mangan; al doppiaggio parteciparono anche David Tennant, Rupert Grint e Jim Broadbent. Nella versione italiana, uscita il 1\u00ba gennaio 2015, la voce di Pat \u00e8 di Max Tortora."}
{"id": "3286229", "revid": "83531", "url": "https://it.wikipedia.org/wiki?curid=3286229", "title": "Capitan Kentucky", "text": "Capitan Kentucky (\"Captain Kentucky\") era una striscia a fumetti settimanale scritta e disegnata dal fumettista Don Rosa sull'edizione del sabato del quotidiano locale \"Louisville Times\". Ne furono pubblicati 150 episodi dal 6 ottobre 1979 al 15 agosto 1982.\nLa striscia era un sequel del precedente \"The Pertwillaby Papers\", il cui protagonista era Lance Pertwillaby, alter ego dell'autore. Dopo aver iniziato a lavorare come giornalista a Louisville (Kentucky), la citt\u00e0 natale dell'autore, durante un'inchiesta nelle fogne, Pertwillaby scopre che bevendo dei rifiuti tossici pu\u00f2 ottenere temporaneamente dei superpoteri. Cos\u00ec ne salva un fusto e ne porta con s\u00e9 una fiala, per ogni evenienza.\nLa striscia spesso si occupava di eventi reali o di celebrit\u00e0 locali di Louisville e del Kentucky, in camei o anche come comprimari in alcune avventure.\nUna peculiarit\u00e0 era rappresentata dai commenti e dagli annunci che Don Rosa scriveva spesso nello spazio bianco tra le vignette.\nNel fumetto era presente anche Basset, il segugio del protagonista, dello stesso nome e della stessa razza dell'animale domestico dell'autore."}
{"id": "3286231", "revid": "767487", "url": "https://it.wikipedia.org/wiki?curid=3286231", "title": "All Inclusive", "text": "All Inclusive \u00e8 un film del 2010 diretto da David Zamagni e Nadia Ranocchi, interpretato da Ambra Senatore, Luca Camilletti, Sara Masotti, Monaldo Moretti, Rosanna Semprini, Manuel Zani.\nProdotto dalla ZAPRUDER filmmakersgroup, dallo Steirischer Herbst e da Leonardo Monti con il supporto del Regione Emilia-Romagna e della Provincia di Forl\u00ec-Cesena e da Xing, il film \u00e8 girato nella Torre Fiat di Marina di Massa.\nTrama.\nL'Hotel Joule si riorganizza per la nuova stagione assumendo Miss Ambra e dando avvio ai lavori di restauro. Miss Ambra si butta a capofitto nel nuovo lavoro con grande seriet\u00e0 ed aspettative. Intransigenza e perfezionismo diventano per lei l'ossessione che la porter\u00e0 a sostituirsi alle mansioni dei suoi collaboratori, perdendo cos\u00ec la consapevolezza della propria identit\u00e0.\nStereoscopia.\nIn All Inclusive l'uso del 3D viene applicato sul bianco e nero e su lunghi piani sequenza, sperimentando il mezzo nella profondit\u00e0 di campo delle immagini ricche di elementi in aggetto.\nFestival.\nNel 2010 il film fu presentato nella sezione \"Fuori Concorso\" alla 67\u00aa Mostra internazionale d'arte cinematografica di Venezia e allo Steirischer Herbst 2010."}
{"id": "3286232", "revid": "38120", "url": "https://it.wikipedia.org/wiki?curid=3286232", "title": "Ox (personaggio)", "text": ""}
{"id": "3286236", "revid": "1543377", "url": "https://it.wikipedia.org/wiki?curid=3286236", "title": "Armando Marques", "text": "Carriera.\nAttivo a livello statale dagli anni 1950, ha successivamente iniziato a dirigere in S\u00e9rie A. \u00c8 stato affiliato sia alla CBD che alla Federazione Paulista, assommando 215 presenze in prima divisione statale, nonch\u00e9 109 in massima serie nazionale. Ha arbitrato la finale del Quarto Campeonato Nacional de Clubes, mentre per quanto riguarda i tornei precedenti alla sua creazione ha presenziato nelle fasi finali della Ta\u00e7a Brasil 1963, 1965, 1966, 1967 e 1968, spesso in qualit\u00e0 di direttore di gara per la partita decisiva (la finale di ritorno). Tra i suoi risultati pi\u00f9 rilevanti negli incontri internazionali si annoverano la presenza in dieci edizioni della Copa Libertadores, la partecipazione alla Coppa Intercontinentale 1964 e al , ove arbitr\u00f2 - 2:1. Ha anche svariati gettoni in tornei tra Nazionali della CONMEBOL, avendo arbitrato in quattro edizioni delle qualificazioni mondiali (1966, 1970, 1974, e 1978), per un totale di quattro incontri. Partecip\u00f2 anche ai Giochi Olimpici 1972 a Monaco di Baviera - dove diresse ben tre gare: Germania Ovest - Malaysia 3:0; Ungheria - Germania Est 2:0 e la finale per il terzo posto tra URSS e Germania Est terminata 2:2 dopo i tempi supplementari con medaglia di bronzo assegnata ad entrambe le nazionali - e al dove arbitr\u00f2 una gara del girone di semifinale, e cio\u00e8 Germania Ovest - Yugoslavia 2:0, terminando la carriera nelle fasi finali dei tornei internazionali con la direzione di - alla Copa Am\u00e9rica 1975.\nNel 1985 la FIFA gli confer\u00ec inoltre il prestigioso FIFA Special Award."}
{"id": "3286240", "revid": "22643", "url": "https://it.wikipedia.org/wiki?curid=3286240", "title": "Via Lauretana (Marche)", "text": ""}
{"id": "3286247", "revid": "123915558", "url": "https://it.wikipedia.org/wiki?curid=3286247", "title": "Francesco Berarducci", "text": "Biografia.\nLaureato con lode nel 1950, professore ordinario di Composizione architettonica e Progettazione architettonica e urbana alla Facolt\u00e0 di architettura \"La Sapienza\" di Roma, fu vincitore del concorso per le nuove Chiese del Concilio Vaticano II per la Chiesa Nostra Signora di Bonaria a Ostia Lido, progettista della Chiesa di San Valentino al Villaggio Olimpico, Premio Inarch 1989.\nNel 1969 costruisce a Roma il villino brutalista in via Colli della Farnesina 144, dove sposta la sua abitazione e il suo studio, e dove Elio Petri ambienta l'abitazione del commissario, interpretato da Gian Maria Volont\u00e9, nel film Premio Oscar \"Indagine su un cittadino al di sopra di ogni sospetto\".\nSuoi compagni di corso all'universit\u00e0 erano tra gli altri Carlo Aymonino, Carlo Chiarini, Carlo Melograni, Sergio Lenci, oltre a Fulvia Ciarla che diventer\u00e0 sua moglie e da cui ebbe i due figli Alessandro, professore ordinario di Logica Matematica all'Universit\u00e0 di Pisa, e Carlo, architetto a sua volta. Conseguita la Laurea Berarducci rimane all'Universit\u00e0 e collabora inizialmente con Vittorio Ballio Morpurgo, con cui partecipa alla progettazione del quartiere di Torre Spaccata a Roma, e poi con Mario De Renzi, fino a diventare Ordinario della Cattedra di Progettazione urbana.\nLa sua opera \u00e8 caratterizzata prima dalle influenze dell'architettura neo-empirista scandinava che aveva segnato la sua formazione e le sue prime realizzazioni, poi dalla \u201crivelazione\u201d del cemento armato \"brutalista\", usato per la prima volta da Le Corbusier nell'Unit\u00e0 di abitazione di Marsiglia, che diventa negli anni sessanta e settanta un fenomeno internazionale attraverso le prime realizzazioni del Brutalismo a Londra, la costruzione del nuovo centro governativo di Boston, le realizzazioni di Paul Rudolph a Boston a all'Universit\u00e0 di Yale, le realizzazioni della scuola Paulista di Mendes da Rocha e Vilanova Artigas in Brasile, Kenzo Tange e l'architettura metabolista in Giappone, e le prime realizzazioni di Le Corbusier a Chandigarh.\nSua \u00e8 la progettazione della Direzione Generale della Rai di viale Mazzini del 1965, primo edificio con struttura interamente in acciaio costruito a Roma. L'edificio si inserisce nel tessuto urbano di Prati contestualizzando un'aggregazione per volumi indipendenti, che si allineano agli edifici circostanti cercando le visuali libere nelle testate, negando allo stesso tempo la logica insediativa dell'isolato ottocentesco rispetto al quale arretra e si pone come specchio riflettente. L'organismo \u00e8 stato strutturato planivolumetricamente in parti distaccate, autosufficienti distributivamente e funzionalmente, unite solo da brevi e trasparenti collegamenti orizzontali. L'elasticit\u00e0, o l'incertezza, del programma, per l'architetto sono il pretesto di partenza per conferire dinamicit\u00e0 all\u2019edificio. Gli spazi utili sono liberamente frazionabili mediante tramezzature mobili. Gli unici punti fissi del flessibile sistema sono naturalmente i noccioli delle comunicazioni e canalizzazioni verticali. Questi perni realizzati in parete di cemento armato, costituiscono pure gli ancoraggi della struttura metallica. Il piano terreno, a differenza degli altri piani, ha una configurazione planimetrica pi\u00f9 aderente alla geometria rettangolare dell'area: plasticamente viene a costituire una \u00abpiastra\u00bb indipendente e contrapposta alle figure dei volumi soprastanti: il piano rigido da cui nasce il castello delle strutture metalliche. In essa si hanno gli spazi per il pubblico, quelli di rappresentanza, la biblioteca, certi servizi collettivi. Nel suo centro, un patio sistemato a verde costituisce il vero punto focale di confluenza prospettica e il centro di attrazione ottica degli spazi circostanti.\nNel Villino di via Colli della Farnesina 144 Francesco Berarducci mette a punto un suo tipo personale di \"palazzina romana\" e una tipologia abitativa con appartamenti organizzati per fasce parallele con soggiorno a cannocchiale passante il corpo di fabbrica da parte a parte. L\u2019estetica \u201cbrutalista\u201d dei materiali di matrice lecorbusiana \u00e8 organizzata su un impianto strutturale di elementarit\u00e0 Miesana, con un rapporto con la natura e adattamento organico al terreno Wrightiano. La struttura in cemento armato a vista brutalista \u00e8 l'elemento organizzante ed espressivo dominante, \"megastrutturale\", che contiene al suo interno l'irregolarit\u00e0 \"casuale\" delle tamponature e delle superfici vetrate informalmente distribuite. La palazzina rappresenta il cambio di paradigma nell'architettura di Berarducci e uno dei pi\u00f9 notevoli testimonianze di architettura del brutalismo a Roma, allo stesso tempo anticipa le recenti tendenze di integrazione del verde nell\u2019architettura e di criteri di risparmio energetico attraverso l'uso del verde, dell'ombreggiamento e della ventilazione naturale degli ambienti attraverso il riscontro d'aria da parte a parte dell'edificio.\nA partire dalla fine degli anni sessanta tutta l'attivit\u00e0 progettuale di Francesco Berarducci pu\u00f2 leggersi sotto il filo conduttore di una ricerca sperimentata e perseguita attraverso i mezzi specifici del progetto e \nsua realizzazione fisica, sostenuta e sistematizzata attraverso il disegno e gli scritti teorici rimasti per lo pi\u00f9 inediti che lo accompagnano. Una ricerca incentrata sulla struttura della citt\u00e0 e sulla architettura della citt\u00e0, che a partire dalla fine degli anni \u201860 porta avanti con una coerenza ed una unitariet\u00e0 di intenti che permette di leggere ogni sua realizzazione come frammento incompiuto di un\u2019idea a scala pi\u00f9 vasta, quella di una citt\u00e0 lineare caratterizzata da un tessuto abitativo compatto ad alta densit\u00e0 e bassa elevazione costruita sull'alveo di un fiume artificiale, memore del Piano Obus per Algeri di Le Corbusier, della riscoperta dell'architettura spontanea di Bernard Rudofsky, e delle idee megastrutturali degli anni \u201870.\nL'abitazione per Musicisti sul Lungomare di Pescara \u00e8 la pi\u00f9 compiuta e radicale realizzazione che fa uso dell\u2019estetica \u201cbrutalista\" del cemento armato a vista estesa qui all\u2019intero edificio con un impianto strutturale ancora pi\u00f9 estremo con campate laterali completamente in aggetto, sospese sopra un piano pilotis e terrazze fortemente aggettanti protese verso il mare.\nNella chiesa di San Valentino al Villaggio Olimpico l'organizzazione \u201cmegastrutturale\u201d \u00e8 interiorizzata \u00e8 smaterializzata nella maglia tridimensionale cubica che sottende tutta la sua organizzazione planimetrica e spaziale, riempita \u201ccasualmente\u201d dando luogo ad una composizione informale non finita o collassata. \"Opera aperta\" San Valentino \u00e8 allo stesso tempo razionale struttura cartesiana tridimensionale e scavo archeologico sotto il Viadotto di Nervi, preesistenza all\u2019interno dell\u2019impianto modernista su pilotis del Villaggio Olimpico, definita da Franco Purini \"\"unica e molteplice\" (L'Arca n\u00b0 68)\"\nFrancesco Berarducci ha ricevuto numerosi premi tra cui il Premio Inarch 1965 per la Direzione Generale Rai di Viale Mazzini, il Premio Cembureau 1982 per la Residenza per musicisti ed Aditorium sul Lungomare di Pescara, la segnalazione Premio Inarch per la Chiesa di S. Valentino al Villaggio Olimpico, ed i suoi progetti sono stati pubblicati sull'Architettura di Bruno Zevi, sull'Industria delle Costruzioni, Moebius, Detail, L\u2019Arca.\nFrancesco Berarducci \u00e8 citato nelle pi\u00f9 importanti storie dell'architettura e i suoi principali lavori sono presenti in tutte le guide dell'architettura moderna e contemporanea di Roma. La chiesa di San Valentino \u00e8 in copertina nella \"Guida all'Architettura Moderna\" di Roma curata da Piero Ostilio Rossi edita da Laterza nelle edizione del 1991."}
{"id": "3286249", "revid": "228587", "url": "https://it.wikipedia.org/wiki?curid=3286249", "title": "Elsa Agalbato", "text": "Biografia.\nGiovanissima debutta nel 1972 al teatro La Pergola di Firenze come protagonista di \"Ascesa e rovina della citt\u00e0 di Mahagonny\" di Bertolt Brecht. Continua a studiare Arte Drammatica con Orazio Costa a Firenze. Poi approfondisce la ricerca sulla voce con Gabriella Bartolomei. \nSi laurea in Lingue Moderne. Dal 1978 inizia a lavorare per la radio come interprete o autrice di radiodrammi (Radio1, Radio2, Radio3.) \nDal 1981 partecipa come attrice a numerosi spettacoli teatrali tra cui \"Le supplici\" di Eschilo regia di Krej\u010da, \"Fedra\" di Seneca regia di Roberto Guicciardini, \"Cos\u00ec \u00e8 (se vi pare)\" di Luigi Pirandello regia di Franco Zeffirelli, \"Clizia\" di Niccol\u00f2 Machiavelli regia di Alfredo Bianchini, Nell'altra stanza, \"Il cappello con la peonia\" di Elio Pecora regia di Marco Lucchesi. \nA partire dagli anni novanta, durante la sua permanenza a Parigi, inizia l'attivit\u00e0 di regista al Th\u00e9atre de la Francophonie. Poi, ritornata in Italia, fonda l'Associazione culturale 'Vaghe Stelle' con Anna Maria Gherardi, Antonio Piovanelli e Pino Censi e le musiche di Luca Spagnoletti. Creando e producendo lavori teatrali in cui si delinea il suo interesse per il teatro di poesia alternando la parola alla performance e alla musica. \nDal 2000 l'incontro con Fabio Sargentini sancisce l'inizio di un nuovo percorso che si attua con una serie di eventi e spettacoli sperimentali firmati insieme. Nasce il Teatro all'interno della galleria L'Attico. \nDal 2002 riprende l'attivit\u00e0 radiofonica leggendo una serie di romanzi integrali per la trasmissione di Radio3 \"Ad Alta Voce\". \nNel 2008 pubblica come ideatrice e interprete il cd \"Soffio di donna\" con musica di Igor Fiorini (Vdm records). \nCura le edizioni degli audiolibri \"Odissea live\" nel 2010 e \"Eneide live\" nel 2012 (Emons audiolibri), due eventi di lettura integrale dal vivo messi in scena nel Teatro della galleria L'Attico.\nRegia.\nScrive e dirige con Fabio Sargentini:"}
{"id": "3286253", "revid": "1498232", "url": "https://it.wikipedia.org/wiki?curid=3286253", "title": "Piazza Garibaldi (Reggio Calabria)", "text": "Piazza Giuseppe Garibaldi \u00e8 una piazza del centro storico di Reggio Calabria e funge da cerniera tra la zona centrale e la zona sud della citt\u00e0. Su di essa si affaccia la stazione ferroviaria Centrale e nel suo centro si trova allocato un maestoso monumento in memoria dell'eroe che guid\u00f2 i Mille, da cui il toponimo della piazza. \nDescrizione.\nLa piazza, di pianta planimetrica rettangolare e tagliata in due parti quasi simmetriche dalla via Nino Bixio, \u00e8 tra le pi\u00f9 grandi della citt\u00e0 ed \u00e8 delimitata da Corso Garibaldi ad est, via Caprera a sud, via Aspromonte a nord, mentre il lato ovest (fronte mare) \u00e8 completamente occupato dal prospetto principale della Stazione Centrale. La stazione ferroviaria, progettata con criteri razionalistici dall'architetto futurista Angiolo Mazzoni, fu inaugurata il 18 aprile 1938 e presenta nel suo atrio un bassorilievo in ceramica, opera dello scultore Michele di Raco, che raffigura la Fata Morgana. L'area \u00e8 adornata da quattro grandi aiuole poste ai suoi quattro vertici dove trovano posto alcune palme, alberi di pino e magnolie e altre piante ornamentali. Al centro della piazza si trova il monumento a Giuseppe Garibaldi. Si tratta di una statua alta oltre tre metri in marmo bianco di Carrara, realizzata nel 1956 dall'artista calabrese Alessandro Monteleone. La statua, \u00e8 una copia dell'originale realizzata nel 1884 da Rocco Larussa, danneggiata dai bombardamenti subiti dalla citt\u00e0 durante la seconda guerra mondiale.\nLa piazza, in parte occupata da un parcheggio pubblico, rappresenta anche un importante snodo per i mezzi pubblici dell'ATAM e degli autobus a lunga percorrenza che vi fanno capolinea ed \u00e8 sede stabile di una postazione del servizio dei Taxi cittadini.\nRitrovamenti archeologici.\nTra aprile a giugno 2016 Piazza Garibaldi \u00e8 stata interessata da un intervento di archeologia preventiva finalizzato a verificare le potenzialit\u00e0 archeologiche dell'aria. I tre saggi di scavo sono risultati tutti positivi. Nel saggio I \u00e8 stato rinvenuto, secondo la conferenza del 08/02/2019 a cui ha preso parte il funzionario della Soprintendenza Archeologica dott. Fabrizio Sudano, un podio di un edificio sacro di et\u00e0 imperiale romana; nel saggio II \u00e8 stata identificata una canaletta di epoca romana e nel saggio III una serie di lacerti murari di et\u00e0 greca e romana. "}
{"id": "3286254", "revid": "287204", "url": "https://it.wikipedia.org/wiki?curid=3286254", "title": "Coppa Italia di pallacanestro maschile 1968", "text": "La Coppa Italia di pallacanestro maschile 1968 \u00e8 stata la prima edizione della manifestazione. La finale si \u00e8 disputata al PalaDozza di Bologna ed il trofeo \u00e8 stato vinto dalla Partenope Napoli.\nSquadre.\nVi hanno partecipato cinque squadre del campionato di pallacanestro Serie A 1967-1968 e nove squadre del campionato di pallacanestro Serie B 1967-1968.\nSerie A\nSerie B - Girone A\nSerie B - Girone B"}
{"id": "3286260", "revid": "481666", "url": "https://it.wikipedia.org/wiki?curid=3286260", "title": "Robert Bolder", "text": "Us\u00f2 ed era conosciuto anche con i nomi Bobbie Bolder, Bobby Bolder, Bobby Boulder, Robert Boulder\nBiografia.\nNato a Londra, si trasfer\u00ec in California. La sua carriera cinematografica si svolse in gran parte durante il periodo del muto. Negli anni dieci, lavor\u00f2 per la Essanay, una casa di produzione di Chicago fondata da Gilbert M. 'Broncho Billy' Anderson, compagnia per la quale fu protagonista - spesso con il nome di Bobbie Bolder - di una serie di commedie a uno o due rulli, lavorando, tra l'altro, anche con Wallace Beery.\nIn seguito, recit\u00f2 in film interpretati da grandi attori, da Douglas Fairbanks, a Rodolfo Valentino. In \"L'et\u00e0 di amare\", del 1922, ricopr\u00ec a fianco di Gloria Swanson la parte del suo anziano marito. Nel 1930, ebbe il ruolo del commodoro in \"Ragazze e giovanotti del 1890\", una commedia musicale che aveva come protagonista Marion Davies.\nBolder \u00e8 apparso in 99 pellicole dal suo debutto nel 1912, fino al 1936 dove, non accreditato, compariva in un piccolo ruolo ne \"L'angelo bianco\".\nMor\u00ec l'anno dopo a Beverly Hills all'et\u00e0 di 77 anni."}
{"id": "3286263", "revid": "767487", "url": "https://it.wikipedia.org/wiki?curid=3286263", "title": "Rodrigo Galatto", "text": "Possiede il passaporto italiano.\nCarriera.\nHa giocato nella massima serie brasiliana con il Gremio ed il Criciuma, in quella spagnola con il Malaga ed in quella svizzera con il Neuchatel Xamax."}
{"id": "3286270", "revid": "599013", "url": "https://it.wikipedia.org/wiki?curid=3286270", "title": "Adesoje Ojevole", "text": "Biografia.\nNato a Mosca da padre nigeriano e madre russa, Ojevole si trasfer\u00ec a Bida, in Nigeria, in tenera et\u00e0, e torn\u00f2 in Russia quando aveva 5 anni.\nCarriera.\nClub.\nDopo aver giocato con varie squadre di club, nel 2007 si \u00e8 trasferito all'Ural. Nel 2010 \u00e8 andato in prestito al Sibir' Novosibirsk, prendendo parte alla Prem'er-Liga."}
{"id": "3286276", "revid": "287204", "url": "https://it.wikipedia.org/wiki?curid=3286276", "title": "Valore morale", "text": "Il valore morale \u00e8 il principio ideale in base al quale l'individuo o la collettivit\u00e0 regolano la scelta del proprio comportamento. \nRapporti col relativismo e col moralismo.\nI valori si originano dalla realt\u00e0 sociale e politica, si riferiscono all'organizzazione economica e giuridica, si rifanno alle tradizioni di una collettivit\u00e0 e quindi mutano nel loro percorso storico.\nI valori morali costituiscono l'oggetto dell'etica che indica i criteri che permettano all'uomo di giudicare i comportamenti propri e altrui. Le norme e i valori morali possono essere oggetto anche della morale ma mentre questa considera le norme e i valori come dati di fatto, condivisi da tutti, l'etica, oltre a condividere questo insieme, contiene anche la riflessione speculativa su norme e valori. \nUn'ulteriore distinzione \u00e8 propria del concetto di moralismo che implica una variet\u00e0 di significati tra i quali quelli filosofici per cui i valori morali sono considerati superiori ad ogni altro principio dell'attivit\u00e0 umana: com'\u00e8, ad esempio, nell'affermato primato della Ragion pratica sull'attivit\u00e0 teoretica in Kant o nella filosofia di Fichte denominata \"moralismo puro\" per intendere che il principio dell'azione \u00e8 a fondamento e giustificazione di ogni aspetto della vita dell'individuo. \nNel senso comune moralismo viene inteso spregiativamente come un ipocrita richiamo ai valori morali usati con eccessiva intransigenza per una severa condanna dei comportamenti altrui.\nNell'ambito dell'etica l'assiologia (termine derivante dal greco \"axios\" (\"\u03ac\u03be\u03b9\u03bf\u03c2\", valido, degno) e \"logh\u00eca\" (\u03bb\u03bf\u03b3\u03af\u03b1 da \u03bb\u03cc\u03b3\u03bf\u03c2 -logos- studio) studia quali siano i valori che l'umanit\u00e0 ritiene tali riferendosi a una gerarchia ideale, basata metafisicamente, alla quale deve aspirare la scala dei valori umani per avvicinarsi quanto pi\u00f9 possibile a essa.\nStoria del concetto di valore morale.\nUna trattazione sul valore identificato con il buono e l'utile si ebbe nella storia della filosofia con i Sofisti. \nProtagora \u00e8 l'esponente maggiore di questo relativismo gnoseologico ed etico radicale basato sul presupposto che \u00ab\"L'uomo \u00e8 misura di tutte le cose: di quelle che sono in quanto sono, di quelle che non sono in quanto non sono\"\u00bb\nvolendo affermare non che ognuno possa arbitrariamente decidere ci\u00f2 che \u00e8 vero e ci\u00f2 che \u00e8 falso ma che la distinzione tra il vero e il falso, tra il bene e il male, dipende dal rapporto che ognuno ha con il mondo sia quello della natura sia quello della societ\u00e0 in cui vive. Come osservava Aristotele: \nCon quella espressione Protagora metteva quindi fine al dibattito astratto che era nato tra i filosofi greci se la realt\u00e0 fosse costituita dall'\"essere\" o dal \"divenire\", dal \"non essere\", mettendo anche in discussione ogni criterio distintivo tra il bene e il male.\nIl principio del bene come valore morale deve quindi essere messo da parte e sostituirlo con quelle conoscenze che possano generare utilit\u00e0 e piacere nell'individuo: \"\"l'arte del vivere bene\" che si possiede col \"rendere pi\u00f9 forte il discorso pi\u00f9 debole\"\", con la retorica, suprema tecnica per la conquista del potere politico. \nI valori morali con i sofisti non dipendono pi\u00f9 dalla nascita: essi superano l'antico ideale aristocratico guerriero del \"bello e del buono\" (\"kalokagathia\"), della forza fisica e del valore, e per questo sono avversati dai regimi conservatori e benpensanti scandalizzati dall'insegnamento a pagamento di una educazione che prima si trasmetteva di padre in figlio.\nSocrate, a differenza dei sofisti, mirava a convincere l'interlocutore non ricorrendo ad argomenti retorici e suggestivi, ma sulla base di argomenti razionali tali che con il sapere si raggiungesse la conoscenza dei veri valori morali. Si tratta quindi di quello che \u00e8 stato definito come intellettualismo etico che sosteneva che l'unica causa possibile del male fosse l'ignoranza del bene:\nUna volta conosciuto il bene, non \u00e8 possibile astenersi dall'agire moralmente realizzando il bene che \u00e8 \"piacevole\" in quanto genera la \"eudemonia\", la serenit\u00e0 dell'animo. Il male dunque si opera perch\u00e9 lo si scambia, per ignoranza, con il valore del bene che non pu\u00f2 tuttavia essere stabilito a priori una volta per tutte, ma occorre ricercarlo ininterrottamente confrontandosi con gli altri tramite il dialogo..\nCon Platone contro il relativismo etico si afferma il valore morale dell'identit\u00e0 di bene, bello e vero che sar\u00e0 la base metafisica e ontologica di ogni concetto di valore. \nCos\u00ec il significato di valore si trasferisce a quello di essere e verit\u00e0 o come affermava la scolastica il valore inteso come \"esse\", \"verum\" e \"bonum\" determina le caratteristiche della creazione divina\nCon Immanuel Kant il problema dei valori viene impostato sulla distinzione di \"essere\" e \"dover essere\" dove quest'ultimo \u00e8 proprio di una realt\u00e0 autonoma e indipendente dal mondo empirico.\nUna trattazione dedicata specificamente al tema del valore, ispirata dalla rinascita del pensiero kantiano, si \u00e8 sviluppata nella seconda met\u00e0 del XIX secolo dando vita a una \"filosofia dei valori\" intesi come convalidati dalla loro universalit\u00e0 filosofica e metafisica ispirata da Kant per il quale la metafisica \u00e8 valida non come premessa ma come postulato della morale che in questo modo esercita un primato rispetto alla ragion pura.\nContro questa concezione si esprime l'opera \"Il paesaggio morale. Come la scienza determina i valori umani\" del filosofo, saggista e neuroscienziato statunitense Sam Harris il quale sostiene che l'unica struttura morale che valga la pena di considerare \u00e8 quella in cui le cose \"moralmente buone\" si riferiscono all'aumento del \"benessere delle creature coscienti\". Le \"questioni morali\" avranno risposte oggettive giuste o sbagliate a seconda dei fatti empirici, di ci\u00f2 che induce la gente a star bene e prosperare. Sfidando l'antica nozione filosofica che non potremmo mai ottenere un dover essere da un essere come sostiene la \"Filosofia dei valori\", Harris afferma che le questioni morali sono meglio perseguite utilizzando non solo la filosofia, ma anche e soprattutto il metodo scientifico. Cos\u00ec \"la scienza pu\u00f2 determinare i valori umani\" si traduce in \"la scienza pu\u00f2 dirci quali valori conducano allo sviluppo umano\". \u00c8 in questo senso che Harris raccomanda agli scienziati di iniziare a dibattere su una scienza normativa della \"morale\"."}
{"id": "3286277", "revid": "1305772", "url": "https://it.wikipedia.org/wiki?curid=3286277", "title": "John Aitken", "text": ""}
{"id": "3286283", "revid": "37493758", "url": "https://it.wikipedia.org/wiki?curid=3286283", "title": "Vares 2", "text": ""}
{"id": "3286286", "revid": "37493824", "url": "https://it.wikipedia.org/wiki?curid=3286286", "title": "Vares \u2013 yksityisetsiv\u00e4", "text": ""}
{"id": "3286291", "revid": "486946", "url": "https://it.wikipedia.org/wiki?curid=3286291", "title": "Corpo degli ingegneri dell'Esercito italiano", "text": ""}
{"id": "3286297", "revid": "729019", "url": "https://it.wikipedia.org/wiki?curid=3286297", "title": "Lodovico da Barbiano", "text": "Fu conte di Cunio e signore di Conselice, Lugo, Massa Lombarda, Monteaguzzo, Roncadello e Zagonara.\nBiografia.\nPrime battaglie.\nCome per lo zio e per il fratello, anche di Lodovico si sa poco o nulla dell'infanzia. Le sue prime notizie si hanno intorno al 1373 quando cedette ai bolognesi il feudo di Zagonara, ottenendo in cambio Monteaguzzo e Roncadello.\nTra il 1394 e il 1395 si unisce con Obizzo e Pietro da Polenta ed Azzo d'Este per combattere gli estensi, venendo respinto da Francesco Bellai sulla riva del Po di Primaro, da dove aveva intenzione di passare nel ferrarese.\nNel giugno del 1402 partecip\u00f2 alla battaglia di Casalecchio al comando della seconda schiera con Francesco Gonzaga e 2000 cavalieri, mentre in settembre, sempre dello stesso anno, \u00e8 a Milano dove porta il feretro di Gian Galeazzo Visconti assieme ad altri condottieri.\nNel 1405 fu investito del feudo di Zagonara dal cardinale legato di Bologna, Baldassarre Cossa, futuro antipapa.\nRibellione verso la propria famiglia e adesione all'antipapa.\nDal 1408 inizi\u00f2 la sua ribellione verso la propria famiglia, cominciata col togliere al fratello Manfredo Lugo, Conselice (venduta poi agli estensi) e Sant'Agata Bolognese.\nNel maggio del 1409 assal\u00ec Barbiano, e un anno dopo la rase al suolo e ne stermin\u00f2 gli abitanti su ordine dell'antipapa; nello stesso anno occup\u00f2 Cotignola e Solarolo. Alla fine della guerra, nel 1411, ottenne il possesso di Lugo, Massa Lombarda e Conselice ed il titolo di conte.\nUltimi anni e morte.\nNel 1413 si schier\u00f2 con i Malatesta ai danni dell'antipapa, devastando il bolognese fino a San Lazzaro di Savena; carico di bottino, ritornando in Romagna, super\u00f2 nei pressi di Budrio e Medicina la resistenza di 2000 contadini che volevano chiudergli il passaggio.\nGli ultimi anni della vita li trascorse al soldo del duca Filippo Maria Visconti.\nMor\u00ec nel primo semestre del 1423 a Lugo, dopo aver lasciato il castello in eredit\u00e0 al figlio minore, escludendo il primogenito Alberico II."}
{"id": "3286301", "revid": "300067", "url": "https://it.wikipedia.org/wiki?curid=3286301", "title": "Samuel Jones", "text": ""}
{"id": "3286303", "revid": "984922", "url": "https://it.wikipedia.org/wiki?curid=3286303", "title": "Il triangolo delle Bermude (miniserie televisiva)", "text": "Il triangolo delle Bermude (\"The Triangle\") \u00e8 una miniserie televisiva del 2005 diretta da Craig R. Baxley.\nTrama.\nIl magnate della navigazione Eric Benirall (Sam Neill) vuole cercare la verit\u00e0 sul misterioso Triangolo delle Bermude con lo scopo di distruggerlo per sempre. Assume, quindi, un'oceanografa (Catherine Bell), un meteorologo (Michael Rodgers), un giornalista (Eric Stoltz) ed un sensitivo (Bruce Davison) offrendo loro 5 milioni di dollari."}
{"id": "3286309", "revid": "1310927", "url": "https://it.wikipedia.org/wiki?curid=3286309", "title": "Jahor Filipenka", "text": "Carriera.\nClub.\nDopo aver giocato con il BATE Borisov, nel 2008 si trasferisce allo Spartak Mosca.\nNel 2009 va in prestito al Tom' Tomsk dove colleziona solo 2 presenze. Nel 2010 viene nuovamente ceduto in prestito. Questa volta va a giocare al Sibir' dove entra in campo 18 volte.\nNell'estate 2011 torna al BATE Borisov, dove rester\u00e0 fino a gennaio 2015, quando si trasferisce al M\u00e1laga.\nNazionale.\nConta numerose presenze con la nazionale bielorussa, con cui ha esordito nel 2007."}
{"id": "3286311", "revid": "76963", "url": "https://it.wikipedia.org/wiki?curid=3286311", "title": "Daniel Goddard", "text": "Biografia.\nSi \u00e8 trasferito all'Ensemble Actors Studio prima di concludere la laurea in finanza e, dopo alcune apparizioni teatrali, ha debuttato in televisione nel ruolo di Eric Phillips nella soap opera australiana \"Home and Away\".\nDopo questa esperienza, Goddard \u00e8 partito per Hollywood per diventare modello di Calvin Klein e Dolce &amp; Gabbana. Ha interpretato un ruolo da protagonista nella serie \"BeastMaster\" dal 1999 al 2002 ed \u00e8 tornato in Australia per dedicarsi alla televisione. Il 12 gennaio del 2007 si \u00e8 unito al cast di \"Febbre d'amore\" nel ruolo di Cane Ashby.\nGoddard e sua moglie Rachel hanno due figli: Ford Martin Goddard e Sebastian William Goddard, nato il 19 dicembre 2008.\nDoppiatori italiani.\nNelle versioni in italiano dei suoi film, Daniel Goddard \u00e8 stato doppiato da:"}
{"id": "3286314", "revid": "71155", "url": "https://it.wikipedia.org/wiki?curid=3286314", "title": "Discografia dei The Velvet Underground", "text": "Qui \u00e8 riportata la discografia completa del gruppo rock statunitense The Velvet Underground."}
{"id": "3286319", "revid": "486946", "url": "https://it.wikipedia.org/wiki?curid=3286319", "title": "Tesi (metrica)", "text": ""}
{"id": "3286323", "revid": "110157", "url": "https://it.wikipedia.org/wiki?curid=3286323", "title": "The Golden Morning Breaks", "text": "The Golden Morning Breaks \u00e8 il secondo album della strumentista francese Colleen, pubblicato nel 2005. Rappresenta secondo alcuni critici il migliore lavoro dell'artista. I suoni sono pi\u00f9 naturali rispetto ai campionamenti del disco d'esordio \"Everyone Alive Wants Answers\" del 2003.\nTutti i brani sono stati registrati in presa diretta utilizzando solo strumenti acustici tutti suonati da Colleen.\nL'immagine di copertina \u00e8 realizzata da Iker Spozio."}
{"id": "3286329", "revid": "287204", "url": "https://it.wikipedia.org/wiki?curid=3286329", "title": "John Boehner", "text": "Biografia.\nMembro del Partito Repubblicano, alla Camera dei rappresentanti \u00e8 eletto dal 1991 nell'8\u00ba distretto dell'Ohio, distretto che include varie aree rurali e suburbane nei pressi di Cincinnati e Dayton oltre ad una porzione della stessa citt\u00e0 di Dayton.\nNel 2006 diventa leader dei repubblicani alla Camera. A seguito della sconfitta alle legislative dello stesso anno, fino al 2011, Boehner manterr\u00e0 la carica di leader di minoranza in seno all'assemblea legislativa.\nGuida il Partito Repubblicano alla sorprendente vittoria alle elezioni di medio termine del 2010, quando il GOP passa dal 43% al 52%, guadagnando ben 63 seggi rispetto alla tornata del 2008. Raggiungendo la quota di 242 seggi, quella del 2010 \u00e8 stata la migliore performance del partito dal 1946. Boehner diventa cos\u00ec speaker della Camera dei Rappresentanti. Manterr\u00e0 l'incarico sino al novembre 2015, grazie alle vittorie alle legislative del 2012 e del 2014. Quest'ultima tornata ha visto il Partito Repubblicano salire fino a quota 247 seggi, superando cos\u00ec la soglia raggiunta quattro anni prima.\nDecide poi, a met\u00e0 del suo terzo mandato da Speaker, di dimettersi, non solo da quest'ultima carica ma anche come deputato del suo distretto. A seguito dall'abbandono della politica, ha cominciato a svolgere attivit\u00e0 di lobbying.\n\u00c8 considerato un repubblicano moderato. Durante le primarie del 2016 ha dato il proprio endorsement al \"suo\" governatore dell'Ohio John Kasich. A seguito dell'arrivo di Trump alla presidenza, ha iniziato a smarcarsi dalle posizioni del suo partito, criticando l'eccessiva influenza che i media ultra-conservatori hanno sul GOP. Ha definito la sua formazione non pi\u00f9 come \"republican\" ma come \"Trump's party\", constatando come l'appoggio al presidente si sia trasformato in una sorta di culto. "}
{"id": "3286330", "revid": "767487", "url": "https://it.wikipedia.org/wiki?curid=3286330", "title": "Larix kaempferi", "text": "Il Larice del Giappone (\"Larix kaempferi\") \u00e8 una specie diffusa ma introdotta perch\u00e9 resiste al cancro del larice. Pu\u00f2 raggiungere i 40 metri d'altezza. \nLa particolarit\u00e0 di questo albero \u00e8 che \u00e8 molto elastico, e pu\u00f2 assumere forme molto strane.\nFu scoperto dal botanico inglese Charles Maries."}
{"id": "3286333", "revid": "126257", "url": "https://it.wikipedia.org/wiki?curid=3286333", "title": "Giardino Perego", "text": "Il giardino Perego \u00e8 un'area verde del centro di Milano.\nStoria.\nLa ricchissima famiglia Perego di Cremnago abitava un palazzo in via Borgonuovo, prolungamento verso Brera di via Monte Napoleone; nel 1778, venuti in possesso degli orti del soppresso monastero di Sant'Erasmo, retrostanti il loro palazzo, fecero costruire un giardino che giungeva fino alla porzione che ne sopravvive oggi. A progettarlo fu Luigi Canonica: era un parco dai viali squadrati, con una grande serra neogotica e una peschiera al centro. Fu Luigi Villoresi, che spesso lavorava con Canonica a riprogettarlo pochi anni dopo dandogli forme pi\u00f9 aderenti allo stile \"inglese\", lo stesso che riconosciamo oggi. Dalla met\u00e0 del XIX secolo, la costruzione della prima Stazione Centrale e nel XX quella della seconda e attuale, posero problemi viabilistici di collegamento di Porta Nuova con il centro cittadino provocando l'apertura di nuove vie e, nel 1940 intervenne, tra i Perego e il comune di Milano un compromesso per cui una lunga fascia del parco sarebbe diventata l'attuale via dei Giardini e la parte settentrionale, oramai isolata, sarebbe stata acquisita all'uso pubblico. I relativi lavori si conclusero nel 1941.\nLa flora e l'arredo.\nDiverse le specie ad alto fusto presenti: acero campestre, albero di Giuda, carpino bianco, farnia, ippocastano, tasso e magnolia, ma tra tutte spicca un bagolaro di grandi proporzioni. Dopo il restyling del 2005 sono stati incrementati gli arbusti da fiore. Non mancano i giochi per i pi\u00f9 piccoli e vi \u00e8 persino un anello di 200 metri per il \"footing\" e, ad andatura ragionevole sono ammesse anche le biciclette. Vi \u00e8 poi una statua settecentesca di Vertunno, il mitico dio dei giardini e della frutta, l'unica lasciata sul posto dai Perego, delle molte che ornavano la loro propriet\u00e0."}
{"id": "3286339", "revid": "309289", "url": "https://it.wikipedia.org/wiki?curid=3286339", "title": "Inskoj", "text": "Inskoj \u00e8 una cittadina della Russia siberiana meridionale (oblast' di Kemerovo); appartiene amministrativamente al distretto urbano della citt\u00e0 di Belovo."}
{"id": "3286342", "revid": "110157", "url": "https://it.wikipedia.org/wiki?curid=3286342", "title": "Novyj Gorodok", "text": "Novyj Gorodok (in russo \"cittadella nuova\") \u00e8 una cittadina della Russia siberiana meridionale (oblast' di Kemerovo); appartiene amministrativamente al distretto urbano della citt\u00e0 di Belovo."}
{"id": "3286343", "revid": "486946", "url": "https://it.wikipedia.org/wiki?curid=3286343", "title": "Campionato Berretti", "text": ""}
{"id": "3286344", "revid": "80339", "url": "https://it.wikipedia.org/wiki?curid=3286344", "title": "Novy Gorodok", "text": ""}
{"id": "3286346", "revid": "80339", "url": "https://it.wikipedia.org/wiki?curid=3286346", "title": "Inskoy", "text": ""}
{"id": "3286347", "revid": "80339", "url": "https://it.wikipedia.org/wiki?curid=3286347", "title": "Inskoi", "text": ""}
{"id": "3286349", "revid": "729019", "url": "https://it.wikipedia.org/wiki?curid=3286349", "title": "M110 (fucile)", "text": "L'M110 \u00e8 un fucile di precisione semi-automatico calibro 7,62 \u00d7 51 mm NATO. Costruito dalla azienda Knight's Armament Company di Titusville (Florida).\nDescrizione.\nL'M110 fu designato per sostituire l'M24 in seguito ad un concorso per sostituirlo, coinvolgendo le ditte Knight's Armament Company, Remington e DPMS Panther Arms. Il 28 settembre 2005 ne usc\u00ec vincitrice con il progetto dell'M110. Fu adoperata in azione per la prima volta nella guerra in Afghanistan ad aprile 2008 con un'ottima valutazione da parte dei militari che apprezzarono le doti e il sistema semi-automatico rispetto al sistema a otturatore girevole-scorrevole dell'M24.\nLa versione americana comprende un'ottica Leupold 3,5-10 \u00d7 di potenza variabile per la visione diurna e un'ottica AN/PVS-14 per la visione notturna, inoltre il fucile \u00e8 provvisto di una slitta."}
{"id": "3286350", "revid": "46291", "url": "https://it.wikipedia.org/wiki?curid=3286350", "title": "Scleranthus annuus", "text": "Scleranthus annuus \u00e8 una delle specie appartenenti al genere Scleranthus. \u00c8 nativa dell'Europa, dell'Asia e dell'Africa del Nord, ed \u00e8 conosciuta in tutto il resto del mondo come una specie introdotta e un comune erbaccia. Cresce in molti tipi di habitat, spesso in zone perturbate. Gli steli sono lunghi fino a 15 centimetri di lunghezza ed i fiori mancano di petali. Le foglie sono aghiformi e lineari con punte taglienti e rigide. Gli \"Scleranthus annuus\" sono disposti in coppia, con le basi fuse. I fiori nascono in coppia o in piccoli gruppi, massimo cinque."}
{"id": "3286354", "revid": "1305772", "url": "https://it.wikipedia.org/wiki?curid=3286354", "title": "Ja\u0161kino", "text": "Ja\u0161kino \u00e8 una cittadina della Russia siberiana meridionale (oblast' di Kemerovo); appartiene amministrativamente al \"rajon\" Ja\u0161kinskij, del quale \u00e8 il capoluogo.\nSorge nella parte settentrionale della \"oblast\"', 90 chilometri a nordovest di Kemerovo, lungo la Transiberiana."}
{"id": "3286358", "revid": "583927", "url": "https://it.wikipedia.org/wiki?curid=3286358", "title": "Numero piramidale triangolare", "text": ""}
{"id": "3286361", "revid": "583927", "url": "https://it.wikipedia.org/wiki?curid=3286361", "title": "Numero eteromecico", "text": ""}
{"id": "3286362", "revid": "287204", "url": "https://it.wikipedia.org/wiki?curid=3286362", "title": "Classe Boston", "text": "Gli incrociatori classe Boston sono stati i primi incrociatori lanciamissili del mondo. Le due navi di questa classe sperimentale erano originariamente due incrociatori pesanti della classe Baltimore, \"Boston\" (CA-69) e \"Canberra\" (CA-70) andati in disarmo dopo la seconda guerra mondiale rispettivamente nel 1946 e nel 1947 e riconvertiti in incrociatori lanciamissili.\nL'origine dei lavori di trasformazione si ebbe quando nel corso degli anni cinquanta inizi\u00f2 a delinearsi chiaramente l'importanza del missile come strumento, unico e necessario per la difesa a lungo e medio raggio da contrapporre alla costante e seria minaccia aerea, rappresentata dai nuovi velivoli, sempre pi\u00f9 sofisticati ed agguerriti, ai quali l'artiglieria di bordo non era pi\u00f9 in grado di costituire un mezzo di contrasto efficace. Le due unit\u00e0 che rappresentarono un banco di prova sperimentale, costituirono la classe Boston.\nI lavori di trasformazione.\nI lavori vennero avviati a partire dal febbraio 1952 e le due navi, che erano ancorate in riserva a Bremerton, vennero rimorchiate rispettivamente all'Arsenale di Filadelfia (USS \"Boston\") e al New York Shipbuilding di Camden (USS \"Canberra\") rientrando in servizio rispettivamente il 1\u00ba novembre 1955 e il 15 giugno 1956.\nI lavori di riconversione comportarono la parziale ricostruzione delle due unit\u00e0 che mantennero lo scafo, l'apparato di propulsione le due torrette triple prodiere sovrapposte da 8 pollici e i cinque complessi binati da 5 pollici, mentre venne rimossa la torre poppiera tripla da 8 pollici e la relativa struttura di supporto, sostituita da due lanciamissili singoli per missili antiaerei Terrier, con i depositi che vennero trasformati nei magazzini per lo stivaggio e la manutenzione dei missili e dei loro componente, mentre vennero mantenute La sovrastruttura \u00e8 stata modificata per l'installazione del radar di tiro dei missili e per accogliere la nuova elettronica di bordo e venne eliminato uno dei due fumaioli, per cui \u00e8 stato modificato il percorso delle condotte di scarico delle caldaie per convogliare i gas di scarico nell'unico fumaiolo rimasto. Il torrione comando venne completamente ricostruito con sistemazioni interne pi\u00f9 ampie e razionali che comprendevano anche una Centrale Operativa di Combattimento (COC; CIC o Combat Intormation Center nella US Navy) su due livelli.\nNel corso del decennio la Marina Militare Italiana avrebbe seguito la stessa strada nell'ammodernamento dell'incrociatore \"Giuseppe Garibaldi\", prima unit\u00e0 missilistica italiana.\nA causa della natura sperimentale della classe Boston, le navi hanno ricrvuto modifiche solamente parziali, riservando modifiche pi\u00f9 radicali se i nuovi sistemi d'arma avessero avuto successo ed era prevista la sostituzione delle torri prodiere con altrettanti sistemi missilistici Terrier.\nServizio.\nLe navi sono state impiegate a rotazione dalle principali flotte della US Navy tra cui la 6\u00aa Flotta del Mediterraneo; nella seconda met\u00e0 degli anni sessanta essendo diventati ormai obsoleti i missili Terrier e i relativi radar di guida vennero rimossi e i depositi dei missili trasformati in alloggi e depositi e le due unit\u00e0 riclassificate incrociatori pesanti prendendo parte in questo ruolo alla guerra del Vietnam dove vennero impiegate nel bombardamento costiero.\nLe varie proposte per un limitato ammodernamento o per una loro completa ricostruzione sono state accantonate e le due unit\u00e0 nel 1970 sono state poste in riserva, il Canberra il 16 febbraio e la capoclasse Boston il 5 maggio. Il Boston, radiato il 5 aprile 1974, \u00e8 stato venduto per demolizione il 28 marzo 1975, mentre il Canberra radiato il 31 luglio 1978 \u00e8 stato venduto per demolizione esattamente due anni dopo, il 31 luglio 1980."}
{"id": "3286363", "revid": "1494169", "url": "https://it.wikipedia.org/wiki?curid=3286363", "title": "Cima Nove", "text": ""}
{"id": "3286367", "revid": "1869172", "url": "https://it.wikipedia.org/wiki?curid=3286367", "title": "Artur Mas", "text": "Dal 2010 al 2016 \u00e8 stato il 129\u00ba presidente della Generalitat de Catalunya. \u00c8 stato presidente di CiU fino alla sua dissoluzione nel 2015, segretario generale di CDC, fino alla sua \"rifondazione\" nel 2016 come PDeCAT, diventando, quindi, presidente del partito fino alla sua rinuncia nel gennaio 2018.\nBiografia.\nArtur Mas \u00e8 nato a Barcellona il 31 gennaio del 1956. Appartiene ad una famiglia che lavorava nel campo dell'industria tessile di Sabadell e di quella metallurgica di Poblenou. Ha studiato presso il Liceo Francese di Barcellona, per cui oltre a conoscere spagnolo, catalano, e inglese conosce anche il francese. Si laurea in Scienze Economiche delle Imprese all'Universit\u00e0 di Barcellona.\nHa lavorato, fino a 26 anni, in differenti imprese del settore privato, e nel 1982 entr\u00f2 nel settore pubblico come collaboratore nel Dipartimento di Commercio, Consumo e Turismo della Generalitat de Catalunya per promuovere la Catalogna e attirare investimenti stranieri.\n\u00c8 stato inoltre consigliere comunale (\"\"regidor\") di Barcellona ed \u00e8 deputato nel Parlamento Catalano dal 1995. In quello stesso anno fu nominato assessore (\"conseller\") per la politica territoriale e le opere pubbliche nel governo di Jordi Pujol, carica che occup\u00f2 fino al 1997, quando fu nominato a capo del dipartimento per l'Economia e le Finanze.\nPrimo Consigliere e Capo dell'opposizione.\nIl 17 gennaio del 2001 lasci\u00f2 la sua carica di \"conseller\" dell'Economia e delle Finanze per occupare quella di Primo Consigliere (\"Conseller Primer\"\") della Generalitat de Catalunya fino al 22 dicembre 2003, quando fu costituito il governo regionale del nuovo presidente della Generalitat, il socialista Pasqual Maragall.\nIn vista delle elezioni per il Parlamento catalano del 16 novembre del 2003, assunse il comando del partito CiU, ma la formazione, in voti, risult\u00f2 seconda, sconfitta dal Partito Socialista Catalano, il cui leader era lo stesso Maragall, che organizz\u00f2 un governo insieme agli altri partiti di sinistra. Per cui Mas, il 27 maggio del 2004, divent\u00f2 il capo dell'opposizione.\nPresidente della Generalitat.\nIl 18 gennaio del 2010 fu proclamato per la terza volta consecutiva come candidato di CiU alla presidenza della Generalitat per le elezioni del 2010, in un clima di forte crescita nazionalista catalana.\nIl suo schieramento ottenne una grande vittoria alle elezioni del 28 novembre con il 46% dei deputati alla camera (62 seggi). Il suo governo si costitu\u00ec il 16 dicembre e la Presidente del Parlamanto N\u00faria de Gispert lo propose come candidato alla Presidenza della Generalitat. Nel discorso di insediamento del 20 dicembre, Mas, rivendic\u00f2 un nuovo modello di finanziamenti per la Catalogna come la grande sfida per i prossimi anni e proclam\u00f2 la \"transizione nazionale\" della Catalogna basata sul diritto a decidere.\nDivenne il 129\u00ba presidente della Generalitat, il 23 dicembre del 2010, nonostante l'astensione del Partito Socialista. Ufficialmente assunse la carica il 27 dicembre, succedendo a Jos\u00e9 Montilla. Il suo governo inizi\u00f2 ufficialmente il 29 dicembre.\nIn piena crisi economica e di relazioni con il governo centrale spagnolo, Mas, e il resto dei dirigenti, cominciarono a gettare le basi per l'indipendenza della Catalogna e per la sua autodeterminazione.\nGli accordi con il governo spagnolo per\u00f2, non vanno secondo i piani e il 25 settembre del 2012 fu costretto a convocare elezioni anticipate (due anni prima del previsto), riconoscendo il fallimento delle sue negoziazioni sul patto fiscale per la Catalogna con il presidente del Governo spagnolo Mariano Rajoy. Mas articol\u00f2 il suo programma elettorale in particolare sull'indipendenza.\nAlle elezioni ci fu un'inedita partecipazione popolare del 70%; Mas torn\u00f2 a vincere ma perse 12 seggi in Parlamento e ci\u00f2 venne interpretato come un fallimento riguardo alla scommessa di CiU di essere la guida del processo indipendentista. Fu eletto per la seconda volta presidente della Generalitat con 71 voti a favore e 63 contro.\nLa spinta per l'indipendenza della Catalogna e la fine della presidenza.\nIl 27 settembre 2014 firma per indire il 9 novembre il referendum sull'indipendenza catalana. Subito il governo spagnolo, per voce di Rajoy, dichiara di impugnare l'atto, giudicandolo come illegale (il quale referendum si riduce ad una consultazione meramente consultiva scarsamente partecipata). Cos\u00ec, non potendo secedere per via di referendum, in quanto non previsto dall'ordinamento dello Stato, nel 2015 scioglie nuovamente in anticipo il Parlamento della Catalogna, chiamando a elezioni in cui organizza una lista dichiaratamente indipendentista, in cui raccoglie una serie di partiti dal suo ai progressisti di Esquerra republicana de Catalunya, lista che chiama \"Junts pel S\u00ed\" e che chiede di votare come se fosse un referendum sull'indipendenza. Dalla lista indipendentista restano fuori i suoi ex alleati di Uni\u00f3 e un'altra lista indipendentista di estrema sinistra, la Candidatura d'Unitat Popular. Il risultato \u00e8 insufficiente alla maggioranza assoluta e deve intavolare trattative difficili con la CUP, che ne chiede la rinuncia al posto di presidente della Generalitat a favore del compagno di partito Carles Puigdemont. Mas rifiuta di aderire a tale condizione ritenendo di aver ricevuto un mandato popolare in tal senso, ma alla fine lascia spazio a Puigdemont.\nIl 23 luglio 2016 viene scelto presidente del Partit Dem\u00f2crata Europeu Catal\u00e0 (PDeCAT) in elezioni primarie col 95,07 dei voti con Neus Munt\u00e9 da vicepresidente in una candidatura senza oppositori. \nIl 25 settembre 2017 viene condannato dalla Corte dei Conti spagnola a risarcire allo Stato la somma di 5,2 miloni di euro per malversazione, a causa dell'impiego illegittimo di fondi statali per l'organizzazione del referndum consultivo indipendentista catalano del 2014.\nMas fu presente nelle negoziazioni e dibattiti nel Palau de la Generalitat durante il mese di ottobre 2017, i giorni previ alla presunta dichiarazione d'indipendenza della Catalogna. \nPosteriormente, si dimette da presidente del PDeCAT il 9 gennaio 2018, in una conferenza stampa in cui disse \u2018Due anni dopo il passo di lato, oggi ne faccio un altro\u2019. Alcuni media hanno collegato questa dimissione alla prossimit\u00e0 della sentenza del Caso Palau."}
{"id": "3286368", "revid": "767487", "url": "https://it.wikipedia.org/wiki?curid=3286368", "title": "Jaja (citt\u00e0)", "text": "Jaja \u00e8 una cittadina della Russia siberiana meridionale (oblast' di Kemerovo); appartiene amministrativamente al \"rajon\" Jajskij, del quale \u00e8 il capoluogo.\nSorge nella parte settentrionale della \"oblast'\", sulle sponde del fiume omonimo, 277 chilometri a nord del capoluogo Kemerovo. Jaja \u00e8 una fermata lungo la ferrovia Transiberiana.\nFondata nel 1897 con il nome di \"\u017darkovka\", ottenne lo \"status\" di \"insediamento di tipo urbano\" nel 1934."}
{"id": "3286370", "revid": "35813", "url": "https://it.wikipedia.org/wiki?curid=3286370", "title": "Johannes Von Mikulicz-Radecki", "text": ""}
{"id": "3286371", "revid": "287204", "url": "https://it.wikipedia.org/wiki?curid=3286371", "title": "Jaskino", "text": ""}
{"id": "3286372", "revid": "533647", "url": "https://it.wikipedia.org/wiki?curid=3286372", "title": "Artur Mas i Gavarr\u00f3", "text": ""}
{"id": "3286373", "revid": "80339", "url": "https://it.wikipedia.org/wiki?curid=3286373", "title": "Jashkino", "text": ""}
{"id": "3286374", "revid": "226458", "url": "https://it.wikipedia.org/wiki?curid=3286374", "title": "Episodi di Off the Map", "text": "La prima ed unica stagione della serie televisiva Off the Map \u00e8 stata trasmessa negli Stati Uniti per la prima volta dall'emittente ABC dal 12 gennaio al 6 aprile 2011.\nIn Italia, \u00e8 stata trasmessa in prima visione sul canale satellitare Fox Life dal 2 maggio al 25 luglio 2011."}
{"id": "3286375", "revid": "80339", "url": "https://it.wikipedia.org/wiki?curid=3286375", "title": "Yashkino", "text": ""}
{"id": "3286377", "revid": "1895652", "url": "https://it.wikipedia.org/wiki?curid=3286377", "title": "Art\u00ebm Dzjuba", "text": "\u00c8 soprannominato \"la Torre\" per via della sua altezza (196 centimetri).\nCaratteristiche tecniche.\nDzjuba \u00e8 un centravanti forte fisicamente e abile di testa, dotato di buon senso tattico e abile nel proteggere palla, mettendosi sempre al servizio della squadra fornendo pure assist ai compagni. \u00c8 inoltre anche un abile rigorista oltre ad avere una buona visione di gioco.\nCarriera.\nClub.\nSpartak Mosca.\nNato a Mosca, nel 2005 entra a far parte delle giovanili dello Spartak e nel 2006 entra in prima squadra debuttando in Prem'er-Liga e in Champions League, nella partita vinta 1-3 sul campo dello Sporting Lisbona del 5 dicembre 2006, subentrando al 93\u00ba minuto a Vladimir Bystrov. In tutto totalizza 5 presenze in campionato senza andare a segno.\nNel 2007 comincia a trovare pi\u00f9 spazio e totalizza 16 presenze in campionato e una rete, nel pareggio esterno per 1-1 del 15 aprile contro il Tom' Tomsk. Il 19 dicembre realizza la sua prima rete in competizioni europee andando a segno nella sconfitta esterna (2-1), sul campo del Tolosa, nel match valido per la fase a gironi della Coppa UEFA 2007-2008. A fine stagione, lo Spartak conclude secondo in campionato per la terza volta consecutiva, alle spalle dello Zenit.\nAnche nel 2008 totalizza 16 presenze in campionato ed una rete, nel derby casalingo, terminato 1-1, contro la Dinamo Mosca del 23 agosto. Il 27 agosto, realizza la sua prima rete in Champions League, nella sconfitta esterna (4-1) sul campo della Dinamo Kiev, nella partita valida per il terzo turno preliminare della Champions League 2008-2009. Il 18 dicembre realizza la sua prima doppietta in competizioni europee nel pareggio esterno (2-2) sul campo del Tottenham, nella partita valida per la fase a gironi della Coppa UEFA 2008-2009. A fine stagione, lo Spartak si classifica ottavo, disputando uno dei peggiori campionati della sua storia. Peggio fece solo nel 2003, classificandosi decimo.\nTom' Tomsk.\nNel 2009 allo Spartak trova meno spazio, data anche la concorrenza con il compagno brasiliano Welliton, che sar\u00e0 poi capocannoniere del campionato. Il 7 agosto, dopo 558 minuti in campionato e due gol, contro Tom' e Saturn, viene ceduto in prestito al Tom' Tomsk fino a fine stagione. Debutta con la nuova maglia il 9 agosto nella vittoria esterna (0-2) sul campo dello Zenit. Realizza la sua prima rete con il club siberiano il 3 ottobre, con una doppietta ancora contro il Saturn (3-1). Conclude la stagione con 18 presenze in campionato e 5 reti, 3 con il Tom' e 2 con lo Spartak. A fine stagione, fa ritorno a Mosca.\nNel 2010 a Mosca non trova spazio e dopo solo due giornate di campionato e 32 minuti disputati, l'8 aprile viene riceduto al Tom' sempre in prestito fino a fine stagione. A Tomsk trova uno spazio da titolare e disputa un'ottima stagione, con 24 presenze in campionato e 10 reti, che gli valgono il quinto posto nella classifica marcatori della Prem'er-Liga 2010, a pari merito con Danny e Vladimir Djadjun. A fine stagione, la compagine siberiana conclude con un soddisfacente nono posto.\nRitorno allo Spartak.\nTornato dal prestito, nel 2011 trova un posto da titolare allo Spartak, disputando 41 partite su 44 in campionato e segnando 11 reti, risultando il secondo miglior marcatore stagionale della squadra dopo Emmanuel Emenike. In Europa League lo Spartak non riesce a qualificarsi alla fase a gironi venendo sconfitto ai play-off con l'aggregato di 4-5 dal Legia Varsavia. A fine stagione, in campionato, lo Spartak, come nel 2007, conclude ancora una volta secondo alle spalle dello Zenit.\nNel 2012 trova meno spazio, infatti il nuovo tecnico Emery gli preferisce attaccanti come Movsisyan e Ari. A novembre, con il ritorno in panchina di Karpin riesce a ritrovare spazio. In tutto, colleziona 25 presenze in campionato, quasi tutte da subentrato, e sole 4 reti contro Zenit, Dinamo Mosca, Kryl'ja Sovetov e Amkar Perm'. A fine stagione, lo Spartak conclude quarto, centrando la qualificazione allo spareggio per l'accesso alla fase a gironi dell'Europa League 2013-2014.\nRostov.\nNell'estate del 2013 passa in prestito al Rostov, con cui debutta il 15 luglio realizzando una doppietta contro il . Si ripete le settimane seguenti segnando una rete contro il Krasnodar e una tripletta contro il Tom' Tomsk, sua ex squadra, raggiungendo quota 6 gol in 3 presenze. Conclude la prima parte di stagione con 17 presenze in campionato e 12 reti, risultando il momentaneo capocannoniere della Prem'er-Liga 2013-2014, a pari merito con l'ex compagno di squadra Movsisyan.\nZenit San Pietroburgo.\nIl 6 febbraio 2015 viene ufficializzato il suo accordo con lo Zenit San Pietroburgo, con il quale andr\u00e0 a giocare al termine della stagione 2014-2015. La prima presenza la trova nella finale della Supercoppa russa giocata e vinta ai rigori contro la Lokomotiv Mosca dopo che i tempi regolamentari e supplementari si erano conclusi sull'1-1. Il 26 luglio 2015 trova il primo gol con la maglia nuova nella partita vinta 4-1 sul campo dell'Ural. Dopo un inizio un po' difficile in campionato si riprende mettendo a segno 6 reti in 5 presenze. Il 24 ottobre 2015 trova la prima doppietta con la maglia dello Zenit nella gara vinta 5-1 in casa contro l'Anzhi. \u00c8 autore di un strabiliante inizio in Champions League dove esordisce il 19 settembre 2015 sul campo del Valencia nella vittoria per 3-2, dove regala un assist. Grazie ai suoi 6 gol in altrettante presenze, di cui una doppietta sul campo del Lione nella vittoria per 2-0 proprio grazie ai suoi gol, fornisce un grande contributo alla conquista del primo posto nel girone della squadra con 5 vittorie ed una sola sconfitta.\nArsenal Tula.\nIl 31 gennaio 2018 passa in prestito all', con cui realizza 6 gol in 10 presenze.\nRitorno allo Zenit.\nNel giugno 2018 fa rientro allo Zenit per fine prestito. Il 16 agosto seguente, nel match di ritorno del terzo turno di qualificazione di Europa League 2018-2019 contro la , mette a segno una tripletta (gol al 75\u00ba, al 77\u00ba ed al 115\u00ba minuto): le prime due reti consentirono di portare il match nei 90 minuti regolamentari sul 4-0 a favore dei russi (risultato speculare dell'andata in Bielorussia), mentre la terza porta il risultato sul 6-1. La partita terminer\u00e0 8-1, sancendo cos\u00ec la rimonta pi\u00f9 larga in un doppio scontro di una competizione UEFA per club (4-0 per i bielorussi all'andata e 8-1 per i russi al ritorno).\nIl 24 ottobre 2021 mette a segno il suo 144\u00ba gol nella Premier Liga Russa, stabilendo un nuovo record e diventando il miglior marcatore di tutti i tempi della massima divisione russa. \nNazionale.\nViene convocato in nazionale nel 2011, debuttando nell'amichevole dell'11 novembre ad Atene contro la Grecia. Realizza la prima rete con la nazionale maggiore l'8 settembre 2014, contro il Liechtenstein (4-0), nella partita valida per la prima giornata delle qualificazioni al campionato europeo del 2016. L'8 settembre 2015 realizza un poker nella vittoria esterna (0-7) sempre contro il Liechtenstein.\n\u00c8 convocato per gli campionato europeo del 2016. e per il campionato del mondo del 2018, giocato in casa. Fa il suo debutto nella competizione mondiale di Russia 2018 subentrando nel secondo tempo della partita inaugurale del 14 giugno contro l'Arabia Saudita segnando il gol del provvisorio 3-0 (partita poi vinta 5-0 dalla sua squadra), tornando al gol in Nazionale dopo quasi 2 anni. Va a segno anche nella sfida successiva contro l'Egitto siglando il provvisorio 3-0 e agli ottavi di finale nella sfida vinta contro la favorita Spagna segnando il gol del definitivo 1-1 su rigore; la sfida viene vinta dai russi dopo i tiri di rigore. Il cammino dei padroni di casa termina al turno successivo ai rigori contro la Croazia dopo il 2-2 dei supplementari.\nL'8 giugno 2019 segna 4 reti (seconda volta per lui) nel successo per 9-0 contro .\nStatistiche.\nPresenze e reti nei club.\n\"Statistiche aggiornate al 8 dicembre 2021.\""}
{"id": "3286379", "revid": "1573940", "url": "https://it.wikipedia.org/wiki?curid=3286379", "title": "Komsomol'sk (Oblast' di Kemerovo)", "text": "Komsomol'sk \u00e8 una cittadina della Russia siberiana meridionale (oblast' di Kemerovo); appartiene amministrativamente al \"rajon\" Tisul'skij."}
{"id": "3286381", "revid": "838137", "url": "https://it.wikipedia.org/wiki?curid=3286381", "title": "Forma standard di Fr\u00e9nicle", "text": "Un quadrato magico si dice essere nella forma standard di Fr\u00e9nicle, che prende nome da Bernard Fr\u00e9nicle de Bessy, se queste due condizioni sono soddisfatte:\nQuesta forma \u00e8 stata ideata dal momento che un quadrato magico rimane \"essenzialmente simile\" se viene ruotato o trasposto. Per esempio, gli 8 quadrati magici seguenti sono tutti essenzialmente simili, ma solo l'ultimo si trova nella forma standard di Fr\u00e9nicle:\n 8 1 6 8 3 4 4 9 2 4 3 8 6 7 2 6 1 8 2 9 4 2 7 6\n 3 5 7 1 5 9 3 5 7 9 5 1 1 5 9 7 5 3 7 5 3 9 5 1\n 4 9 2 6 7 2 8 1 6 2 7 6 8 3 4 2 9 4 6 1 8 4 3 8"}
{"id": "3286387", "revid": "287204", "url": "https://it.wikipedia.org/wiki?curid=3286387", "title": "Marc Silvestri", "text": "Attualmente \u00e8 amministratore delegato della Top Cow.\nCarriera.\nSilvestri ha esordito disegnando albi per la DC Comics e la First Comics, ma emerse come talento alla Marvel Comics, in particolare come disegnatore di \"Uncanny X-men\" tra il 1987 e il 1990. In seguito lavor\u00f2 per due anni per lo spin-off \"Wolverine\".\nNel 1992, Silvestri divenne uno dei sette artisti - con Jim Lee, Whilce Portacio, Rob Liefeld, Erik Larsen, Todd McFarlane e Jim Valentino - che ruppero con le grandi case editrici e fondarono la Image Comics. La scuderia di titoli di Silvestri esord\u00ec con \"Cyberforce\", sotto l'etichetta Top Cow. Le esigenze del ruolo di editore comportarono una drastica riduzione del tempo impiegato sul tavolo da disegno. Molte delle storie di Silvestr furono sceneggiate da suo fratello Eric.\nDispute tra i fondatori della Image portarono a un suo temporaneo abbandono della casa editrice nel 1996; dopo la rottura tra Rob Liefeld e la Image, Silvestri rientr\u00f2 nella compagnia.\nSotto la sua egida, la Top Cow pubblica ancora oggi titoli di successo come \"Witchblade\", \"Darkness\" e \"Fathom\".\nNel 2004 Silvestri fece un fugace ritorno alla Marvel per disegnare alcuni episodi degli X-men sceneggiati da Grant Morrison e alcune copertine. Nello stesso anno lanci\u00f2 una nuova testata per la Top Cow, \"Hunter-Killer\", scritta da Mark Waid.\nNel giugno 2006 la Top Cow pubblic\u00f2 un \"Cyberforce\" #0 con i disegni di Silvestri.\nAlla fine del 2007 disegn\u00f2 un albo di \"X-men: Messiah Complex\" e numerose cover dell'omonimo crossover. In seguito ha continuato a collaborare per il marchio.\nSilvestri \u00e8 stato produttore esecutivo dell'anime tratto da Witchblade.\nNel 2009 ha contribuito all'evento celebrativo \"Image United\", in cui ebbe l'occasione di disegnare tutti i personaggi da lui creati per la Image."}
{"id": "3286390", "revid": "110157", "url": "https://it.wikipedia.org/wiki?curid=3286390", "title": "Promy\u0161lennaja", "text": "Promy\u0161lennaja \u00e8 una cittadina della Russia siberiana meridionale (oblast' di Kemerovo); appartiene amministrativamente al \"rajon\" Promy\u0161lennovskij, del quale \u00e8 il capoluogo.\nSorge nella parte settentrionale della \"oblast'\", sulle sponde del fiume Inja."}
{"id": "3286392", "revid": "287204", "url": "https://it.wikipedia.org/wiki?curid=3286392", "title": "Promyslennaja", "text": ""}
{"id": "3286394", "revid": "80339", "url": "https://it.wikipedia.org/wiki?curid=3286394", "title": "Promyshlennaya", "text": ""}
{"id": "3286402", "revid": "22475", "url": "https://it.wikipedia.org/wiki?curid=3286402", "title": "Ozraptor subotaii", "text": "L'ozraptor (Ozraptor subotaii) \u00e8 un dinosauro carnivoro appartenente ai ceratosauri. Visse nel Giurassico medio (Bajociano, circa 170 milioni di anni fa) e i suoi resti sono stati ritrovati in Australia.\nClassificazione.\nDescritto per la prima volta da Long e Molnar nel 1998, questo dinosauro \u00e8 noto solo per la parte terminale di una tibia. Quest'unico osso, tuttavia, possiede caratteristiche tali da permettere la distinzione a livello generico di questo animale, a causa della forma allungata dei condili che si articolavano con le ossa della caviglia. Il fossile fu dapprima ritenuto appartenere a una tartaruga, ed \u00e8 stato ritrovato nei pressi di una ferrovia vicino a Geraldton, nell'Australia Occidentale. \u00c8 il primo dinosauro ad essere rinvenuto in Australia Occidentale, e il primo teropode giurassico del continente.\nSi suppone che questo dinosauro fosse un veloce predatore lungo circa 2-3 metri; inizialmente fu attribuito ai tetanuri (basandosi su presunte affinit\u00e0 con i dromeosauridi) ma un riesame dei resti ha collocato \"Ozraptor\" fra i ceratosauri, un gruppo pi\u00f9 antico di teropodi; \"Ozraptor\" potrebbe addirittura rappresentare il pi\u00f9 antico resto attribuito agli abelisauroidi, i ceratosauri che dominarono i continenti meridionali nel corso del Cretaceo.\nSignificato del nome.\nIl nome generico \"Ozraptor\" significa \"ladro australiano\", con riferimento alla natura predatoria dell'animale e all'abbreviazione colloquiale \"Oz\" per \"Australia\". L'epiteto specifico, \"subotaii\", si riferisce a un personaggio fittizio della saga di Conan il Barbaro, il veloce ladro Subotai."}
{"id": "3286403", "revid": "22356", "url": "https://it.wikipedia.org/wiki?curid=3286403", "title": "Ozraptor", "text": ""}
{"id": "3286404", "revid": "1123126", "url": "https://it.wikipedia.org/wiki?curid=3286404", "title": "Ruggero Franceschini", "text": "Biografia.\nFormazione e ministero sacerdotale.\nEntra sin da giovane nell'Ordine dei Frati Minori Cappuccini e viene ordinato sacerdote di quest'ordine l'11 agosto 1963.\nMinistero episcopale.\nIl 2 luglio 1993 viene nominato vicario apostolico dell'Anatolia e nel contempo vescovo titolare di Sicilibba. Riceve la consacrazione episcopale il 3 ottobre 1993 dal cardinale Achille Silvestrini (prefetto della Congregazione per le Chiese Orientali).\nL'11 ottobre 2004 viene elevato arcivescovo di Smirne.\nIl 12 giugno 2010 viene nominato anche amministratore apostolico del vicariato apostolico dell'Anatolia dopo l'uccisione del vescovo Luigi Padovese.\nNon ha mai subito attentati da quando vive in Turchia, ma nei primi mesi dopo il suo arrivo a Smirne un'automobile lo ha investito mentre attraversava la strada. \u00c8 stato lunghi mesi in ospedale. Da allora \u00e8 leggermente claudicante.\nIl 7 novembre 2015 papa Francesco accoglie la sua rinuncia al governo pastorale dall'arcidiocesi di Smirne per raggiunti limiti di et\u00e0. Gli succede Lorenzo Piretto, O.P. Da quel momento conserva il titolo di arcivescovo emerito di Smirne.\nGenealogia episcopale.\nLa genealogia episcopale \u00e8:"}
{"id": "3286405", "revid": "94619589", "url": "https://it.wikipedia.org/wiki?curid=3286405", "title": "Sinocoelurus fragilis", "text": "Il sinoceluro (Sinocoelurus fragilis) \u00e8 un presunto dinosauro carnivoro, forse appartenente ai celurosauri, i cui resti fossili sono stati ritrovati in Cina in terreni del Giurassico superiore (Titoniano, circa 150 milioni di anni fa). \nClassificazione.\nQuesto dinosauro \u00e8 noto solo attraverso alcuni denti fossili, dalla particolare forma piuttosto insolita se rapportati ai denti degli altri teropodi. I dinosauri carnivori, infatti, avevano generalmente denti dai margini seghettati, mentre quelli di \"Sinocoelurus\" possedevano un margine tagliente ma liscio. Alcuni gruppi di teropodi molto diversi fra loro, per\u00f2, possedevano denti di questo tio: \u00e8 il caso di alcuni troodontidi (piccoli carnivori snelli) e degli spinosauridi (giganteschi predoni ittivori). I denti di \"Sinocoelurus\", denominati da Yang nel 1942, furono descritti come \"lunghi, sottili, moderatamente incurvati e compressi\". Attualmente \"Sinocoelurus\" non \u00e8 considerato un genere valido, e potrebbe non essere nemmeno un dinosauro. "}
{"id": "3286406", "revid": "22356", "url": "https://it.wikipedia.org/wiki?curid=3286406", "title": "Sinocoelurus", "text": ""}
{"id": "3286408", "revid": "1442080", "url": "https://it.wikipedia.org/wiki?curid=3286408", "title": "Dandakosaurus indicus", "text": "Il dandakosauro (Dandakosaurus indicus) \u00e8 un misterioso dinosauro carnivoro, forse appartenente ai ceratosauri. \u00c8 noto per un solo fossile (un pube parziale), ritrovato in India in terreni del Giurassico inferiore (Toarciano, circa 180 milioni di anni fa). L'identit\u00e0 \u00e8 dubbia.\nClassificazione.\nDescritto per la prima volta da Yadagiri nel 1982, questo dinosauro \u00e8 basato su un pube parziale ritrovato nella regione di Andhra Pradesh in India. Il pube possiede una forma che richiama quella dei ceratosauri, un gruppo di dinosauri carnivori dalle caratteristiche antiquate, che nel corso del Cretaceo si specializzarono dando origine a forme molto evolute (abelisauridi). Non \u00e8 chiaro, tuttavia, se questo resto fossile rappresentasse o meno un ceratosauro o forse un tetanuro basale (un altro gruppo di dinosauri carnivori molto diversificato); in ogni caso, \"Dandakosaurus\" rappresenta il pi\u00f9 antico teropode descritto nel subcontinente indiano. "}
{"id": "3286411", "revid": "22356", "url": "https://it.wikipedia.org/wiki?curid=3286411", "title": "Dandakosaurus", "text": ""}
{"id": "3286413", "revid": "767487", "url": "https://it.wikipedia.org/wiki?curid=3286413", "title": "Siluosaurus zhangqiani", "text": "Il siluosauro (Siluosaurus zhangqiani) \u00e8 un dinosauro erbivoro, forse appartenente agli ornitopodi. \u00c8 noto solo per due denti fossili, ritrovati nella provincia del Gansu (Cina settentrionale) e risalenti al Cretaceo inferiore (Barremiano/Albiano, 115-105 milioni di anni fa).\nClassificazione.\nQuesto dinosauro \u00e8 stato descritto da Dong Zhiming nel 1997, sulla base di due denti fossili ritrovati nella zona di Mazongshan, provincia del Gansu. Sulla base della forma dei denti, sembra che uno appartenesse alla premascella, mentre l'altro fosse posizionato pi\u00f9 indietro, nella regione delle guance della mascella. I denti hanno la caratteristica di essere minuscoli, e Dong ritenne che appartenessero al pi\u00f9 piccolo ornitopode noto. Lo studioso riscontr\u00f2 somiglianze con i denti dei membri degli ipsilofodontidi, ma dal momento che questa famiglia \u00e8 attualmente considerata parafiletica, non sono chiare le reali parentele di questo animale, data anche l'estrema scarsit\u00e0 dei resti. Molti studiosi ritengono \"Siluosaurus\" un \"nomen dubium\". \nSignificato del nome.\nIl nome generico \"Siluosaurus\" ha un connotato storico, dal momento che Silu \u00e8 la parola cinese per indicare la Via della Seta, l'antica strada che attraversava la Cina e l'Asia centrale per portare la seta e altri beni verso il Medio Oriente e l'Europa. La spedizione scientifica sino-giapponese che trov\u00f2 i fossili di \"Siluosaurus\" nel 1992 segu\u00ec appunto l'antica Via della Seta. Il nome specifico onora Zhang Qian, un diplomatico della dinastia Han che contribu\u00ec a stabilire buoni rapporti tra la Cina e i paesi lungo la Via della Seta."}
{"id": "3286414", "revid": "22356", "url": "https://it.wikipedia.org/wiki?curid=3286414", "title": "Siluosaurus", "text": ""}
{"id": "3286416", "revid": "123701867", "url": "https://it.wikipedia.org/wiki?curid=3286416", "title": "Shanyangosaurus niupanggouensis", "text": "Lo shanyangosauro (Shanyangosaurus niupanggouensis) \u00e8 un dinosauro carnivoro appartenente ai celurosauri, di incerta collocazione sistematica. Visse alla fine del Cretaceo superiore (Maastrichtiano, circa 67 milioni di anni fa) e i suoi resti fossili sono stati ritrovati in Cina.\nDescrizione.\nQuesto dinosauro \u00e8 noto grazie a uno scheletro parziale, purtroppo in un cattivo stato di conservazione. Lo scheletro comprende parti delle zampe posteriori e anteriori, e alcune costole. Il femore \u00e8 insolitamente corto e curvato, mentre la tibia \u00e8 snella e dotata di una lunga cresta cnemiale (un processo della tibia corrispondente al ginocchio). Le costole, invece, sembrano avere dei processi uncinati, ovvero delle strutture ossee orizzontali che sporgono all'infuori delle costole. \"Shanyangosaurus\" doveva essere lungo un paio di metri e possedeva lunghe zampe posteriori, ma non \u00e8 chiaro quale fosse l'aspetto dell'intero animale in vita.\nClassificazione.\nLe caratteristiche uniche delle zampe posteriori, unitamente al cattivo stato di conservazione dell'esemplare, non permettono di classificare adeguatamente \"Shanyangosaurus\". Questo dinosauro \u00e8 stato descritto per la prima volta nel 1996 da un team di paleontologi cinesi in uno studio riguardante la geologia delle montagne Qinling. Lo scheletro \u00e8 stato trovato nella formazione Shanyang, nella provincia dello Shaanxi, ed \u00e8 stato attribuito ai celurosauri; potrebbe essere strettamente imparentato con il gruppo degli oviraptorosauri. "}
{"id": "3286417", "revid": "22356", "url": "https://it.wikipedia.org/wiki?curid=3286417", "title": "Shanyangosaurus", "text": ""}
{"id": "3286419", "revid": "22356", "url": "https://it.wikipedia.org/wiki?curid=3286419", "title": "Dongyangosaurus sinensis", "text": "Il dongyangosauro (Dongyangosaurus sinensis) \u00e8 un dinosauro sauropode appartenente ai titanosauriformi. Visse all'inizio del Cretaceo superiore (circa 95 milioni di anni fa) e i suoi resti fossili sono stati ritrovati in Cina.\nDescrizione.\nQuesto dinosauro \u00e8 noto grazie a uno scheletro parziale privo di cranio. I resti comprendono numerose vertebre, dotate di caratteristiche lamine complesse sulla superficie laterale delle spine neurali, e un bacino, con il pube pi\u00f9 corto dell'ischio.\nLa lunghezza complessiva dell'esemplare olotipico \u00e8 stata stimata in circa 15 metri. E' possibile che \"Dongyangosaurus\" fosse simile al titanosauro aberrante \"Opisthocoelicaudia\", in quanto entrambi questi generi erano dotati di spine neurali basse e divise sulle vertebre dorsali, spine neurali sacrali basse e processi trasversali semplici sulle vertebre caudali. \"Dongyangosaurus\", tuttavia, non ha vertebre caudali opistocele (cave posteriormente) ma anficele (cave sia anteriormente che posteriormente) e il suo pube era pi\u00f9 corto dell'ischio. E' inoltre possibile che le vertebre di \"Dongyangosaurus\" fossero notevolmente pneumatizzate.\nClassificazione.\n\"Dongyangosaurus sinensis\" venne descritto per la prima volta nel 2008, sulla base di un fossile rinvenuto nella regione di Dongyang, nella provincia di Zhejiang in Cina. \nSulla base di numerose caratteristiche dello scheletro, \"Dongyangosaurus\" \u00e8 considerato un sauropode evoluto appartenente ai titanosauriformi, un gruppo di sauropodi molto diffuso nel corso del Cretaceo, che comprende i veri titanosauri e altre forme come \"Euhelopus\" e i brachiosauridi. \"Dongyangosaurus\" stato avvicinato sia a \"Euhelopus\" sia a forme pi\u00f9 derivate, come \"Opisthocoelicaudia\"; analisi pi\u00f9 recenti (Mannion et al., 2019) indicano che potrebbe essere un titanosauro basale.\nLa complessit\u00e0 delle lamine delle vertebre di \"Dongyangosaurus\" indica che il gruppo dei titanosauriformi, nel Cretaceo superiore della Cina, era pi\u00f9 diversificato di quanto in precedenza ritenuto."}
{"id": "3286421", "revid": "22356", "url": "https://it.wikipedia.org/wiki?curid=3286421", "title": "Dongyangosaurus", "text": ""}
{"id": "3286422", "revid": "1543377", "url": "https://it.wikipedia.org/wiki?curid=3286422", "title": "Huanghetitan", "text": "Lo huanghetitan (gen. Huanghetitan) \u00e8 un dinosauro erbivoro appartenente ai sauropodi. Visse nel Cretaceo inferiore (120-105 milioni di anni fa) e i suoi resti sono stati ritrovati in Cina. \u00c8 considerato uno dei pi\u00f9 grandi sauropodi asiatici.\nDescrizione.\nDi questo animale sono note due specie: la prima descritta, Huanghetitan liujiaxiaensis, \u00e8 basata sui resti frammentari di due vertebre caudali, un osso sacro quasi completo, frammenti delle costole e il cinto scapolare sinistro. Scoperto nel 2004 nel bacino di Lanzhou (provincia di Gansu), questo dinosauro \u00e8 stato descritto nel 2006, ed \u00e8 caratterizzato da un sacro molto particolare, con una spina neurale estremamente bassa e una parte posteriore notevolmente espansa. Un dinosauro ritrovato nella stessa formazione \u00e8 il grande iguanodonte \"Lanzhousaurus\".\nL'altra specie, H. ruyangensis, \u00e8 stata descritta nel 2007 e proviene dalla formazione Magchuan della regione di Ruyang (provincia di Henan); questa specie \u00e8 nota attraverso i resti di una colonna vertebrale parziale, di enormi dimensioni, e di alcune costole; la taglia di queste ultime (le pi\u00f9 grandi arrivavano a 3 metri di lunghezza) indica che questo animale possedeva una delle pi\u00f9 grandi cavit\u00e0 corporee fra tutti i dinosauri, e doveva essere uno dei pi\u00f9 grandi sauropodi conosciuti. Nella stessa zona (e approssimativamente nella stessa epoca) vissero altri due sauropodi giganti, \"Daxiatitan\" e \"Ruyangosaurus\". \nClassificazione.\nLo huanghetitan (il cui nome significa \"titano del Fiume Giallo\") \u00e8 considerato un rappresentante primitivo dei titanosauriformi, un grande gruppo di sauropodi che comprende \"Brachiosaurus\", \"Euhelopus\" e i veri titanosauri, particolarmente diffusi durante il Cretaceo. Nel 2007, nello studio in cui veniva descritta la specie \"H. ruyangensis\", \u00e8 stato proposto di assegnare a \"Huanghetitan\" una famiglia a s\u00e9 stante, gli Huanghetitanidae. Questa famiglia comprenderebbe sauropodi relativamente primitivi rispetto ad altre forme del Cretaceo, e si collocherebbe vicino all'origine dei titanosauri, tra \"Euhelopus\" e \"Andesaurus\"."}
{"id": "3286423", "revid": "122246", "url": "https://it.wikipedia.org/wiki?curid=3286423", "title": "Paolo Alborghetti", "text": "Gioca nel ruolo di centrale nell'.\nCarriera.\nClub.\nLa carriera di Paolo Alborghetti comincia nelle giovanili dell' nel 2004: nella stagione 2008-09 viene promosso in prima squadra, nel campionato di Serie B1.\nNella stagione 2010-11 fa il suo esordio nella pallavolo professionistica ingaggiato dalla di Monza, in Serie A1; tuttavia nella stagione successiva torna alla squadra orobica, in Serie B1, dove milita per altre tre annate.\nNella stagione 2014-15 veste la maglia della neopromossa , in Serie A2, mentre in quella successiva passa al e in quella 2016-17 alla di Cant\u00f9.\nPer il campionato 2017-18 si accasa alla , in Serie B, con cui conquista la promozione nella serie cadetta, categoria dove milita nella stagione successiva difendendo i colori del .\nNella stagione 2019-20 torna all'Olimpia Bergamo, sempre in Serie A2, con cui si aggiudica la Coppa Italia di Serie A2/A3."}
{"id": "3286424", "revid": "767487", "url": "https://it.wikipedia.org/wiki?curid=3286424", "title": "Hierosaurus sternbergi", "text": "Lo hierosauro (Hierosaurus sternbergi) \u00e8 un dinosauro erbivoro appartenente agli anchilosauri, o dinosauri corazzati. Visse nel Cretacico superiore (Coniaciano, circa 88 milioni di anni fa) e i suoi resti fossili sono stati ritrovati in Nordamerica (Kansas).\nClassificazione.\nNoto solamente per frammenti di armatura, questo dinosauro \u00e8 stato descritto per la prima volta da Wieland nel 1909; lo studioso stabil\u00ec il genere \"Hierosaurus\" sulla base di placche dermiche caratterizzate dalla presenza di profondi e larghi solchi presenti sugli osteodermi rinvenuti. I resti di \"Hierosaurus\" (il cui nome significa \"lucertola sacra\") sono stati rinvenuti nella formazione Niobrara nel Kansas occidentale, che ha restituito i fossili di numerosi rettili marini. A quel tempo il Kansas era infatti occupato da un braccio di mare interno al Nordamerica.\n\"Hierosaurus\" \u00e8 stato attribuito alla famiglia dei nodosauridi, un gruppo di anchilosauri dotati di spine lungo i fianchi e sprovvisti di mazza caudale. Dopo la descrizione iniziale, \"Hierosaurus\" \u00e8 stato posto in sinonimia con il genere \"Nodosaurus\", noto attraverso resti un po' pi\u00f9 completi provenienti dal Wyoming; in ogni caso, Nodosaurus \u00e8 stato ritrovato in sedimenti pi\u00f9 antichi (Cenomaniano, circa 95 milioni di anni fa) ed \u00e8 improbabile che fosse identico a \"Hierosaurus\". Un altro nodosauride vissuto in Kansas pi\u00f9 o meno nello stesso periodo \u00e8 \"Niobrarasaurus\", i cui resti furono inizialmente attribuiti proprio a una nuova specie di \"Hierosaurus\" (\"H. coleii\"). Attualmente \"Hierosaurus\" \u00e8 considerato un nodosauride di dubbia identit\u00e0 a causa dell'estrema frammentariet\u00e0 dei fossili."}
{"id": "3286425", "revid": "22356", "url": "https://it.wikipedia.org/wiki?curid=3286425", "title": "Hierosaurus", "text": ""}
{"id": "3286426", "revid": "736476", "url": "https://it.wikipedia.org/wiki?curid=3286426", "title": "Ruthin", "text": "Ruthin (pron.: /\u02c8r\u026a\u03b8\u026an/; in gallese: \"Rhuthun\"; 5.200 ab. ca.) \u00e8 una cittadina del Galles nord-orientale, capoluogo della contea del Denbighshire.\nGeografia fisica.\nTerritorio.\nLa cittadina si trova in prossimit\u00e0 del confine con l'Inghilterra (Chester, che si trova all'incirca alla stessa latitudine, dista ca. 40\u00a0km) ed \u00e8 situata tra Wrexham e Denbigh (rispettivamente a 30\u00a0km a nord-ovest della prima e a ca. 15\u00a0km a sud-est della seconda).\nOrigini del nome.\nIl toponimo \"Ruthin/Rhuthun\" deriva probabilmente dal gallese \"rhudd\", che significa \"rosso\" e che pu\u00f2 far riferimento sia al colore delle rocce del luogo su cui \u00e8 sorta la citt\u00e0, sia al colore del castello.\nMonumenti e luoghi d'interesse.\nLa cittadina si caratterizza per i numerosi edifici a graticcio, risalenti ad un periodo che va dal XIV al XVII secolo.\nTra i monumenti principali, vi sono le rovine del castello, fatto costruire nel 1277 da Edoardo I d'Inghilterra.\nSociet\u00e0.\nEvoluzione demografica.\nAl censimento del 2001, la cittadina contava 5.218 abitanti."}
{"id": "3286427", "revid": "767487", "url": "https://it.wikipedia.org/wiki?curid=3286427", "title": "L'orso Yoghi (film)", "text": "L'orso Yoghi (\"Yogi Bear\") \u00e8 un film del 2010 diretto da Eric Brevig, basato sulla serie animata con protagonista l'orso Yoghi creato da Hanna-Barbera. Nella versione originale Yoghi \u00e8 doppiato da Dan Aykroyd e il suo migliore amico Bubu dal cantante Justin Timberlake.\nTrama.\nYoghi e Bubu sono due orsi grizzly che vivono nel parco di Jellystone (nome tratto dal famoso parco di Yellowstone) che si divertono a rubare i cestini da pic-nic ai turisti. Il Ranger Smith cerca di evitare che ci\u00f2 avvenga, in modo che i turisti non vengano disturbati dai due orsi. Il parco di Jellystone sta subendo per\u00f2 delle perdite finanziarie e cos\u00ec il sindaco Brown ha deciso di chiuderlo e vendere il terreno. A causa di questo le famiglie non potranno pi\u00f9 godere della bellezza della natura e i due orsi dovranno lasciare il solo luogo che hanno conosciuto come casa. Sar\u00e0 compito di Yoghi, Bubu e del loro storico ostacolo ma amico a cercare di evitare la chiusura del parco, grazie anche all'aiuto di una documentarista di nome Rachel.\nProduzione.\nIl film \u00e8 stato realizzato in tecnica mista con la presenza sia di attori che di animazione in computer grafica ed \u00e8 inoltre stato realizzato in 3D.\n\u00c8 il primo film basato su personaggi di Hanna &amp; Barbera prodotto senza l'assistenza di William Hanna e Joseph Barbera, morti rispettivamente nel 2001 e nel 2006.\nDistribuzione.\nOriginariamente il film doveva essere distribuito il 25 giugno 2010 ma successivamente venne posticipato. \u00c8 stato proiettato in anteprima a Westwood in California l'11 dicembre 2010 e distribuito in tutti gli Stati Uniti a partire dal 17 dicembre dello stesso anno. In Italia \u00e8 stato proiettato nei cinema a partire dal 14 gennaio 2011.\nAccoglienza.\nIl film \u00e8 stato accolto da recensioni generalmente negative dalla critica. Sul sito Rotten Tomatoes ottiene il 13% delle recensioni professionali positive, con un voto medio di 3,6 su 10 basato su 101 critiche,\nSequel.\nNel 2012, dopo il successo del film, \u00e8 stato annunciato un secondo film che sar\u00e0 diretto da Jay Chandrasekhar e scritto da Joshua Sternin e Jeffrey Ventimilia. Nel 2019, il film \u00e8 ancora in fase di sviluppo."}
{"id": "3286431", "revid": "4252", "url": "https://it.wikipedia.org/wiki?curid=3286431", "title": "Tossoide", "text": ""}
{"id": "3286436", "revid": "1573940", "url": "https://it.wikipedia.org/wiki?curid=3286436", "title": "Kaz (citt\u00e0)", "text": "Kaz \u00e8 una cittadina della Russia siberiana meridionale (oblast' di Kemerovo); appartiene amministrativamente al \"rajon\" Ta\u0161tagol'skij."}
{"id": "3286437", "revid": "1573940", "url": "https://it.wikipedia.org/wiki?curid=3286437", "title": "Krapivinskij", "text": "Krapivinskij \u00e8 una cittadina della Russia siberiana meridionale (oblast' di Kemerovo); appartiene amministrativamente al \"rajon\" Krapivinskij, del quale \u00e8 il capoluogo.\nSorge nella parte centrale della \"oblast'\", sulla sponda sinistra del fiume Tom'."}
{"id": "3286438", "revid": "1573940", "url": "https://it.wikipedia.org/wiki?curid=3286438", "title": "I\u017emorskij", "text": "I\u017emorskij \u00e8 una cittadina della Russia siberiana meridionale (oblast' di Kemerovo); appartiene amministrativamente al \"rajon\" I\u017emorskij, del quale \u00e8 il capoluogo."}
{"id": "3286439", "revid": "1573940", "url": "https://it.wikipedia.org/wiki?curid=3286439", "title": "Itatskij", "text": "Itatskij \u00e8 una cittadina della Russia siberiana meridionale (oblast' di Kemerovo); appartiene amministrativamente al \"rajon\" Tja\u017einskij."}
{"id": "3286440", "revid": "80339", "url": "https://it.wikipedia.org/wiki?curid=3286440", "title": "Itatski", "text": ""}
{"id": "3286441", "revid": "80339", "url": "https://it.wikipedia.org/wiki?curid=3286441", "title": "Itatsky", "text": ""}
{"id": "3286442", "revid": "287204", "url": "https://it.wikipedia.org/wiki?curid=3286442", "title": "Izmorskij", "text": ""}
{"id": "3286444", "revid": "80339", "url": "https://it.wikipedia.org/wiki?curid=3286444", "title": "Izmorski", "text": ""}
{"id": "3286447", "revid": "80339", "url": "https://it.wikipedia.org/wiki?curid=3286447", "title": "I\u017emorski", "text": ""}
{"id": "3286448", "revid": "80339", "url": "https://it.wikipedia.org/wiki?curid=3286448", "title": "Izhmorsky", "text": ""}
{"id": "3286449", "revid": "80339", "url": "https://it.wikipedia.org/wiki?curid=3286449", "title": "Krapivinski", "text": ""}
{"id": "3286450", "revid": "80339", "url": "https://it.wikipedia.org/wiki?curid=3286450", "title": "Krapivinsky", "text": ""}
{"id": "3286453", "revid": "486946", "url": "https://it.wikipedia.org/wiki?curid=3286453", "title": "Mordeth", "text": ""}
{"id": "3286454", "revid": "599013", "url": "https://it.wikipedia.org/wiki?curid=3286454", "title": "Adilio Pugliese", "text": "Carriera.\nHa militato in Serie A nella stagione di Serie A 1954-1955, con la maglia della SPAL esordendo il 19 settembre 1954 a Ferrara contro l'Atalanta e collezionando complessivamente 24 presenze. Ha inoltre disputato 5 campionati di Serie B con Brescia e Fanfulla. Con il Brescia ha esordito nel campionato di Serie B, l'8 dicembre 1947 in Como-Brescia (1-0)."}
{"id": "3286455", "revid": "11959", "url": "https://it.wikipedia.org/wiki?curid=3286455", "title": "Incidente di Denshaw\u0101\u012b", "text": "L'Incidente di Denshaw\u0101\u012b \u00e8 il nome dato a un fatto di sangue e di proditoria violenza avvenuto il 13 giugno del 1906 tra ufficiali britannici e contadini egiziani nel villaggio di Denshaw\u0101\u012b (), vicino Tanta, nel delta del Nilo.\nSi pensa che l'incidente abbia costituito un momento altamente qualificante del peggioramento vistoso dei rapporti tra la potenza occupante e l'opinione pubblica egiziana, sempre pi\u00f9 insofferente della crescente e prepotente ingerenza britannica nelle questioni egiziane.\nLa disputa cominci\u00f2 con tre ufficiali britannici che sparavano ai piccioni, ferendo gravemente per errore una donna egiziana. Infuriati, gli abitanti del villaggio attaccarono gli ufficiali con spade e forconi ed essi risposero aprendo il fuoco sui contadini, causando un alto numero di feriti prima di scappar via. Dei tre fuggitivi britannici, uno pat\u00ec un colpo di calore durante la fuga e mor\u00ec.\nDi fronte ai segni inequivocabili del crescente nazionalismo egiziano, gli ufficiali britannici ritennero opportuno mostrare i loro muscoli e \"dare un esempio\" agli abitanti del villaggio coinvolti nell'omicidio. Molti abitanti di Denshaw\u0101\u012b furono quindi incarcerati, diciassette furono condannati al carcere o alla fustigazione e altri quattro furono condannati alla pena capitale. Questa iniqua decisione infiamm\u00f2 gli animi degli egiziani di sentimenti nazionalisti e patriottici, specialmente in quelli dei militanti del Partito Nazionale di Mustafa Kamil, che si rec\u00f2 per protestare a Londra presso il Primo ministro Sir Henry Campbell-Bannerman, chiedendo la rimozione di Lord Cromer e la concessione di maggior libert\u00e0 all'Egitto.\nL'incidente.\nIl 13 giugno del 1906, cinque ufficiali delle forze britanniche d'occupazione, col loro interprete e un ufficiale di polizia, si recarono a Denshaw\u0101\u012b per la caccia ai piccioni. Spararono tuttavia, in mancanza di quelli selvatici, ai colombi che tradizionalmente erano allevati un po' in tutto l'Egitto e, nel caso particolare, dagli abitanti del villaggio, facendo infuriare i loro proprietari che si vedevano cos\u00ec privati della loro piccola fonte di reddito e di un apporto proteico non trascurabile alla loro scarna dieta alimentare. Gli ufficiali aprirono allora il fuoco sui contadini esasperati, ferendone cinque, di entrambi i sessi, e per buona misura incendiarono il granaio di un certo \u02bfAbd el-Neb\u012b.\n\u02bfAbd el-Neb\u012b, la cui moglie era stata ferita seriamente, percosse uno degli ufficiali con un bastone. Fu raggiunto dall'anziano \u1e24ass\u0101n Ma\u1e25f\u016b\u1e93, i cui piccioni erano stati uccisi. Altri contadini gettarono pietre agli ufficiali e due di essi (irlandesi) e gli altri tre (inglesi), deposero le loro armi, assieme agli orologi e ai soldi che avevano, senza che questo facesse calmare gli inferociti contadini.\nDue ufficiali scapparono e uno riusc\u00ec a contattare i comandi dell'esercito britannico, ma l'altro mor\u00ec per un colpo di calore a qualche distanza dal villaggio. Un contadino egiziano che tentava di aiutarlo fu ucciso dai soldati che sopraggiungevano. Nel frattempo gli anziani del villaggio erano intervenuti, riuscendo a far tornare la calma, dicendo ai restanti due soldati che avevano il permesso di riguadagnare le loro basi.\nLa reazione ufficiale britannica.\nIl giorno successivo all'incidente, l'esercito di Sua Maest\u00e0 britannica arrest\u00f2 52 contadini, compresi \u02bfAbd el-Neb\u012b, Hass\u0101n Ma\u1e25f\u016b\u1e93, un uomo di nome Darw\u012bsh e un altro chiamato Zahr\u0101n. Nel processo sommario che fu svolto, in cui i giudici erano in gran parte britannici, \u1e24ass\u0101n, Darw\u012bsh, Zahr\u0101n e un altro imputato furono condannati a morte per l'omicidio del militare ucciso dal colpo di sole. Uno dei giudici era Butros Butros Ghali, nonno del futuro Segretario dell'ONU Boutros Boutros-Ghali. \u02bfAbd el-Neb\u012b e un altro abitante del villaggio ebbero l'ergastolo e altri 26 ebbero condanne a pesanti pene detentive, ai lavori forzati e alla fustigazione. Fu stabilito che gli ufficiali erano stati \"ospiti\" dei contadini del villaggio e che non avevano commesso alcunch\u00e9 di male o di sbagliato.\nHass\u0101n fu impiccato davanti alla sua stessa abitazione. Darw\u012bsh disse dal patibolo:\nLa polizia egiziana che accompagn\u00f2 i soldati nel villaggio non conferm\u00f2 la storiella dell'\"ospitalit\u00e0\" e dell'\"aggressione\" immotivata dei contadini. Uno testimoni\u00f2 invece che, dopo che la moglie di \u02bfAbd el-Neb\u012b era stata colpita dalle armi da fuoco britanniche, gli ufficiali avevano aperto il fuoco due volte ancora contro la folla. Per la sua testimonianza fu arrestato e una corte di disciplina lo condann\u00f2 a due anni di carcere e a 50 frustate.\nConseguenze.\nLa decisione della corte britannico-egiziana infiamm\u00f2 l'opinione pubblica sia nel Regno Unito sia in Egitto, che chiam\u00f2 in causa morale il tribunale e la legittimit\u00e0 della sua decisione, specialmente la sua minoritaria componente egiziana che fu definita \"anti-patriottica\".\nGuy Aldred, che nel 1907 aveva paragonato l'esecuzione di Madan Lal Dhingra con l'immunit\u00e0 concessa agli ufficiali britannici coinvolti in quell'incidente, fu condannato a 12 mesi di lavoro duro per la pubblicazione del suo \"The Indian Sociologist\".\nCommento.\nGeorge Bernard Shaw condann\u00f2 con parole di crudo sarcasmo quanto avvenuto e, 50 anni pi\u00f9 tardi, il notissimo giornalista egiziano Muhammad Hassaneyn Haykal disse: \u201ci piccioni di Denshaw\u0101\u012b sono tornati a casa arrosto\u201d, per descrivere la disfatta strategica anglo-egiziana a Suez, dopo la crisi militare, intervenuta a seguito della nazionalizzazione del Canale di Suez nel 1956.\n\"L'impiccagione di Zahr\u0101n\" \u00e8 un poema di Salah Abd el-Sabur sull'incidente, e Nagui Riyad realizz\u00f2 un film intitolato \"Friend of Life\", basato sul poema."}
{"id": "3286456", "revid": "729019", "url": "https://it.wikipedia.org/wiki?curid=3286456", "title": "Quindici (solitario)", "text": "Quindici \u00e8 un solitario di carte che si gioca con un mazzo di 52 carte francesi. Scopo del gioco \u00e8 eliminare tutte le carte.\nDescrizione.\nSi dispongono sul tavolo quattro file di quattro carte ciascuna; si deve eliminare le carte i cui valori diano una somma pari quindici. Le somme possono essere effettuate con qualsiasi numero di carte il cui valore sia compreso tra Asso e 9: Re, Donne, Fanti e 10 non possono essere sommati, ma vengono eliminati a gruppi di quattro, cio\u00e8 quando un intero quartetto, per esempio quattro Fanti, compaiono sul tavolo. Una volta effettuate tutte le possibili combinazioni, gli spazi lasciati vuoti dalle carte eliminate vengono riempiti con altrettante carte prelevate dal tallone fino al suo esaurimento. Il gioco riesce se infine tutte le carte sono state eliminate.\nEsempio.\nSi possono eliminare , + + , + . Al termine gli spazi vuoti vengono riempiti con altre carte per poi passare ad una successiva eliminazione e cos\u00ec via fino al termine."}
{"id": "3286473", "revid": "48344", "url": "https://it.wikipedia.org/wiki?curid=3286473", "title": "Thomas Aleksandrovi\u010d de Hartmann", "text": ""}
{"id": "3286483", "revid": "1610933", "url": "https://it.wikipedia.org/wiki?curid=3286483", "title": "Bagnoletto", "text": "Bagnoletto \u00e8 un'area urbana del Municipio Roma X di Roma Capitale. Fa parte della zona Z. XXXV Ostia Antica.\nConfina a nord-ovest con il comune di Fiumicino, a nord-est con Dragona, a sud-ovest con Saline di Ostia e a sud-est con la via dei Romagnoli."}
{"id": "3286488", "revid": "6923", "url": "https://it.wikipedia.org/wiki?curid=3286488", "title": "Personaggi di The L Word", "text": "Questa voce contiene un elenco dei personaggi presenti nella serie televisiva The L Word.\nHelena Peabody.\nHelena Peabody \u00e8 interpretato da Rachel Shelley. Fa la sua prima apparizione nell'episodio \"Lynch Pin\" della seconda stagione come presidentessa della Peabody Foundation ed entrer\u00e0 a far parte del cast fino alla fine della sesta ed ultima stagione. Helena Peabody \u00e8 l'unica figlia di Peggy Peabody, una ricca ereditiera fondatrice della Peabody Foundation. Peggy spos\u00f2 il padre di Helena, un aristocratico britannico, in Inghilterra dopo aver avuto una relazione con una donna negli anni settanta. Helena nasce nel 1974 in Inghilterra e sar\u00e0 l\u00ec che vive per molti anni, dato il suo accento inglese, poi si trasferisce a New York. Ha un'ex-amante, Winnie Mann, con la quale ha avuto un figlio, Wilson, e pi\u00f9 tardi adotteranno anche una bambina cinese, Jang Yin. Dopo il pensionamento di Peggy, Helena diventa la presidentessa della Fondazione Peabody e si trasferisce a Los Angeles.\nStagione Due\nHelena interagisce con Bette Porter, che cerca di convincerla dell'importanza di avere dei fondi per i progetti per le arti alla CAC, California Arts Center. Ma Helena decide di finanziare l'organizzazione sociale per la quale lavora Tina Kennard, con la quale inizia una relazione. La storia con Tina cesser\u00e0 nel momento in cui quest'ultima si riavviciner\u00e0 a Bette a causa della loro figlia, Angelica.\nStagione Tre\nHelena compra la casa cinematografica Shaolin e la ingloba con la Peabody, cos\u00ec chiede a Tina di lavorare per lei e insieme conoscono la regista Dylan Moreland (Alexandra Hedison) che sta lavorando a un documentario ed \u00e8 in cerca di fondi. Intanto Helena \u00e8 diventata una grande amica di Alice Pieszecki e le sta vicina per aiutarla nei momenti difficili dopo la separazione di quest'ultima da Dana. Lavorando con Dylan, Helena scopre di provare qualcosa per lei e prova a sedurla, e ha inizio una relazione. Durante il lavoro con Dylan, Helena si fa filmare con la telecamera mentre \"gioca\" a molestarla sessualmente per rendere la loro storia pi\u00f9 piccante. Alcuni giorni dopo Helena viene citata in giudizio per molestie sessuali sul lavoro, sulla base del video. Con questa tattica Dylan si assicura milioni di dollari, cosa a cui, insieme con il fidanzato, mirava fin dall'inizio, e avendoli ottenuti esce di scena, mostrando tuttavia un certo rimorso.\nDurante i preparativi per il matrimonio tra Shane e Carmen, Helena d\u00e0 10\u00a0000 dollari al padre di Shane, che le racconta che gli servivano per il regalo di matrimonio per la figlia. In realt\u00e0 l'uomo se ne va con una donna incontrata la sera precedente, lasciando moglie e figlio.\nA quel punto Peggy decide di togliere tutto il denaro a Helena, in modo che capisca davvero quali sono i veri amici e che non pu\u00f2 comprarsi l'amicizia con i soldi.\nStagione Quattro\nHelena, ridotta in povert\u00e0, vive con Alice e cerca di adattarsi al nuovo stile di vita. Lavora per Shane al WAX, ma fare la commessa si rivela un disastro, ed Helena si rende conto che non \u00e8 adatta a vivere del proprio lavoro, ma che \u00e8 dipendente dal lusso.\nPapi le insegna a giocare a poker, ed \u00e8 a una serata di poker che incontra Catherine Rothberg, una donna che vive soltanto per il gioco d'azzardo e le corse di cavalli. Sicura di essere diventata bravissima a poker, Helena sfida Catherine e perde 50.000 dollari, cos\u00ec \u00e8 costretta a recarsi a casa della donna il giorno seguente per pagare \"in natura\" il suo debito. Dopo aver vinto una partita di strip poker ed avere cos\u00ec estinto il suo debito, Helena copula con Catherine e le due iniziano una storia. Dopo aver perso 100\u00a0000 dollari alle corse dei cavalli ed essere usata come la schiava personale di Catherine, Helena si vendica rubandole tutti i soldi della vincita del poker, soldi che le spettavano di diritto.\nStagione Cinque\nVediamo Helena in prigione per aver rubato i soldi a Catherine. Le sue amiche, Kit, Alice e Shane, andandola a trovare le dicono che se soltanto lei rivelasse dove ha nascosto il denaro, il tempo passato in prigione si accorcerebbe, ma Helena non dir\u00e0 niente a proposito. In prigione incontra Dusty, una donna mascolina e forte che la salva da una lite sotto la doccia. Inizialmente Helena si sente impaurita dalla sua compagna di cella, convinta che sia una psicopatica omicida, poi scopre che Dusty \u00e8 dentro per Evasione Fiscale. Inizia una storia d'amore con la donna fino a quando Peggy arriva a tirare fuori la figlia di prigione. Helena si rifiuta, dicendo che preferisce scontare la sua pena e saldare il suo debito con la societ\u00e0, ma la madre risponde che i Peabody non hanno debiti con nessuno, tanto meno con la societ\u00e0. Una volta fuori Helena paga la cauzione per Dusty e insieme scappano a Tahaa, per tornare soltanto nell'ultima puntata. Infatti Peggy viene morsa da una medusa e viene ricoverata nell'ospedale di Los Angeles, cos\u00ec la figlia torna in citt\u00e0. Qui viene a sapere di quello che sta accadendo a Kit e al Planet, di Dawn Denbo e la sua Lover Cindy che gestiscono lo SheBar e che vogliono subentrare nella gestione anche del Planet. Con un accordo con Cindy, Helena compra sia il Planet che lo SheBar e diventa socia di Kit in affari.\nStagione Sei\nL'ultima serie si apre con Helena e Kit proprietarie di un nuovo locale chiamato HIT (dall'unione dei nomi Helena e kIT). Dylan fa il suo ritorno e una sera Alice la vede ballare insieme ad un gruppo di lesbiche nel nuovo locale di Helena. Dylan e Helena parlano e la regista rivela di aver capito di essere lesbica, dopo essere stata con lei. Dopo un litigio dove Helena sbatte Dylan al suo furgone e le urla contro per tutto il male che le ha fatto, decidono di uscire insieme a cena e le amiche di Helena non sono d'accordo. Dato il passato di Dylan non si fidano del motivo per cui adesso \u00e8 tornata, cos\u00ec decidono di fare un test nel quale Niki Stevens dovr\u00e0 sedurre Dylan mentre Helena e le altre la spiano con le telecamere. Dal test emerge che Dylan \u00e8 davvero pentita per ci\u00f2 che ha fatto in passato e che davvero \u00e8 innamorata di Helena, cos\u00ec le due copulano e tornano insieme. Jenny poi dir\u00e0 a Dylan del test e questo porter\u00e0 ad un litigio che si risolve, per\u00f2, presto. Nell'ultima puntata scopriamo che Dylan sapeva in precedenza del test che avrebbero fatto le amiche di Helena con Niki e che era stata sfrattata poco prima di tornare a Los Angeles e quando Helena lo scopre e due si lasciano. Non baster\u00e0 che Dylan le dica che l'ama davvero e che lo sfratto non aveva a che fare con il suo ritorno da lei, Helena, troppo ferita, ha paura di fidarsi per rimanere ancora una volta scottata, cos\u00ec non torneranno pi\u00f9 insieme.\nDopo la sesta stagione, tramite gli interrogatori, scopriremo se Jenny si \u00e8 suicidata o se \u00e8 stata uccisa. Durante l'interrogatorio di Helena la vediamo flirtare con la poliziotta e scopriremo che tutti i soldi rubati a Catherine sono stati devoluti ad associazioni di carit\u00e0.\nShane McCutcheon.\nShane McCutcheon \u00e8 interpretata da Katherine Moennig. Shane lavora come parrucchiera e vive a Los Angeles, California.\nShane \u00e8 nata a Austin (Texas). Abbandonata dalla madre tossicodipendente a 9 anni, non conosce il padre fino all'et\u00e0 adulta (nella terza stagione). Lesbica sin dall'infanzia, ricorda la sua prima cotta per una ragazzina a 8 anni. Lascia gli studi per andare a Santa Monica, guadagnandosi da vivere come prostituta, rischiando spesso la propria vita anche a causa dell'abuso di droghe. Abbandona questa vita quando uno dei suoi clienti decide di portarla via dalla strada e pagarle la scuola per parrucchiere. Nella seconda stagione si reca in chiesa per confessarsi, segno di una educazione cattolica. Soffre di ipermetropia, che la costringe ad utilizzare degli occhiali da vista quando lavora.\nIncontra l'amica Alice Pieszecki mentre lavora come parrucchiera: durante il taglio, Alice le propone di uscire a cena per farsi dare informazioni e gossip sulla comunit\u00e0 gay di West Hollywood.\nPrima Stagione\nShane vive insieme a tre coinquiline lesbiche. Lavora come parrucchiera al Lather, un salone di bellezza frequentato anche da alcuni VIP di Hollywood. Shane \u00e8 perseguitata da una delle sue tante amanti, Lacey (Tammy Lynn Michaels), la quale vuole assicurarsi che nessun'altra donna venga sedotta e abbandonata da Shane. Dopo alcuni scontri, nei quali Lacey fa di tutto per rendere pubblica la promiscuit\u00e0 di Shane, quest'ultima le parla direttamente e la convince ad abbandonare questo atteggiamento ostile. Al termine della discussione, le due vanno a letto insieme ma il mattino seguente Shane la lascia nuovamente. Shane incontra Clive, un vecchio amico dei tempi di Santa Monica, con cui organizzava piccole truffe. Il ragazzo le chiede ospitalit\u00e0, ma verr\u00e0 cacciato da casa quando Shane lo scopre a rubare alcuni oggetti suoi e delle sue coinquiline. Clive presenta Shane a uno dei suoi clienti, Harry Samchuck; quest'ultimo, affascinato dalla ragazza, le promette di incrementare i suoi affari mandandole alcune personalit\u00e0 importanti al salone. Shane incontra cos\u00ec Cherie Jaffe (Rosanna Arquette), la moglie di un importante uomo d'affari amico di Harry; le due iniziano una relazione sessuale da cui nascer\u00e0 qualcosa di profondo. Cherie convince il marito Steve ad investire su Shane, regalandole un salone. Tuttavia, quando la figlia lesbica di Cherie, Clea, dice di essersi innamorata di Shane, la relazione tra Cherie e la giovane parrucchiera viene a galla e Steve si riprende il salone, minacciando Shane di morte. Nel loro ultimo incontro, Cherie ammette di essere innamorata di Shane, ma le fa capire di non aver intenzione di lasciare la sua vita agiata per stare con lei.\nSeconda Stagione\nShane diventa la coinquilina di Jenny Schecter; le due cercano una terza persona per condividere la casa. Alla fine scelgono Mark Wayland (Eric Lively), un regista di documentari che nasconde alcune telecamere segrete nelle stanze della casa filmando di nascosto le ragazze, nel tentativo di produrre un film-documentario sulla vita delle lesbiche. Shane viene chiamata per pettinare Arianna Huffington in uno studio TV; qui incontra l'assistente e dj Carmen de la Pica Morales. Le due hanno rapporti sessuali, ma Shane le dice subito di non essere interessata ad avere relazioni serie.\nLa parrucchiera viene quindi assunta dalla produttrice di Hollywood Veronica Bloom (Camryn Manheim), che vede in lei del potenziale e decide di usare la sua empatia per manipolare gli altri: costringe Shane a convincere una giovane ragazza a firmare un contratto, in modo da avere i diritti per filmare un film sulla sua vita. Shane si accorge ben presto di venire usata da Veronica e si licenzia. Nel frattempo, Carmen conosce Jenny e le due iniziano ad avere una relazione, con evidente disappunto di Shane. Quest'ultima \u00e8 chiaramente innamorata di Carmen, ma ha il terrore di rivelare i propri sentimenti e di rimanere ferita. Solo alla fine della stagione, Shane si dichiarer\u00e0 a Carmen.\nTerza Stagione\nShane e Carmen ora vivono insieme, nella casa di Jenny. Shane va a conoscere la famiglia di Carmen, e viene presentata come un'amica: i parenti di Carmen, infatti, ignorano la sua omosessualit\u00e0. Shane si affeziona molto a loro, sperimentando per la prima volta cosa sia una vera famiglia. La relazione con Carmen diventa sempre pi\u00f9 intensa: le due si fanno tatuare lo stesso simbolo sul collo. \u00c8 proprio questo tatuaggio a rivelare indirettamente alla famiglia di Carmen l'amore che lega le due ragazze. Il coming out ufficiale di Carmen avviene durante una cena in famiglia, durante la quale la madre tenta di far uscire Shane con un amico di famiglia.\nShane comincia a lavorare al Wax, un salone molto alternativo situato all'interno di un negozio di skateboard. Cherie Jeffe si presenta per farsi tagliare i capelli: in realt\u00e0, l'appuntamento si rivela una scusa per incontrare Shane e sedurla. Carmen vede le due donne insieme e litiga con Shane. Durante una serata, la dj flirta con alcune personalit\u00e0 del mondo musicale; Shane, per ripicca, va a casa di Cherie Jeffe e passa la notte con lei. Il mattino seguente Carmen affronta Shane e le fa promettere di accettare una relazione monogama.\nDopo la morte di Dana, Shane chiede a Carmen di sposarla, e la dj accetta. Attraverso un articolo di giornale che parla del negozio Wax, Shane viene contattata dal padre Gabriel McCutcheon (Eric Roberts). Shane conosce la famiglia che non ha mai avuto: Carla, la moglie di Gabriel, e il figlio Shay. L'episodio finale \u00e8 ambientato in Canada a Whistler, Columbia Britannica, dove si terr\u00e0 il matrimonio di Carmen e Shane. La notte prima delle nozze, Shane vede il padre con un'altra donna: l'uomo le dice di essere fatto in quel modo, e di sapere che anche Shane \u00e8 della stessa natura. La ragazza decide quindi di abbandonare Carmen all'altare, preferendo ferire i suoi sentimenti ora piuttosto che tradirla nel futuro, rovinandole la vita.\nQuarta Stagione\nLa quarta stagione inizia con Shane, fortemente depressa dopo il matrimonio fallito, a casa di Cherie Jeffe. La ragazza abusa di droga e alcol, rifiutando per\u00f2 di avere qualsiasi rapporto sessuale con la donna. Shane prende in prestito la macchina di Cherie per andare a casa di Carmen, ma qui viene malmenata e allontanata da uno dei suoi cugini. In preda allo sconforto Shane comincia a bere, ma sbanda e distrugge la macchina di Cherie. Ferita, arriva a casa di Jenny e qui incontra Carla, la moglie del padre. La donna le confessa di essersi rifugiata nella droga dopo l'abbandono di Gabriel, e se ne va abbandonando sulla soglia il piccolo Shay. Shane comincia ad occuparsi del fratellastro, accettando anche un lavoro da modella per intimo in una campagna pubblicitaria di \"Hugo Boss\", cos\u00ec da avere i soldi per pagare l'ospedale e fornire a Shay le cure mediche necessarie dopo una brutta caduta. Shane partecipa ad un incontro professori studenti alla scuola di Shay; qui incontra la madre di un altro ragazzino, Paige Sobel (Kristanna Loken), con la quale inizia una relazione. Proprio quando le cose sembrano andare per il meglio, Gabriel ritorna e porta via Shay; la stagione termina con la proposta di Shane di andare a vivere insieme a Paige e a suo figlio Jared.\nQuinta Stagione\nMentre \u00e8 alla ricerca di un appartamento con Paige, Shane copula con l'agente immobiliare. Paige entra nella stanza proprio mentre le due stanno avendo il rapporto. Paige si mostra comprensiva, dicendo di poter convivere con i tradimenti di Shane, ma la lascia definitivamente quando quest'ultima ammette di non essere innamorata. Pochi giorni dopo il salone Wax \u00e8 distrutto da un incendio doloso.\nShane viene chiamata a lavorare come parrucchiera durante il matrimonio della figlia del capo di Jenny; qui copula con due damigelle d'onore e con la madre della sposa, causando un chaos generale. Questa esperienza \u00e8 la goccia che fa traboccare il vaso, e Shane decide di abbandonare il sesso per non avere spiacevoli conseguenze.\nNonostante ci\u00f2, Shane ha un m\u00e9nage \u00e0 trois con la proprietaria dello Shebar nightclub Dawn Denbo e la sua amante Cindi. Quando Cindi invita Shane a casa sua all'insaputa di Dawn, quest'ultima decide di vendicarsi su Shane e tutte le sue amiche, sabotando il \"Planet\" e il set cinematografico del film di Jenny, \"Lez Girls\".\nShane incontra poi Molly Kroll (Clementine Ford), figlia eterosessuale del capo di Bette, Phyllis Kroll (Cybill Shepherd). Dopo un lungo corteggiamento, Shane riesce ad andare a letto con Molly, ma ascolta di nascosto una conversazione tra questa e la madre. Durante il colloquio, Phyllis tenta di convincere Molly che Shane non \u00e8 alla sua altezza. Molly replica definendo Shane come \"semplice e poco educata\", ma afferma di voler continuare la sua storia con lei. Durante la maratona contro il cancro al seno, a cui Shane e le altre partecipano in onore di Dana, Molly tenta di scusarsi con Shane, dichiarandole il suo amore. Le due iniziano una breve relazione, che sar\u00e0 interrotta poco dopo da Shane sotto intimazione di Phyllis.\nNell'ultimo episodio, durante il party di chiusura per il film \"Lez Girls\", Shane copula con Niki Stevens (Kate French), attricetta di Hollywood appena uscita da una relazione con Jenny. Jenny scopre le due e afferma di avere il cuore spezzato.\nSesta Stagione\nLa sesta stagione si ricollega direttamente con la quinta, iniziando con la fuga di Jenny, inseguita da Shane e Niki. Shane tenta in tutti i modi di recuperare l'amicizia di Jenny, e su consiglio di Kit Porter (Pam Grier) inizia a riempirla di attenzioni e di favori. Nel frattempo Molly si presenta a casa di Jenny, ma non trova Shane; la ragazza dice di aver scoperto il tranello della madre e lascia a Jenny una lettera con le sue scuse per Shane. Jenny per\u00f2 non consegner\u00e0 mai la lettera a Shane.\nPoich\u00e9 Jenny ignora i tentativi di scusa di Shane, quest'ultima decide di lasciar perdere e comincia a raccogliere le sue cose per lasciare la casa. A questo punto Jenny ammette di amare Shane, e di non aver reagito cos\u00ec per Niki ma per lei. Le due cominciano una relazione che non \u00e8 benvista dalle loro amiche, anche a causa del comportamento di Jenny. Quest'ultima diventa sempre pi\u00f9 possessiva nei confronti di Shane, mentre si allontana dalle altre per vari motivi. Nonostante le proteste soprattutto di Alice, Shane si sente obbligata a rimanere con Jenny, per non rovinare nuovamente il loro rapporto. Nonostante ci\u00f2, la tradisce ripetutamente con Niki. Jenny, a conoscenza dei tradimenti di Shane, dice per\u00f2 di accettare la vera natura della sua compagna.\nNell'episodio finale, Shane incontra Molly in un negozio, e viene a sapere della lettera. Arrivata a casa, rovista tra le cose di Jenny e trova non solo la lettera, ma anche i negativi del film \"Lez Girls\", che erano stati misteriosamente rubati dallo studio di Tina. Durante la festa di addio per Bette e Tina, che stanno per trasferirsi a New York, Shane decide di interrompere la relazione con Jenny, ma prima di riuscire nel suo intento, il corpo di Jenny viene trovato senza vita nella piscina della casa.\n\"sciupafemmine\" Shane ammette di aver avuto rapporti sessuali con un numero imprecisato di donne, tra 950 e 1200. Nella quarta stagione, The Chart indica 963 connessioni, la maggior parte delle quali sono semplici avventure di una notte.\nAlice Pieszecki.\nAlice Pieszecki \u00e8 interpretata dall'attrice americana Leisha Hailey. Alice vive a Los Angeles, California, e lavora come giornalista per \"LA Magazine\". Nel suo gruppo di amiche lesbiche, \u00e8 l'unica a dischiararsi bisessuale. Sua madre Lenore \u00e8 un'attrice ed \u00e8 l'unica parente che accetta la sua sessualit\u00e0. Alice \u00e8 ossessionata con \"The Chart\", un grafico di sua invenzione che mostra le relazioni e le connessioni tra le donne della comunit\u00e0 gay di West Hollywood. Nel corso della serie, Alice svilupper\u00e0 questo progetto, creando un network globale di incontri e connessioni online. Nella prima stagione, Alice passa il tempo principalmente con le amiche Shane McCutcheon e Dana Fairbanks; pi\u00f9 avanti, svilupper\u00e0 un rapporto di amicizia con Helena Peabody. Tra le sue relazioni, le pi\u00f9 importanti riguardano l'amica Dana e Tasha Williams.\nBette Porter.\nBette Porter \u00e8 interpretata dall'attrice americana Jennifer Beals. Di origine afro-americana e caucasica, Bette ha passato la sua infanzia a Philadelphia. Dopo aver frequentato l'Universit\u00e0 di Yale ha cominciato a lavorare nel mondo dell'arte. All'inizio della serie Bette viene presentata come una donna di successo, con una brillante carriera e una relazione inizialmente stabile con la compagna Tina Kennard, con la quale convive nel quartiere di West Hollywood, Los Angeles, in una elegante casa ricca di quadri e opere d'arte. Nel corso degli episodi, Bette si riveler\u00e0 una donna forte ma spesso incapace di mantenere i propri impegni in ambito relazionale.\nJenny Schecter.\nJennifer \"Jenny\" Schecter \u00e8 interpretata dall'attrice americana Mia Kirshner. Jenny \u00e8 una giovane scrittrice che scopre la propria omosessualit\u00e0 in et\u00e0 adulta, e viene letteralmente precipitata nel mondo della comunit\u00e0 gay di Los Angeles. Ilene Chaiken, creatrice del personaggio, si \u00e8 basata su esperienze personali per dare forma al personaggio di Jenny. Durante le stagioni, ha inserito una serie di cambiamenti ed evoluzioni che hanno suscitato diverse reazioni nella comunit\u00e0 LGBT. Tra questi, abbiamo storie di abusi sessuali, autolesionismo, scrittura di libri, pole dance, direzione di un film e infine un possibile omicidio o suicidio. La Chaiken ha dichiarato di essere stata colpita dall'attrice canadese Mia Kirshner per il fascino intenso espresso dal suo tipo di bellezza, e l'ha considerato estremamente adatto al personaggio creato. Il personaggio di Jenny \u00e8 complesso e spesso \u00e8 risultato impopolare per la critica e i fan: questo a causa delle sue tendenze narcisiste, i modi da primadonna, l'egotismo e la tendenza a mentire, i quali emergono soprattutto a partire dalla quarta stagione. Una personalit\u00e0 che o si ama o si odia. Al di l\u00e0 di ci\u00f2, quello di Jenny Schecter risulta essere un personaggio fondamentale e polarizzante rispetto a tutte le protagoniste della serie e allo svilupparsi delle vicende, fino alla morte della stessa. Mia Kirshner ha dichiarato di aver amato questo ruolo perch\u00e9 si trattava di interpretare una persona diversa in ogni stagione e che la mancata accoglienza di Jenny Schecter da parte della comunit\u00e0 LGBT \u00e8 dovuta alla doppiezza e alla confusione provata dal personaggio."}
{"id": "3286500", "revid": "73843", "url": "https://it.wikipedia.org/wiki?curid=3286500", "title": "Wahlberg", "text": ""}
{"id": "3286501", "revid": "6923", "url": "https://it.wikipedia.org/wiki?curid=3286501", "title": "Concattedrale del Santissimo Salvatore", "text": "La basilica concattedrale del Santissimo Salvatore \u00e8 una chiesa della citt\u00e0 di Messina, concattedrale dell'arcidiocesi di Messina-Lipari-Santa Lucia del Mela.\nIl complesso costituito dalla chiesa e dall'istituto annesso, denominato Istituto Salesiano Domenico Savio, fu progettato dall'ingegner Enzo D'Amore dell'ufficio tecnico arcivescovile. La costruzione venne iniziata nel 1928 e terminata nel 1932.\nLa chiesa \u00e8 l'attuale sede dell'Archimandritato del Santissimo Salvatore.\nPrimitivo luogo di culto \"lingua phari\".\nOrigini - sec. XI al sec. XIV.\nGiunto a Messina il Gran Conte Ruggero I nella localit\u00e0 nota come San Giacinto presso il Forte del Santissimo Salvatore sulla lingua del Faro, rimase impressionato dall'impiccagione di dodici cristiani messinesi per opera dell'armate saracene. Da questo evento prese spunto la solenne promessa, scacciati gli islamici dalla Sicilia, di edificare un magnifico tempio da dedicare a Ges\u00f9 Cristo Salvatore del Mondo e un monastero retto dall'Ordine basiliano, primate della provincia e superiore a tutti gli altri.\nAssegnato all'abate Bartolomeo di Simeri proveniente dall'abbazia di Santa Maria del Patire di Rossano nel 1086, \u00e8 arricchito di privilegi, terre, feudi e villaggi. Nel 1130 l'abate Luca fu nominato archimandrita da Ruggero II di Sicilia, ovvero primo abate dell'Ordine basiliano in Sicilia, personalit\u00e0 seppellita presso l'altare maggiore della chiesa di San Giovanni di Malta.\nEpoca rinascimentale.\nNel 1383 il monastero ospita papa Urbano VI. Posto in Commenda da Alfonso I di Sicilia, \u00e8 nominato primo Archimandrita Commendatario l'abate Luca IV del Bufalo presentato dal sovrano a papa Martino V. Per volont\u00e0 regia fu istituita a Messina l'Accademia di Scienze in lingua greca, latina e italiana. Constatato il decadimento dell'Osservanza e il declino delle lingua e delle letteratura greca da parte dei monaci dell'Ordine, con la nomina dell'abate Filippo Russo \u00e8 disposto che tutti monasteri basiliani attendessero allo studio della lingua greca, impartissero l'insegnamento della scolastica e dell'attica: ovvero lo studio della storia, lingua, letteratura e civilt\u00e0 greca. Come ritorsione fu preteso che, qualora gli abati rifiutassero tale direttiva, i medesimi fossero privati dei monasteri per assegnarli ai monaci di rito latino.\nPapa Martino V invi\u00f2 come osservatore Lorenzo Corella e nel 1446 papa Eugenio IV sottopose all'ordinaria giurisdizione dell'archimandrita tutti i monasteri basiliani di Sicilia e di Calabria, assoggettandoli a visitatori apostolici, con facolt\u00e0 di istituire accademie e scuole di lingua greca, dotandoli di adeguati appannaggi. Nel 1461 papa Pio II, archimandrita il cardinale Basilio Bessarione, su istanza del Senato di Messina nomin\u00f2 Andronaco Galiscoti rettore dell'Accademia di Messina, a cui subentrava Costantino Lascaris come risulta da bolla datata dicembre 1466.\nNel 1479 Leonzio II Crisafi, archimandrita sostenuto dal Senato di Messina, sollecit\u00f2 a papa Sisto V e al sovrano Ferdinando II di Sicilia, i restauri delle strutture. Le disposizioni concordate nel 1498 prevedevano che l'archimandrita e gli abati commendatari appartenessero entrambi all'Ordine Basiliano. Questa regola fu sempre disattesa, il sovrano continu\u00f2 a conferire l'incarico a personalit\u00e0 non appartenenti all'ordine, meritevoli per censo o merito.\nLuogo di culto di \"Piana dei Greci\".\nL'imperatore Carlo V, sotto il mandato dell'archimandrita Annibale Spadafora nel 1546, promosse le fortificazioni della lingua del faro con l'estensione dei baluardi dal Forte fino all'antichissima Torre di Sant'Anna, inglobando cos\u00ec le strutture del monastero, nel 1549 un fulmine distrusse anche la chiesa archimandritale. Per dare una sede pi\u00f9 consona allo spirito dell'Ordine, lontano dal porto in espansione e da pi\u00f9 articolate strutture militari, fu predisposta la costruzione di un nuovo monastero sulla \u00abSpiaggia del Peloro\u00bb o \u00abPiana dei Greci\u00bb nei pressi del torrente Annunziata. Nell'attesa del trasferimento del monastero presso l'attuale museo, i religiosi furono ospitati temporaneamente presso il monastero di Santa Maria della Misericordia nel \u00abquartiere di Terranuova\u00bb.\nIl 6 agosto 1563 con un grande corteo processionale fu effettuato il trasferimento nella sede ancora incompleta, nel 1735 fu ospite Carlo di Borbone, l'intero complesso fu terminato solo nel 1743. Il 23 marzo 1635 con un breve apostolico di papa Urbano VIII l'Archimandritato fu elevato a \"Prelatura Nullius\", cio\u00e8 a diocesi con un suo territorio ben definito, separato e distinto dalle altre.\nDal 1866, in seguito all'emanazione delle leggi eversive, la soppressione dei beni ecclesiastici e il loro incameramento, gli edifici furono destinati a caserma della Guardia di Finanza. Il terremoto di Messina del 1908 distrusse completamente la chiesa e il monastero del Santissimo Salvatore. Sull'area corrispondente fu edificato il Museo regionale di Messina.\nEpoca contemporanea.\nFino al 1883 Messina aveva due istituzioni religiose separate, l'Arcidiocesi vescovile e l'Archimandritato basiliano, rette rispettivamente da un arcivescovo e da un archimandrita. In seguito all'unificazione delle diocesi del 1883 e al terremoto, monsignor Angelo Paino, arcivescovo e archimandrita, nell'intento di restituire una nuova sede all'Archimandritato del Santissimo Salvatore, costru\u00ec nel 1929 l'attuale tempio con l'adiacente complesso dell'Oratorio salesiano.\nL'inaugurazione della chiesa ha avuto luogo il 6 maggio 1933. durante il conflitto della seconda guerra mondiale (1943 - 1946) suppl\u00ec nelle funzioni di cattedrale, dal momento che la basilica cattedrale protometropolitana della Santa Vergine Maria Assunta fu gravemente danneggiata dai bombardamenti. La consacrazione e dedicazione avvenne il 30 maggio 1964, presieduta dall'arcivescovo Francesco Fasola. Mantiene il titolo ed \u00e8 concattedrale di Messina.\nInterno.\nAltare maggiore.\n \nMonastero del Santissimo Salvatore di \u00ab\"Piana dei Greci\"\u00bb.\nVi furono trasferite numerose reliquie, indice del prestigio e dell'importanza dell'istituzione:\nNel 1743 \u00e8 documentato il completamento delle strutture.\nMonastero del Santissimo Salvatore detto \u00ab\"Philantropos\"\u00bb.\nLa fondazione del monastero di monache dell'Ordine basiliano \u00e8 collocata verosimilmente in epoca bizantina - araba, pertanto si esclude che Ruggero I di Sicilia sia stato il fondatore bens\u00ec il restauratore in epoca normanna. Gli archimandriti Onofrio I e Onofrio II concedono appezzamenti in Calabria.\nDeterminata dalla crisi di vocazioni e scarsa disponibilit\u00e0 verso l'apprendimento della lingua greca, al tempo di monsignor Migliaccio nel 1707, Papa Clemente XI concesse l'indulgenza alle religiose di professare la stessa regola sotto il rito latino. Per contro al tempo di Papa Paolo V la supplica fu rigettata.\nChiesa di Santa Maria di Monserrato.\nLa chiesa di Santa Maria di Monserrato edificata nel 1458 fu unita a questo monastero. Ricostruita nel 1718, fu consacrata il 27 luglio 1732. In essa sono documentati gli affreschi, opere di Letterio Paladino; il quadro della \"Trasfigurazione\", opera di Antonino Catalano; altri dipinti opere di Giovanni Tuccari.\nAccademia di Messina.\nRettori:"}
{"id": "3286504", "revid": "36426", "url": "https://it.wikipedia.org/wiki?curid=3286504", "title": "Santuario della Madonna di Montalto", "text": "Il santuario della Madonna di Montalto si trova a Messina. Primitiva chiesa di Montalto o chiesa di Santa Maria dell'Alto e monastero dell'Ordine cistercense sul colle della Caperrina.\nStoria.\nIl tempio fu edificato sul monte della Caperrina nel 1286 quattro anni dopo gli eventi noti come Vespri Siciliani e il breve regno di Pietro I di Sicilia.\nLa tradizione vuole che sia stato il volo di una colomba ad individuare il luogo e definire i contorni dell'edificio, testimoni dell'evento le pi\u00f9 alte cariche del Senato Messinese.\nA murare la prima pietra intervenne la regina Costanza II di Sicilia, vedova di Pietro. Il figlio, Re Federico III di Sicilia, dopo gli intestini contrasti col fratello e predecessore Giacomo II, lo dot\u00f2 di rendite e privilegi con diploma datato 8 agosto 1297.\nNel 1389 l'arcivescovo di Messina, il milanese Maffiolo Lampugnani, lo consacr\u00f2 solennemente. Circa un secolo dopo nel 1483, autorizzate da Papa Urbano VI, le religiose del monastero di Santa Maria di Ges\u00f9 denominato \u00abSanta Maria di Monte Carmelo\u00bb nella fiumara San Michele, poterono trasferirsi presso questa sede.\nEpoca contemporanea.\nSito in posizione preminente sul colle della Caperrina, fu il primo edificio di culto ricostruito nel dopo terremoto del 1908; il santuario \u00e8 legato alla tradizione dell'apparizione della Madonna in difesa dei messinesi assediati dai Francesi nel corso della guerra del Vespro (\"Madonna delle Vittorie\").\nIl prospetto, rivolto verso il mare, fu rifatto nel 1930 con due campanili a cuspide che affiancano la facciata. Anche dalla piazza antistante a questa chiesa si gode del panorama sullo stretto di Messina, lodato dal papa Giovanni Paolo II nel corso della sua visita alla citt\u00e0 del 1988.\nProprio per ricordare quel momento, sulla veranda belvedere \u00e8 stata posta una statua a grandezza naturale che raffigura il pontefice polacco mentre ammira la splendida veduta della citt\u00e0.\nOpere.\nSono documentate:\nMonastero.\nAffidato alle cure delle religiose dell'Ordine Cistercense che avevano il loro monastero presso la fiumara San Michele, approssimativamente ove ora sorge la chiesa del Villaggio Ritiro, monastero di Santa Maria di Ges\u00f9 denominato \u00abSanta Maria di Monte Carmelo\u00bb.\nLe cistercensi superando ostacoli di vario genere, tra cui l'originario impegno di non trasferirsi accanto ad esso, acquistarono nuovo terreno e costruirono un convento che conobbe periodi di grande prosperit\u00e0.\nL'emanazione delle leggi eversive determinarono la soppressione dell'istituzione nel 1866, il terremoto del 1908 ridusse le strutture ad un cumulo di macerie, insieme al santuario.\nChiesa di Santa Maria dell'Alto Basso.\nChiesa di Santa Maria dell'Alto Basso sotto il titolo di \"Santa Maria della Lettera\".\nUbicata ad un livello leggermente inferiore alla precedente, si distingueva da essa per l'aggiunta dell'appellativo \"Basso\":\nCompagnia dei Barbieri.\nSodalizio attestato presso il luogo di culto."}
{"id": "3286507", "revid": "339392", "url": "https://it.wikipedia.org/wiki?curid=3286507", "title": "Presidente dell'Algeria", "text": ""}
{"id": "3286508", "revid": "767487", "url": "https://it.wikipedia.org/wiki?curid=3286508", "title": "Marc Bircham", "text": "Carriera.\nBircham \u00e8 nato a Londra ed ha iniziato a giocare nel 1996 con il Millwall FC.\nNel 2002 \u00e8 passato al QPR e nel 2007 al Yeovil Town FC. Nel 2009, dopo due stagioni a Yeovil in cui ha giocato solo 14 partite a causa degli infortuni, ha deciso di ritirarsi \nEssendo suo nonno originario di Winnipeg, ha ottenuto la cittadinanza canadese. \nPer questo ha potuto esordire con la nazionale del Canada il 27 aprile 1999 in una partita contro l'Irlanda del Nord, terminata sul risultato di 1-1, in cui ha segnato un gol.\nHa saltato la CONCACAF Gold Cup 2000 a causa di un infortunio, ma ha partecipato alle Qualificazioni al campionato mondiale di calcio 2002 e alla FIFA Confederations Cup 2001."}
{"id": "3286514", "revid": "86343", "url": "https://it.wikipedia.org/wiki?curid=3286514", "title": "Rupel Boom FC", "text": ""}
{"id": "3286515", "revid": "239447", "url": "https://it.wikipedia.org/wiki?curid=3286515", "title": "Defence Force", "text": ""}
{"id": "3286519", "revid": "125670478", "url": "https://it.wikipedia.org/wiki?curid=3286519", "title": "Angry Birds (serie)", "text": "Angry Birds \u00e8 una serie di videogiochi rompicapo sviluppati da Rovio Mobile. Lo scopo principale di ogni gioco della serie \u00e8 di lanciare dalla fionda alcuni uccelli di vario tipo contro una serie di maialini verdi (\"piggie\") posizionati all'interno del campo di gioco, costituito da varie strutture (\"castles\"), con l'obiettivo di distruggerli. Questa sorta di \"guerra\" nasce dal fatto che, come viene mostrato nei filmati presenti nel gioco, i maialini hanno rubato le uova agli uccelli per cibarsene, e i volatili li vogliono eliminare per recuperare le uova e per vendicarsi. I diversi scenari di cui \u00e8 composto il gioco, ognuno dei quali contiene un diverso numero di maiali, uccelli e strutture di varie forme, sono raggruppati in \"episodi\", ognuno dei quali ha un filmato introduttivo e un titolo.\nModalit\u00e0 di gioco.\nOgni livello comprende una serie di uccelli, una fionda per lanciarli in aria e uno o pi\u00f9 maiali nemici. Lanciando gli uccelli con la fionda, il giocatore deve riuscire a uccidere tutti i maiali presenti, colpendoli direttamente o facendo loro crollare addosso una serie di strutture presenti sul campo di gioco. Tali strutture sono composte di \"mattoni\" di diverse dimensioni e materiali (come vetro, legno o pietra) che si rivelano pi\u00f9 o meno fragili, e quindi pi\u00f9 o meno facili da demolire. Il materiale dei blocchi, e quindi il loro peso, determina anche il danno che riescono a fare sui maiali. Il numero, il tipo e l'ordine degli uccelli a disposizione del giocatore in ogni livello \u00e8 predeterminato.\nPer superare ogni livello del gioco \u00e8 primariamente necessario eliminare tutti i suini verdi, i quali danno diritto a un punteggio e permettono di andare avanti nel gioco. A questo punteggio viene sommato anche quello maturato nel demolire la struttura dove alloggiano gli animaletti e gli eventuali uccelli risparmiati nel portare a termine il livello. Terminato un livello, a seconda del punteggio totalizzato, il giocatore riceve un \"voto\", rappresentato da delle stelle (da 1 a 3 stelle). Nelle schermate di selezione viene poi visualizzato il numero di stelle pi\u00f9 alto che il giocatore \u00e8 riuscito ad ottenere in ciascun livello, mentre nel livello viene visualizzato il massimo punteggio ottenuto. Se i maiali non vengono uccisi tutti, non si ha diritto di passare al livello successivo.\nNel gioco originale e nella variante \"Seasons\" sono inoltre presenti alcune uova dorate (\"Golden Eggs\", solitamente nascoste da qualche parte all'interno di alcuni livelli, ma a volte ottenibili in altro modo, ad esempio toccando certe parti delle altre schermate) che, una volta ottenute, permettono di accedere ad alcuni livelli bonus, accessibili da un'apposita schermata. Nel gioco \"Angry Birds Space\" sono invece presenti dei livelli segreti detti \"Eggsteroids\".\nSono disponibili anche i \"super semi\" di potenziamento, introdotti prima nella versione del gioco specifica del social network Facebook e successivamente anche in altre; ogni seme pu\u00f2 essere utilizzato una sola volta, per cui l'utente deve via via acquistarne di nuovi tramite acquisto in-app (con vero denaro) se vuole usufruirne. Essi permettono di ingrandire leggermente le dimensioni degli uccelli, di rendere pi\u00f9 potente la fionda, di mostrare l'anteprima della traiettoria di lancio oppure di generare un terremoto in grado di far crollare le pi\u00f9 precarie strutture su cui sono posti i maiali.\nStoria.\nIspirato da un semplice schizzo di uccelli stilizzati senza ali, il gioco \u00e8 stato pubblicato, tramite app dedicata, originariamente per iPhone / IPod touch. Da quel momento, oltre 12 milioni di copie del gioco sono state acquistate nell'App Store di Apple. L'azienda ha deciso di progettare versioni per altri smartphone touchscreen-based, compresi quelli che utilizzano Android e i sistemi operativi Symbian e Windows Phone.\nRovio Mobile ha sostenuto e sta sostenendo \"Angry Birds\" con numerosi aggiornamenti gratuiti che aggiungono man mano ulteriori contenuti del gioco. Tutti questi upgrade sono gratuiti e scaricabili direttamente dallo store del sistema operativo usato dal proprio cellulare, anche se alcune nuove funzionalit\u00e0 sono a pagamento (come la \"Mighty Eagle\"). La societ\u00e0 ha creato altri giochi della serie, ad esempio in \"Angry Birds Seasons\" le ambientazioni omaggiano ricorrenze durante l'arco dell'anno (in principio si trattava soltanto di uno speciale dedicato ad Halloween, poi sono state introdotte altre ricorrenze). La versione 2.0 di \"Seasons\" ha introdotto la suddivisione in anni: tale versione ha raggruppato i precedenti sette episodi all'interno di una sezione denominata \"Seasons 2011\", ed ha inserito un nuovo episodio, \"Ham'o'ween\", all'interno di una sezione denominata \"Seasons 2012\" (nonostante ci\u00f2 sia accaduto ad ottobre 2011).\nDa fine gennaio 2011, Angry Birds \u00e8 disponibile in download in versione Minis di Sony PlayStation 3 e PSP riscuotendo un grande successo. A febbraio 2012, Rovio ha pubblicato una versione particolare del gioco sul popolare social network \"Facebook\", dotata di alcune caratteristiche peculiari come l'acquisto di power-up a pagamento, quali i super-semi (che ad esempio aumentano le dimensioni degli angry bird) che sono poi stati inclusi anche nel gioco originale a partire da agosto 2012. Dal 23 maggio 2012 Angry Birds Facebook \u00e8 stato aggiornato aggiungendo il Weekly Tournaments un torneo che ospita nuovi livelli in cui gli amici possono sfidarsi vincendo nuovi power-up ed ha cambiato il nome in \"Angry Birds Friends\". Il 15 luglio 2012 \u00e8 stato inoltre aggiunto un livello inedito chiamato Pigini Beach. Il 2 maggio 2013 la Rovio pubblica sull'App Store e sul Google Play Store le rispettive versioni per iOS e Android di Angry Birds Friends.\nAngry Birds \u00e8 stato lodato per la sua riuscita combinazione di gameplay coinvolgente, lo stile comico e un prezzo contenuto. La sua popolarit\u00e0 ha dato vita a proposte per creare versioni di Angry Birds per PC e console, Con oltre 50 milioni di download su tutte le piattaforme, il gioco \u00e8 stato definito un \"classico\" contemporaneo, ricevendo numerosi riconoscimenti tra i titoli del 2010. Dopo l'ambito traguardo di 1 miliardo di download su tutte le piattaforme, il gioco \u00e8 stato definito \"uno dei giochi pi\u00f9 tradizionali di adesso\" e \"il pi\u00f9 grande successo app mobile del mondo ha visto finora\". MWC (Mobile World Congress) 2011, tenutosi a Barcellona dal 14 febbraio 2011 fino al 17 febbraio 2011 \u00e8 stata presentata la versione lite di Angry Birds anche per il sistema operativo Bada OS sviluppato da Samsung.\nIl 22 marzo 2011 viene pubblicato in anteprima su App Store e Mac App Store il terzo capitolo della serie, chiamato \"Angry Birds Rio\", in cui gli angry birds, causa contrabbando, incontrano i protagonisti del film d'animazione \"Rio\". Inizialmente, solo le prime sezioni sono disponibili, mentre nel corso del 2011 vengono pubblicati nuovi segmenti del gioco, che aggiungono ulteriori livelli; questo titolo introduce alcune nuove meccaniche di gioco e un aggiornamento consistente dell'interfaccia grafica. Il 30 marzo 2011 viene pubblicata anche la versione per Android, e l'8 aprile quella per Symbian. Il lancio sul mercato dell'applicazione ha riscosso un notevole successo, con oltre 10 milioni di download nei primi 10 giorni di commercializzazione.Esiste anche una versione del gioco pensata per girare direttamente all'interno del browser web, dotata di alcune caratteristiche aggiuntive disponibili se giocato attraverso il browser Google Chrome (per cui il gioco \u00e8 ottimizzato); \u00e8 anche possibile installarlo all'interno del browser (tramite Chrome web store), per poterlo utilizzare anche offline. Tale versione (indicata anche come \"Angry Birds Chrome\", con la schermata del titolo che riporta il logo del browser vicino alla scritta \"Angry Birds\") ad agosto 2012 riporta ancora la dicitura di versione beta e contiene l'episodio \"Poached Eggs\" disponibile a chiunque, mentre gli altri episodi, alcuni tratti da \"Angry Birds\" ed altri da \"Angry Birds Seasons\", oltre allo speciale \"Chrome Dimension\", sono disponibili soltanto dopo aver effettuato un login.\nInoltre il successo di \"Angry Birds\" ha dato l'input per la nascita di tanti altri giochi simili e basati sull'omonimo capolavoro di Rovio.\nIl 22 marzo 2012, Rovio ha pubblicato il gioco \"Angry Birds Space\", in cui gli angry birds combattono nello spazio per recuperare le proprie uova.\nIL 25 settembre 2012 la Rovio ha pubblicato Angry Birds Trilogy che racchiude i primi 3 capitoli della saga (Angry Birds, Angry Birds Seasons ed Angry Birds Rio). Due giorni pi\u00f9 tardi, il 27 settembre ha successivamente pubblicato \"Bad Piggies\", uno \"spin-off\" della serie dal gameplay completamente diverso dove i protagonisti sono i maiali verdi alle prese con la costruzione e la guida di precari mezzi di trasporto.\nInfluenza culturale.\nIl successo del videogioco \u00e8 stato tale che \u00e8 stato citato in diverse serie televisive. Il gioco \u00e8 stato citato nelle serie televisive \"30 Rock\", \"The Big Bang Theory\", \"Castle - Detective tra le righe\", \"Glee\", \"Grey's Anatomy\", \"How I Met Your Mother\", in \"Gossip Girl\" da Lily Van Der Woodsen e, non esplicitamente, nell'ultima stagione di \"Camera cafe\". Viene citato anche nella serie televisiva \"Hawaii Five-0\", dove i famosi uccellini vengono presi in giro per essere arrabbiati proprio perch\u00e9 non riuscendo a volare hanno bisogno di un'enorme fionda. Viene citato inoltre nel film \"Cambio vita\". Viene citato pi\u00f9 volte anche nelle ultime serie dei \"Simpson\", una delle quali nella variante \"Angry Nerds\" dove Nelson lancia Martin contro altri secchioni.\nMascotte.\nIn occasione del campionato mondiale di hockey su ghiaccio maschile 2012, organizzato in Finlandia, gli sviluppatori della Rovio crearono la mascotte Hockey Bird, personaggio caratterizzato da un caschetto da hockey abbinato ad un bastone da hockey bianco.\nFormula 1.\nLotus F1 Team.\nAngry Birds \u00e8 stato presente sul muso delle due monoposto Lotus nella stagione 2012.\nHeikki Kovalainen.\nSul casco del pilota finlandese della Caterham \u00e8 presente Angry Birds.\nMerchandise.\nNel novembre del 2011 il produttore ha dichiarato che le varie versioni del videogioco hanno totalizzato 500 milioni di download e in data 9 maggio 2012 Rovio Mobile ha annunciato che i giochi di Angry Birds hanno superato il miliardo di download.\nGioco da tavolo.\nFra i vari articoli ispirati ad Angry Birds si annovera anche il gioco da tavolo \"Angry Birds knock on wood\" (In italiano semplicemente Angry Birds). Uccelli, maiali e strutture sono realizzati in plastica; la fionda \u00e8 sostituita da una catapulta. \u00c8 necessario consultare delle carte per conoscere la sequenza degli uccelli da utilizzare, quanti maiali posizionare ed i punteggi da assegnare.\nSono stati prodotti altri due giochi da tavolo,cio\u00e8:\nParco giochi.\n\u00c8 stata aperta \"Angry Bird Land\", area interna del parco divertimenti S\u00e4rk\u00e4nniemi di Tampere, in Finlandia.\nAltri media.\nSerie animata.\nDal videogioco \u00e8 stata tratta una serie televisiva animata intitolata \"Angry Birds Toons\", prodotta da Rovio Entertainment, inizialmente distribuito come extra su dispositivi mobili direttamente dai propri videogiochi, poi sul sito ufficiale, sul canale Rovio su YouTube ed infine in televisione. In Italia \u00e8 trasmesso dal canale Super! da dicembre 2013 con la trasmissione di quattro episodi alla volta in maniera casuale. La serie si compone in 52 episodi di circa due minuti ciascuno.\nFilm.\nIl 15 giugno 2016 \u00e8 uscito nelle sale cinematografiche un film ispirato alla serie. Tra i doppiatori sono presenti anche Jason Sudeikis, Josh Gad, Danny McBride, Bill Hader, Maya Rudolph, Peter Dinklage e gli Smosh.\nAd aprile 2018, venne annunciato un sequel del film, con la data prevista per il 9 settembre 2019.\nIl 12 settembre 2019 esce il sequel."}
{"id": "3286523", "revid": "307923", "url": "https://it.wikipedia.org/wiki?curid=3286523", "title": "Cantone di Olmedo", "text": ""}
{"id": "3286525", "revid": "599013", "url": "https://it.wikipedia.org/wiki?curid=3286525", "title": "Harry Bild", "text": "Carriera.\nGioc\u00f2 nelle massime divisioni di Svezia, Svizzera e Paesi Bassi. Fu capocannoniere dell'Allsvenskan nel 1957 e vinse il Guldbollen nel 1963."}
{"id": "3286527", "revid": "114527207", "url": "https://it.wikipedia.org/wiki?curid=3286527", "title": "Yocheved Bat-Miriam", "text": "Ricopre un ruolo inusuale all'interno della poesia ebraica poich\u00e9 esprime una peculiare nostalgia per i paesaggi della sua terra natia.\nNel 1928 Yocheved Bat-Miriam si stabil\u00ec nella Palestina Britannica, parte della quale sarebbe diventata Israele nel 1948. Il suo primo libro di poesia, \"Me-rahok\" (\"Da lontano\") fu pubblicato nel 1929.\nNel 1948, il suo secondo figlio, nato dal matrimonio con lo scrittore Haim Hazaz, mor\u00ec nella Guerra arabo-israeliana del 1948."}
{"id": "3286530", "revid": "37497303", "url": "https://it.wikipedia.org/wiki?curid=3286530", "title": "Luzzato", "text": ""}
{"id": "3286531", "revid": "1318658", "url": "https://it.wikipedia.org/wiki?curid=3286531", "title": "Entit\u00e0 molecolare", "text": "Si definisce entit\u00e0 molecolare qualsiasi atomo, molecola, ione, coppia ionica, radicale, ione radicalico, complesso, conformero, ecc., isotopicamente o costituzionalmente distinto, identificabile come un'entit\u00e0 separatamente distinguibile.\nQuesto termine viene utilizzato per indicare genericamente singole entit\u00e0, mentre il termine \"specie chimica\" si riferisce a un insieme di entit\u00e0 molecolari dello stesso tipo. Ad esempio un'entit\u00e0 molecolare pu\u00f2 essere \"una molecola di metano\", mentre una specie chimica pu\u00f2 essere \"una mole di metano\". Nell'esempio in questione, il termine \"il metano\" pu\u00f2 riferirsi ad una singola entit\u00e0 molecolare o ad una specie chimica, a seconda che si intenda una singola molecola di metano o il metano inteso come sostanza chimica.\nIl grado di precisione utilizzato per descrivere un'entit\u00e0 molecolare dipende dal contesto: ad esempio in certi casi pu\u00f2 essere necessario specificare lo stato elettronico o vibrazionale, lo spin nucleare, ecc.\nEsempi.\nSono esempi di entit\u00e0 molecolari:"}
{"id": "3286533", "revid": "228587", "url": "https://it.wikipedia.org/wiki?curid=3286533", "title": "Luzzati", "text": ""}
{"id": "3286535", "revid": "1305772", "url": "https://it.wikipedia.org/wiki?curid=3286535", "title": "Luzzatti", "text": ""}
{"id": "3286539", "revid": "729019", "url": "https://it.wikipedia.org/wiki?curid=3286539", "title": "3\u00ba Corpo meccanizzato della Guardia", "text": "Il 3\u00ba Corpo meccanizzato della Guardia (in russo: 3-\u0439 \u0433\u0432\u0430\u0440\u0434\u0435\u0439\u0441\u043a\u0438\u0439 \u043c\u0435\u0445\u0430\u043d\u0438\u0437\u0438\u0440\u043e\u0432\u0430\u043d\u043d\u044b\u0439 \u043a\u043e\u0440\u043f\u0443\u0441) era una formazione meccanizzata dell'Armata Rossa costituita nel settembre 1942 che partecip\u00f2 con distinzione a numerose battaglie e campagne di guerra sul fronte orientale durante la seconda guerra mondiale.\nL'unit\u00e0 meccanizzata era stata costituita a partire dai resti del 28\u00ba Corpo corazzato, praticamente distrutto durante i combattimenti sul Don dell'estate 1942, e, con la denominazione originaria iniziale di 4\u00ba Corpo meccanizzato, era stata particolarmente rinforzata con numerosi carri armati moderni per partecipare nel settore meridionale del fronte all'importantissima Operazione Urano, la controffensiva dell'autunno 1942 sul fronte di Stalingrado. Il 4\u00ba Corpo meccanizzato prese parte quindi all'operazione dal 20 novembre 1942 ed esegu\u00ec con successo i suoi compiti congiungendosi, dopo una rapida avanzata, con gli altri corpi mobili sovietici provenienti da nord e chiudendo la decisiva sacca di Stalingrado intorno alla 6\u00aa Armata tedesca. Per questa grande vittoria, Stalin e lo Stavka ridenominarono, il 18 dicembre 1942, il reparto meccanizzato con il titolo onorifico di 3\u00ba Corpo meccanizzato della Guardia.\nIl \"3\u00ba meccanizzato della Guardia\", continu\u00f2 negli ultimi tre anni della \"Grande Guerra Patriottica\" a combattere con successo in numerosi settori del fronte orientale, distinguendosi ancora sul Don, a Char'kov, sul Dniepr (nel 1943), durante la riuscita Operazione Bagration (nel 1944). Nell'ultimo anno di guerra il corpo meccanizzato fu impegnato soprattutto nell'area baltica, contribuendo a isolare il Gruppo d'armate Nord tedesco e partecipando alle dure battaglie in Curlandia.\nEquipaggiato fin dal 1944 con carri americani Sherman, rafforzati da carri pesanti sovietici Stalin II, il 3\u00ba Corpo meccanizzato della Guardia, dopo la resa della Germania, venne quindi trasferito in Estremo Oriente e partecip\u00f2 alla rapida e decisiva campagna sovietica contro l'Armata del Kwantung giapponese dell'agosto 1945, coronando in questo lontano fronte i notevoli successi conseguiti durante la guerra in Europa.\nStoria.\nRinascita delle forze meccanizzate sovietiche.\nL'Armata Rossa entr\u00f2 in guerra nel giugno 1941 con oltre venti cosiddetti \"corpi meccanizzati\"; si trattava di pesanti e poco funzionali formazioni organizzate in fretta con un enorme variet\u00e0 di carri armati leggeri, medi e pesanti (pi\u00f9 o meno moderni), con personale non addestrato e con scarsi supporti logistici, che in teoria dovevano disporre ciascuno di ben 1031 carri armati e oltre 35.000 uomini. Tra questi corpi era stato costituito nel gennaio 1941 il \"4\u00ba Corpo meccanizzato\", guidato dal maggiore generale Andrej Vlasov, tra i pi\u00f9 potenti e meglio equipaggiati dello schieramento sovietico. Dotato di oltre 900 mezzi corazzati, tra cui 300 T-34 e 114 KV, il 4\u00ba Corpo meccanizzato, posizionato nel settore di Lvov, cerc\u00f2 coraggiosamente di frenare l'avanzata tedesca ma venne decimato e gi\u00e0 a luglio 1941 venne sciolto dal comando sovietico insieme a tutti gli altri corpi meccanizzati superstiti dopo le catastrofiche battaglie iniziali dell'Operazione Barbarossa.\nIl Comando sovietico, gravemente carente in questa fase iniziale della guerra di mezzi moderni e di personale addestrato, ricostitu\u00ec lentamente nuove strutture corazzate e meccanizzate, e quindi solo nella primavera 1942 ricomparvero nell'ordine di battaglia dell'Armata Rossa formazioni organiche mobili in grado teoricamente di contrastare le potenti Panzer-Divisionen tedesche e di effettuare missioni operative strategiche. Vennero costituiti i cosiddetti \"corpi corazzati\", formazioni piuttosto piccole e con scarso sostegno di fanteria motorizzata e di artiglieria, equipaggiate con 168 carri armati e con 7.800 uomini di personale; e, a partire dal settembre 1942, i primi nuovi \"corpi meccanizzati\", formazioni molto pi\u00f9 complesse, dotate di 15.500 uomini, con 175 carri armati, riccamente fornite di mezzi motorizzati e di artiglieria e quindi in grado, secondo le teorie del Comando delle Forze Corazzate dell'Armata Rossa, di svolgere operazioni autonome in profondit\u00e0 per sconvolgere il fronte nemico e sfruttare i successi a livello strategico.\nMentre vennero organizzati entro il 1942 ben 25 corpi corazzati, solo otto furono i corpi meccanizzati costituiti dall'Armata Rossa entro quell'anno, a causa della maggiore complessit\u00e0 e costo di queste formazioni, e della necessit\u00e0 di molti mezzi motorizzati, di supporto logistico e di personale specializzato. Tra questi otto corpi meccanizzati, il 18 settembre 1942 venne ufficialmente costituito nel Distretto Militare del Volga, e quindi nelle retrovie del fronte combattente di Stalingrado, il nuovo 4\u00ba Corpo meccanizzato.\nOperazione Urano e battaglia di Stalingrado.\nIl nuovo 4\u00ba Corpo meccanizzato venne organizzato utilizzando i quadri e i comandi superstiti del disciolto 28\u00ba Corpo corazzato, che era uscito distrutto dai disperati combattimenti di luglio 1942 nell'ansa del Don per cercare di bloccare la marcia delle forze corazzate tedesche in direzione di Stalingrado. Nel quadro della costituzione e del rafforzamento delle riserve meccanizzate a disposizione dei fronti combattenti nel settore del Volga e del Don in vista di una grande offensiva invernale per capovolgere le sorti dei combattimenti nel settore meridionale del Fronte orientale, il comando sovietico quindi costitu\u00ec o riequipaggi\u00f2 nuovi reparti mobili assegnandoli ai vari fronti come forze di sfondamento e di sfruttamento del successo; il 4\u00ba Corpo meccanizzato venne assegnato al \"Fronte di Stalingrado\" del generale Andrej Er\u00ebmenko, destinato ad attaccare a sud della citt\u00e0 sul Volga, e venne particolarmente potenziato aggregando due nuovi reggimenti corazzati alle tre brigate meccanizzate gi\u00e0 presenti.\nQuindi alla fine del settembre 1942, guidato dall'esperto maggior generale Vasilij Timofeevi\u010d Vol'skij, disponeva di ben 220 carri armati, 20.000 uomini, 100 autoblindo e oltre 2000 autocarri, divenendo la formazione mobile pi\u00f9 grande e potente a disposizione dei fronti destinati alla controffensiva. A partire dai primi di ottobre, il 4\u00ba Corpo meccanizzato, che disponeva di un nucleo di equipaggi e comandanti veterani, reduci dai combattimenti dell'estate 1942, cominci\u00f2 quindi a spostarsi in segreto e con rigide misure di mascheramento a sud, attraversando di nascosto il Volga e posizionandosi, immobile e camuffato, nella regione dei laghi salati, pronto a passare all'offensiva secondo i piani della grandiosa Operazione Urano.\nIl 20 novembre 1942 (il giorno dopo l'inizio dell'attacco sul fronte del Don), il \"Fronte di Stalingrado\" pass\u00f2 all'offensiva travolgendo facilmente le deboli difese rumene; nella stessa giornata il 4\u00ba Corpo meccanizzato entr\u00f2 quindi in azione per sfruttare lo sfondamento ed avanzare rapidamente verso ovest. Nonostante alcune incertezze del maggior generale Vol'skij e una certa confusione legata alle difficolt\u00e0 del terreno ed alla mancanza di sufficienti vie di comunicazione, le tre brigate meccanizzate riuscirono a progredire in profondit\u00e0 continuando ad avanzare anche nelle ore notturne. La resistenza delle riserve tedesche fu debole e, sollecitato energicamente dal generale Er\u00ebmenko ad affrettare l'avanzata, il 4\u00ba Corpo meccanizzato riusc\u00ec ad eseguire la sua importante missione, scompigliando le retrovie nemiche e conquistando di sorpresa, nelle giornate del 21 e 22 novembre, i centri ferroviari di Abganerovo e Krivomu\u017eskaja, interrompendo le comunicazioni della 6\u00aa Armata tedesca, sempre agganciata a Stalingrado.\nLa sera del 22 novembre gli elementi di punta del 4\u00ba Corpo meccanizzato (36\u00aa Brigata meccanizzata del colonnello Rodionov) raggiunsero Sovietskij, respinsero alcune riserve corazzate tedesche che tentavano di intervenire da Marinovka e si fermarono per attendere l'arrivo delle altre colonne mobili sovietiche provenienti da nord. Il 23 novembre 1942, nel pomeriggio, il 4\u00ba Corpo meccanizzato si ricongiunse, nell'area di Sovietskij, con il 4\u00ba Corpo carri e il 26\u00ba Corpo carri del \"Fronte Sud-Ovest\", che avevano attraversato il Don a Kala\u010d e, guidati da razzi di segnalazione verdi, avevano raggiunto a loro volta Sovietskji. Il primo contatto avvenne alle ore 15.00 tra la 36\u00aa Brigata meccanizzata del colonnello Rodionov e la 45\u00aa Brigata carri del tenente colonnello \u017didkov del 4\u00ba Corpo carri; i carristi festeggiarono la straordinaria vittoria con vodka e salsicce. In questo modo venne definitivamente chiusa la trappola e la 6\u00aa Armata e parte della 4\u00aa Armata corazzata tedesca vennero completamente accerchiate. Il 4\u00ba Corpo meccanizzato aveva subito perdite durante i tre giorni di avanzata ma, nonostante carenze logistiche e alcuni errori tattici, aveva vittoriosamente completato il suo compito, contribuendo in modo decisivo all'Operazione Urano.\nLa partecipazione del 4\u00ba Corpo meccanizzato alla fase finale della battaglia di Stalingrado non era tuttavia affatto terminata e, al contrario, a partire dal 12 dicembre, la formazione meccanizzata, ridotta ad un centinaio di carri armati, dovette intervenire duramente per contrastare il tentativo tedesco di sbloccare la sacca della 6\u00aa Armata (Operazione Tempesta Invernale). Per molti giorni i mezzi corazzati del 4\u00ba Corpo affrontarono i panzer della 6. Panzer-Division, contrattaccando, infliggendo perdite e rallentando l'avanzata nemica in attesa dell'arrivo delle riserve della Stavka.\nIl 4\u00ba meccanizzato si batt\u00e9 con notevole valore e guadagn\u00f2, a costo di gravi perdite, tempo prezioso fino all'arrivo il 24 dicembre della potente 2\u00aa Armata della Guardia che permise, alla fine del mese, di passare alla controffensiva vittoriosa che respinse le indebolite forze tedesche in direzione di Rostov. A questa fase controffensiva partecip\u00f2 con efficacia anche il 4\u00ba Corpo meccanizzato che era gi\u00e0 stato onorato (dal 18 dicembre 1942), per il valore dimostrato in attacco e in difesa, del nuovo nome di \"3\u00ba Corpo meccanizzato della Guardia\", la seconda formazione meccanizzata dell'Armata Rossa (dopo il 26\u00ba Corpo carri) ad essere insignita, per il comportamento sul campo di battaglia, del titolo \"della Guardia\".\nA gennaio 1943 il \"3\u00ba della Guardia\" partecip\u00f2 ancora ai nuovi tentativi sovietici di raggiungere Rostov e tagliare la ritirata delle forze tedesche nel Caucaso, ma l'obiettivo non venne raggiunto ed a marzo finalmente il corpo meccanizzato, completamente esausto, venne ritirato dalla prima linea per essere riorganizzato e riequipaggiato in vista della campagna di primavera.\nOperazione Bagration e la conquista dei Paesi Baltici.\nAlla vigilia della cruciale battaglia di Kursk, il 3\u00ba Corpo meccanizzato della Guardia, completamente ricostituito e equipaggiato con 164 carri medi T-34 e 49 carri leggeri T-70 (potenziati in agosto 1943 dall'assegnazione di un reggimento di semoventi pesanti SU-152), faceva parte delle potenti riserve raggruppate dalla Stavka nel cosiddetto \"Fronte della Steppa\" del generale Ivan Konev. Una parte di queste forze entrarono in azione nella fase finale della battaglia, ma il 3\u00ba della Guardia rimase in riserva fino al termine vittorioso degli scontri nel saliente di Kursk, ed entr\u00f2 in azione solo durante la successiva Quarta battaglia di Char'kov, contribuendo in modo significativo a sconfiggere le forze corazzate tedesche che tentavano tenacemente di difendere l'importante citt\u00e0 ucraina.\nNei messi successivi estivi ed autunnali, il corpo meccanizzato continu\u00f2 a combattere inquadrato principalmente nella 47\u00aa o nella 37\u00aa Armata, partecipando ai duri e prolungati combattimenti sul fiume Dniepr. Infine, a novembre 1943, il 3\u00ba della Guardia venne finalmente ritirato dalla prima linea e spostato nelle riserve della Stavka per essere nuovamente riequipaggiato dopo aver sofferto notevoli perdite negli incessanti scontri. Il successivo impiego operativo del corpo avvenne nel giugno 1944 durante la importante operazione Bagration; in questa fase il 3\u00ba Corpo meccanizzato della Guardia era stato riequipaggiato con carri medi americani M4 Sherman, rafforzati da semoventi SU-76 e SU-85.\nQuesti mezzi diedero buona prova e il 3\u00ba della Guardia, guidato dall'esperto generale V. Obuchov e assegnato al \"3\u00ba Fronte Bielorusso\" del generale Ivan Danilovi\u010d \u010cernjachovskij, ebbe un ruolo di rilievo, sbaragliando le difese tedesche ed avanzando in profondit\u00e0 verso Minsk e quindi verso i Paesi Baltici. Le riserve corazzate tedesche vennero sconfitte e il 3\u00ba della Guardia (raggruppato insieme al 3\u00ba Corpo di cavalleria della Guardia nel cosiddetto \"Gruppo di cavalleria meccanizzata Oslikovskij\") mostr\u00f2 grande slancio offensivo: nell'offensiva di \u0160iauliai le sue brigate meccanizzate penetrarono in profondit\u00e0 nell'area Baltica, conquistarono d'assalto \u0160iauliai il 27 luglio, e gi\u00e0 il 30 luglio 1944 raggiunsero il golfo di Riga, occupando di sorpresa Tukums con la 8\u00aa Brigata meccanizzata della Guardia e la 35\u00aa Brigata corazzata della Guardia, e tagliando provvisoriamente le comunicazioni del Gruppo d'armate Nord tedesco, rimasto fermo in Lettonia ed Estonia.\nLe comunicazioni del Gruppo d'armate Nord vennero riaperte in agosto da un pericoloso contrattacco di Panzer-Divisionen, ma il 3\u00ba Corpo meccanizzato si difese valorosamente e mantenne il possesso di Shiaulai, vanificando gli ambiziosi piani del comando tedesco. In settembre ed ottobre il 3\u00ba Corpo meccanizzato della Guardia, sempre equipaggiato con carri Sherman ma potenziato con l'assegnazione di un reggimento di carri pesanti JS II e uno di semoventi ISU-122, partecip\u00f2 anche (nello schieramento del \"1\u00ba Fronte Baltico\" del generale Bagramjan) alla nuova offensiva sovietica nel Baltico diretta contro Memel, che avrebbe provocato nuovamente e definitivamente l'isolamente del Gruppo d'armate Nord tedesco nella cosiddetta sacca di Curlandia.\nIn Estremo Oriente e il dopoguerra.\nNei mesi finali della guerra in Europa, il 3\u00ba Corpo meccanizzato della Guardia rimase nell'area baltica, assegnato alle forze sovietiche destinate a contrastare le truppe tedesche asserragliate nella munita sacca della Curlandia, e quindi non partecip\u00f2 alle grandi campagne finali dell'Armata Rossa nel cuore della Germania. Nell'estate 1945 invece il corpo fu scelto dalla Stavka per partecipare alla nuova e difficile campagna nell'Estremo Oriente sovietico contro le forze giapponesi in Manciuria.\nIl 3\u00ba della Guardia venne quindi trasportato per ferrovia sul fronte del Pacifico ed assegnato al \"Fronte del Trans-Bajkal\", partecipando dal 16 agosto alle fasi finali della rapida e vittoriosa campagna contro l'armata del Kwantung giapponese. Gli scontri furono sporadici e il corpo meccanizzato avanz\u00f2 rapidamente intralciato soprattutto dalle difficolt\u00e0 logistiche causate dalla grandi distanze e dal territorio quasi desertico. Alla fine di agosto 1945 il 3\u00ba Corpo meccanizzato della Guardia terminava quindi il suo impegno bellico sulle coste cinesi dopo aver valorosamente combattuto per tre anni sul durissimo Fronte orientale.\nDopo la guerra il 3\u00ba Corpo meccanizzato della Guardia, tra le formazioni pi\u00f9 famose e decorate dell'Armata Rossa durante la Grande Guerra Patriottica (le venne assegnata anche la denominazione onorifica \"Stalingrad-Krivomu\u017eiskaja\" in ricordo della sua pi\u00f9 grande vittoria), venne trasformato in 3\u00aa Divisione meccanizzata della Guardia e rimase nell'Estremo oriente sovietico fino al suo scioglimento nel 1959, dopo essere stato ridenominato per breve tempo 47\u00aa Divisione motorizzata della Guardia.\nOrdine di battaglia.\n1942: Operazione Urano e Stalingrado (4\u00ba Corpo meccanizzato)\n1943: Kursk e Quarta battaglia di Char'kov (3\u00ba Corpo meccanizzato della Guardia)\n1944 e 1945: Operazione Bagration e Paesi Baltici (3\u00ba Corpo meccanizzato della Guardia)"}
{"id": "3286541", "revid": "115533", "url": "https://it.wikipedia.org/wiki?curid=3286541", "title": "QJJ", "text": ""}
{"id": "3286542", "revid": "115533", "url": "https://it.wikipedia.org/wiki?curid=3286542", "title": "TUDB", "text": ""}
{"id": "3286544", "revid": "115533", "url": "https://it.wikipedia.org/wiki?curid=3286544", "title": "IQAF", "text": ""}
{"id": "3286545", "revid": "124312907", "url": "https://it.wikipedia.org/wiki?curid=3286545", "title": "Giovanni Paschetta", "text": "Carriera.\nCresciuto nel dove milita per buona parte della sua carriera, gioca anche per Atletico Catania dove si trasferisce nel 1997, Crotone in due occasioni (1999 e 2006), Cittadella nel 2002, Acireale e Catania nel 2003 e nel 2004 e dove rimane due stagioni. Chiude la sua carriera nei dilettanti fatta eccezione per il breve periodo al Cassino nel 2009 in Seconda Divisione.\nHa giocato 158 partite in Serie B segnando 4 gol.\nAllenatore.\nNel 2011 inizia la carriera di allenatore con il Rende in Eccellenza dove ha chiuso anche la carriera da calciatore. Con la squadra calabrese chiude il campionato all'8\u00ba posto.\nNel novembre 2011 viene chiamato alla guida del Montalto, portando la squadra calabrese per la prima volta nella sua storia in Serie D.\nIl 1\u00ba agosto 2015 diviene il nuovo allenatore della Luzzese (squadra locale della provincia di Cosenza) militante in promozione girone A."}
{"id": "3286546", "revid": "196390", "url": "https://it.wikipedia.org/wiki?curid=3286546", "title": "LKOP", "text": ""}
{"id": "3286549", "revid": "115533", "url": "https://it.wikipedia.org/wiki?curid=3286549", "title": "TUDM", "text": ""}
{"id": "3286550", "revid": "115533", "url": "https://it.wikipedia.org/wiki?curid=3286550", "title": "RMAF", "text": ""}
{"id": "3286553", "revid": "115533", "url": "https://it.wikipedia.org/wiki?curid=3286553", "title": "KLu", "text": ""}
{"id": "3286554", "revid": "115533", "url": "https://it.wikipedia.org/wiki?curid=3286554", "title": "RNoAF", "text": ""}
{"id": "3286556", "revid": "599013", "url": "https://it.wikipedia.org/wiki?curid=3286556", "title": "Vks", "text": ""}
{"id": "3286557", "revid": "115533", "url": "https://it.wikipedia.org/wiki?curid=3286557", "title": "VSSR", "text": ""}
{"id": "3286559", "revid": "339392", "url": "https://it.wikipedia.org/wiki?curid=3286559", "title": "RoCAF", "text": ""}
{"id": "3286561", "revid": "1442080", "url": "https://it.wikipedia.org/wiki?curid=3286561", "title": "Wilfried Van Moer", "text": "Carriera.\nGiocatore.\nClub.\nGioc\u00f2 per cinque stagioni (dal 1960 al 1965) con il Beveren. Dal 1965 al 1968 ha militato all'Anversa. Nel 1968 passa allo , in cui milita fino al 1976, anno in cui si trasferisce al Beringen. Nel 1980 si trasfer\u00ec al Beveren, in cui torna dopo l'esperienza dal 1960 al 1965. Gioca dal 1982 al 1984 al Sint-Truiden. Nella stagione 1983-1984 ricopr\u00ec anche il ruolo di allenatore della squadra.\nNazionale.\nFu per tre volte campione del Belgio con lo Standard Liegi nel 1969, nel 1970 e nel 1971. Fu anche eletto per tre volte Calciatore belga dell'anno (1966, 1969, 1970). In nazionale partecip\u00f2 ai Mondiali del 1970 e del 1982 e agli Europei del 1980. Con la nazionale belga ha collezionato 57 presenze e 9 reti.\nAllenatore.\nNella stagione 1993-1994 ha svolto il ruolo di allenatore-giocatore al Sint-Truiden. Nel 1996 succede a Paul Van Himst sulla panchina della nazionale belga."}
{"id": "3286562", "revid": "1543377", "url": "https://it.wikipedia.org/wiki?curid=3286562", "title": "\u00c9ric Le Chanony", "text": "Biografia.\nAi XVIII Giochi olimpici invernali (edizione disputatasi nel 1998 a Nagano, Giappone) vinse la medaglia di bronzo nel Bob a 4 con i connazionali Emmanuel Hostache, Max Robert e Bruno Mingeon stessa medaglia conquistata dalla nazionale britannica, venendo superate dalla nazionale svizzera (medaglia d'argento) e tedesca a cui and\u00f2 la medaglia d'oro. \nIl tempo totalizzato fu di 2:40,06, (stesso tempo totalizz\u00f2 la nazionale britannica) con differenza minima rispetto alle altre classificate: 2:40,01 e 2:39,41 i loro tempi. \nInoltre ai campionati mondiali vinse alcune medaglie:"}
{"id": "3286565", "revid": "124205558", "url": "https://it.wikipedia.org/wiki?curid=3286565", "title": "The British Grenadiers", "text": "The British Grenadiers \u00e8 una canzone di marcia dei granatieri dell'esercito britannico, la cui melodia \u00e8 datata al XVII secolo. Essa \u00e8 siglata come marcia reggimentale veloce ed \u00e8 adottata dal Corps of Royal Engineers, dai Grenadier Guards, dall'Honourable Artillery Company e dal Royal Regiment of Fusiliers. Essa \u00e8 inoltre la marcia autorizzata del The Royal Gibraltar Regiment, del The Royal Regiment of Canadian Artillery, del The Canadian Grenadier Guards, del The Royal Regiment of Canada, del The Princess Louise Fusiliers e del The 5th Canadian Mounted Rifles.\nStoria.\nUna canzone intitolata \"The New Bath\" che si trova nel libro di musica di John Playford del XVII secolo sembra essere all'origine dell'attuale melodia del brano. Altri storici, per\u00f2, hanno suggerito che essa sarebbe derivata dalla marcia olandese \"De Jonge Prins van Friesland\" (\"Il giovane Principe di Frisia\", in riferimento al Principe Giovanni Guglielmo Friso d'Orange); le prime note delle due musiche sono identiche. La marcia divenne popolare in Gran Bretagna durante il regno di Guglielmo III che fu re d'Inghilterra e Statholder d'Olanda. Attualmente il brano \"De Jonge Prins van Friesland\" \u00e8 la marcia del principe ereditario.\nLa prima versione della canzone come oggi la conosciamo risale invece al 1706 quando venne pubblicata come 'The Granadeer's March', ed al 1750 corrisponde la prima versione col testo.\nAttualmente essa \u00e8 il brano principale dell'annuale manifestazione \"Trooping the Colour\", una delle pi\u00f9 famose parate militari britanniche.\nTesto.\nIl testo che segue \u00e8 la versione pi\u00f9 conosciuta della canzone ed \u00e8 databile probabilmente a prima della Guerra di successione spagnola (1702\u20131713), dal momento che essa illustra dei granatieri nell'atto di lanciare delle granate a mano (pratica dimostratasi poi pericolosa e abolita dopo il conflitto di successione spagnolo), accompagnato dalla tenuta \"caps and pouches\" e dai \"loup\u00e8d clothes\", tipici della divisa dei granatieri inglesi del periodo.\n1\n2\n3\n4\n5\n\"*probabile francesismo\"\nTraduzione.\n1\n2\n3\n4\n5\nPrendiamo la borraccia, e beviamo alla salute di coloro \nTermini storici.\nLa canzone contiene dei termini oggi non pi\u00f9 in uso nemmeno nella lingua inglese:"}
{"id": "3286572", "revid": "767487", "url": "https://it.wikipedia.org/wiki?curid=3286572", "title": "Due Trinit\u00e0", "text": "Le due Trinit\u00e0 (o \"Sacra Famiglia di casa Pedroso\") \u00e8 un dipinto di Bartolom\u00e9 Esteban Murillo realizzato a olio su tela 207 \u00d7 193\u00a0cm. \u00c8 conservata alla National Gallery di Londra.\nStoria.\nIl dipinto \u00e8 citato per la prima volta da Antonio Palomino, il principale biografo di Murillo, che lo vide nel 1708 a Cadice tra le opere di Carlos Francisco Colarte, marchese di Pedroso; era ancora nelle collezioni dei Pedroso agli inizi del XIX secolo e venne acquistato a Siviglia da James Campbell per conto del mercante d'arte William Buchanan. La tela giunse in Inghilterra nel gennaio 1810.\nIl quadro divenne poi propriet\u00e0 di Thomas Bulkeley Owen e nel 1837 venne acquistato dalla National Gallery di Londra insieme al \"Serpente di bronzo\" di Pieter Paul Rubens.\nDescrizione.\nIl soggetto iconografico \u00e8 piuttosto raro e ricorre qualche volta nell'arte fiamminga e spagnola \u00e8 ispirato all'episodio evangelico del ritrovamento di Ges\u00f9 adolescente da parte di Maria e Giuseppe nel tempio di Gerusalemme, quando rivela loro la sua vocazione (\"Non sapevate che io devo occuparmi delle cose del Padre mio?\" Lc ).\nIl pittore risolve il problema compositivo imposto dal tema grazie all'adozione di uno schema basato sul triangolo. La figura di Ges\u00f9 si trova sia al vertice del triangolo che comprende il Padre e lo Spirito Santo (la Trinit\u00e0 celeste), sia al vertice di quello che racchiude le figure della Vergine e di san Giuseppe (la trinit\u00e0 terrena). La separazione tra sfera celeste e mondo terreno \u00e8 chiara: solo Cristo emerge al di sopra della met\u00e0 inferiore del dipinto.\nGrazie alla caratterizzazione umana dei personaggi sacri l'impostazione compositiva non si risolve in uno sterile schema dottrinale: la dolcezza dell'immagine della Vergine, che guarda affettuosamente il Ges\u00f9, e di Giuseppe, che rivolge lo sguardo allo spettatore invitandolo a partecipare alla scena sacra, testimoniano la sensibilit\u00e0 religiosa del pittore, che riesce a rendere la divinit\u00e0 un'entit\u00e0 vicina e accessibile.\nLa cromia del dipinto, basata sull'accostamento luminoso di tinte delicate, contribuisce a rendere l'atmosfera dell'opera intimamente raccolta."}
{"id": "3286574", "revid": "1609015", "url": "https://it.wikipedia.org/wiki?curid=3286574", "title": "Immacolata Concezione di Los Venerables", "text": "L'Immacolata Concezione di Los Venerables o Immacolata Soult) \u00e8 un dipinto di Bartolom\u00e9 Esteban Murillo realizzato a olio su tela 274 \u00d7 190\u00a0cm. \u00c8 conservata al Museo del Prado di Madrid.\nStoria.\nIl dipinto venne commissionato nel 1678 da don Justino de Neve per uno degli altari della chiesa dell'ospizio de los Venerables di Siviglia.\n\u00c8 noto anche come \"Immacolata Soult\", dal nome del maresciallo francese Nicolas Jean-de-Dieu Soult che la requis\u00ec durante le guerre napoleoniche e la port\u00f2 a Parigi: i suoi eredi nel 1852 lo cedettero allo Stato francese (che l'acquist\u00f2 per 615.300 franchi d'oro, la cifra pi\u00f9 alta pagata fino ad allora per un quadro). Collocata al museo del Louvre, nel 1941 la tela venne scambiata con il \"Ritratto di Maria Anna d'Austria\" di Diego Vel\u00e1zquez, e ceduta alla Spagna.\nDescrizione.\nL'opera, una delle ultime realizzate da Murillo, risale al periodo tardo della produzione artistica del pittore.\nLe Immacolate del periodo finale dell'artista, pur senza allontanarsi del tutto dal prototipo stabilito dalla cosiddetta \"Immacolata Concezione La Colasal\" realizzata intorno al 1650 per i francescani di Siviglia (oggi al Museo de Bellas Artes di Siviglia), sottolineano la giovinezza della Vergine a scapito della solennit\u00e0 delle rappresentazioni precedenti. La figura di Maria occupa uno spazio minore rispetto alle prime Immacolate e viene data pi\u00f9 importanza allo spazio che la circonda, riempito di angioletti."}
{"id": "3286575", "revid": "558867", "url": "https://it.wikipedia.org/wiki?curid=3286575", "title": "Galiziane alla finestra", "text": "Galiziane alla finestra (o \"Las Gallegas\") \u00e8 un dipinto di Bartolom\u00e9 Esteban Murillo realizzato a olio su tela 124 \u00d7 104\u00a0cm. \u00c8 conservata alla National Gallery di Washington.\nDescrizione.\nMurillo dipinse numerose scene popolaresche raffiguranti soprattutto bambini, ma anche adulti colti in diversi momenti della loro quotidianit\u00e0. Il dipinto ritrae due donne, una giovane e l'altra anziana, affacciate alla finestra: la pi\u00f9 giovane sorride, mentre la pi\u00f9 vecchia nasconde la bocca con lo scialle.\nLa scena potrebbe rappresentare un momento di corteggiamento, ma le protagoniste potrebbero anche essere una giovane prostituta affiancata dalla mezzana (il titolo del dipinto esplicita l'origine geografica delle donne: all'epoca la Galizia era una delle regioni pi\u00f9 povere della Spagna e numerose ragazze venivano da quella zona a Siviglia a esercitare il meretricio).\nIn quest'opera Murillo si rivela un maestro nell'uso del colore: le donne sono illuminate dalla luce naturale del sole che inonda la strada e che contrasta con lo sfondo buio della stanza."}
{"id": "3286576", "revid": "1609015", "url": "https://it.wikipedia.org/wiki?curid=3286576", "title": "San Francesco abbraccia Cristo crocifisso", "text": "San Francesco abbraccia Cristo crocifisso \u00e8 un dipinto del pittore spagnolo Bartolom\u00e9 Esteban Murillo realizzato \ncirca 1668-1669 e conservato nel Museo di belle arti di Siviglia in Spagna.\nStoria.\nIl quadro faceva parte di un ciclo commissionato a Murillo dai cappuccini per una cappella della chiesa del loro convento a Siviglia: tali opere, realizzate a partire dal 1668 circa, dovevano esaltare gli elementi distintivi della spiritualit\u00e0 francescana.\nIl soggetto (allegoria della rinuncia al mondo di Francesco d'Assisi per seguire Ges\u00f9) era gi\u00e0 stato realizzato da altri pittori e tra le versioni pi\u00f9 celebri era quella di Francisco Ribalta realizzata circa un decennio prima per i cappuccini di Valencia: pertanto furono probabilmente i frati valenciani, che avevano contribuito alla fondazione del convento di Siviglia, che suggerirono a Murillo di riproporre tale motivo nella sua tela.\nDescrizione.\nLa composizione simboleggia il momento culminante della vita di Francesco d'Assisi, cio\u00e8 quando decise di rinunciare a tutti i suoi beni materiali per abbracciare la vita religiosa.\nAccanto alla croce, due angeli reggono un libro aperto che reca in latino il passo del Vangelo secondo Luca che dice \"Chiunque di voi non rinunzia a tutti i suoi averi, non pu\u00f2 essere mio discepolo\". Anche il globo sul quale Francesco poggia il piede, quasi a spingerlo lontano, simboleggia il mondo terreno che egli rifiuta e abbandona per diventare discepolo di Ges\u00f9."}
{"id": "3286577", "revid": "1543377", "url": "https://it.wikipedia.org/wiki?curid=3286577", "title": "Bambini che mangiano un dolce", "text": "I Bambini che mangiano un dolce \u00e8 un dipinto a olio su tela (123\u00d7102\u00a0cm) di Bartolom\u00e9 Esteban Murillo, databile al 1670-1675 circa e conservato nell'Alte Pinakothek di Monaco di Baviera.\nStoria.\nMurillo fu uno dei primi pittori europei a dedicarsi alla rappresentazione di scene con bambini come protagonisti: contemporaneamente a lui l'artista danese Eberhard Keilhau, detto Mons\u00f9 Bernardo, attivo soprattutto in Italia, realizz\u00f2 dipinti con ragazzini come protagonisti ma senza riuscire a eguagliare l'atteggiamento spontaneo e disinvolto dei bambini dei quadri di Murillo.\nLa tela appartiene al gruppo di dipinti di genere popolaresco a soggetto infantile dipinti da Murillo fra il 1670 e il 1675 circa. L'artista aveva gi\u00e0 realizzato dipinti che avevano per protagonisti dei bambini ma queste immagini, sobrie e drammatiche, documentavano tristemente la miserabile condizione dei giovanissimi mendicanti delle strade di Siviglia, spesso raffigurati anche nei dipinti a soggetto religioso.\nIn questo dipinto, invece, il tema dell'infanzia \u00e8 affrontato in maniera pi\u00f9 spensierata e serena, con ottimismo e allegria: seppur molto idealizzati, i due bambini sono raffigurati con grande verosimiglianza, senza intenti moralizzanti. \u00c8 probabile che i committenti di opere come questa fossero mercanti d'arte dell'Europa settentrionale, dove questo genere di dipinti era molto apprezzato: nessuno di questi dipinti, infatti, \u00e8 conservato in musei spagnoli.\nDescrizione.\nMurillo in questo quadro fa un uso incredibilmente abile delle luci: un'unica fonte di luce naturale illumina tutta la scena creando le forme e i volumi, distribuendo gli spazi in modo da rendere straordinariamente realistica tutta la composizione.\nIl naturalismo viene ulteriormente sottolineato dalla caratterizzazione psicologica dei fanciulli e del cane, oltre che dall'attento studio degli alimenti, dei poveri abiti e della pianta davanti ai piedi dei bambini. Le pennellate sono fluide e i colori, distribuiti in strati sottili, tendono al terroso, al grigiastro e al verde, armonizzati delicatamente in perfetta fusione con lo sfondo costituito da uno sfumato paesaggio roccioso."}
{"id": "3286580", "revid": "37497998", "url": "https://it.wikipedia.org/wiki?curid=3286580", "title": "Valery Voronin", "text": ""}
{"id": "3286583", "revid": "37498020", "url": "https://it.wikipedia.org/wiki?curid=3286583", "title": "Albert \u0160estern\u00ebv", "text": ""}
{"id": "3286587", "revid": "709565", "url": "https://it.wikipedia.org/wiki?curid=3286587", "title": "Episodi de Le sorelle fantasma", "text": "La prima stagione della serie televisiva Le sorelle fantasma nel Regno Unito \u00e8 andata in onda dal 15 al 31 marzo 2010 sulla rete televisiva BBC Two. In Australia, paese che ha co-prodotto la serie, \u00e8 stata invece trasmessa su ABC1 dal 5 al 21 aprile 2010.\nIn Italia i primi due episodi della serie sono andati in onda il 2 gennaio 2011 su Disney Channel, mentre la normale messa in onda degli episodi \u00e8 cominciata il 15 gennaio 2011, sulla stessa rete televisiva.\n\"150 anni dopo\".\nTrama.\nLe sorelle Rebecca, Sophie e Hazel sono dei fantasmi e si ritrovano nella loro vecchia casa diventata ormai una scuola. Dopo vari inconvenienti impareranno ad adattarsi e conosceranno la loro tutrice Agatha che le aiuter\u00e0 ad affrontare la loro nuova vita (anche se ormai sono morte da 150 anni).\n\"Il bene pi\u00f9 prezioso\".\nTrama.\nRebecca vuole entrare a far parte del gruppo di Christine ma questa la sottopone a una prova falsa che consiste nel far spaventare la professoressa di arte. Durante questo scherzo arriva in soccorso Jonathan, il loro migliore amico, che le avvisa che Christine e le sue ancelle stanno solo cercando di incastrarla, cos\u00ec, mentre la professoressa di arte sta per entrare nel luogo dello scherzo, Rebecca \u00e8 costretta a levitare fuori dalla finestra con in braccio Jonathan. Dopo l'accaduto le tre sorelle sono costrette a dirgli la verit\u00e0, e rischiano cos\u00ec di tornare dall'altra parte, Jonathan per\u00f2 da via il suo bene pi\u00f9 prezioso per farle rimanere.\n\"Sorelle nella mente\".\nTrama.\nRebecca vuole entrare a far parte della squadra di basket femminile, cos\u00ec convince Sophie ad aiutarla. Hazel deve finire un progetto di scienze sulle rane e si accorge di saper leggere nella mente, non solo quella umana, ma anche quella animale. Sophie e Rebecca litigano perch\u00e9 Rebecca \u00e8 gelosa del fatto che David dedica tutta la sua attenzione a Sophie perch\u00e9 quest'ultima \u00e8 molto brava a giocare. Rebecca si arrabbia cos\u00ec tanto con Sophie da gettarle dalla finestra il suo medaglione, quello che le aveva regalato la madre. Intanto Hazel legge continuamente il pensiero delle rane, che spaventate la pregano di essere liberate. Hazel non le sopporta pi\u00f9 e quindi le libera ed esse saltano proprio dove stavano pranzando gli insegnanti, quindi la mandano in presidenza, ma grazie all'intervento delle sorelle non viene punita. Sophie ottiene il posto nella squadra di basket ma lo regala ad una ancella di Christine. Inoltre, David ritrova il medaglione di Sophie, che aveva trovato e rubato Christine.\n\"Le monete d'oro\".\nTrama.\nA scuola il professore parla di un ragazzo povero vissuto in passato: Tom, che era il miglior amico di Hazel. \u00c8 stato accusato di aver rubato dell'oro, ma secondo Hazel non \u00e8 vero; si viene a scoprire che era stata la stessa Hazel, senza farlo apposta, perch\u00e9 voleva solo rendere ricco e felice il suo amico. \n\"La legge del pi\u00f9 forte\".\nTrama.\nSophie scopre che il suo amico Charlie \u00e8 vittima di un bullo che lo costringe a fare i suoi compiti, ma non \u00e8 coinvolto solo lui, ma anche altri \"secchioni\"'. Si scopre che il capo principale \u00e8 David, che crede che sia il bullo a fare tutti i compiti.\n\"Spiriti dispettosi\".\nTrama.\nA scuola gli studenti fanno una recita: \"Romeo e Giulietta\" e Romeo \u00e8 interpretato David quindi Rebecca vorrebbe fare Giulietta, ma il ruolo capita a Christine.Christine trova uno strano strumento e lo suona, ma diventa improvvisamente molto strana e cede il suo ruolo a Rebecca. Poi molti si comportano in modo strano e quindi le tre sorelle vanno dalla loro tutrice a chiederle spiegazioni. Agatha dice loro che \u00e8 uno spirito dispettoso che ha evocato Christine con lo strumento: il Baharee. David \u00e8 l'ultimo posseduto da questo Baharee e sul libro di magia di Agatha c'\u00e8 il modo per far tornare lo spirito nello strumento.\n\"L'albero dei ricordi\".\nTrama.\nHazel \u00e8 triste perch\u00e9 la professoressa Sinclair vuole abbattere l'albero del pepe che aveva piantato lei con la sua mamma il giorno prima della sua morte, ma non pu\u00f2 fare molto perch\u00e9 ha 37 note di demerito e gliene mancano solo 3 per essere espulsa. Comunque si impegner\u00e0 per salvare l'albero."}
{"id": "3286588", "revid": "22356", "url": "https://it.wikipedia.org/wiki?curid=3286588", "title": "Conchoraptor", "text": ""}
{"id": "3286589", "revid": "1543377", "url": "https://it.wikipedia.org/wiki?curid=3286589", "title": "The Roast Beef of Old England", "text": "The Roast Beef of Old England \u00e8 una ballata patriottica inglese. Essa venne composta da Henry Fielding per la sua commedia teatrale \"The Grub-Street Opera\", che venne rappresentata per la prima volta nel 1731. Le parole vennero aggiunte vent'anni dopo. La canzone, che nel frattempo acquisiva grande popolarit\u00e0, venne risistemata dal compositore Richard Leveridge, e divenne consuetudine per gli attori di teatro cantarla prima, dopo e durante la prima di un nuovo spettacolo. La Royal Navy solitamente si reca a cena cantando questo brano, che viene anche suonato dai United States Marine Corps al momento della presentazione del secondo alla cena.\nLa popolarit\u00e0 che godette fin dall'inizio la canzone \u00e8 provata da un dipinto del 1748 di William Hogarth: \"O the Roast Beef of Old England (The Gate of Calais)\"."}
{"id": "3286590", "revid": "486946", "url": "https://it.wikipedia.org/wiki?curid=3286590", "title": "Archaeornis", "text": ""}
{"id": "3286591", "revid": "116713985", "url": "https://it.wikipedia.org/wiki?curid=3286591", "title": "Decumano superiore", "text": "Il decumano superiore \u00e8, insieme al decumano maggiore e al decumano inferiore, una delle tre strade progettate in epoca greca che attraversavano in tutta la loro lunghezza l'antica \"Neapolis\".\n\u00c8 tra le pi\u00f9 importanti dei decumani di Napoli seppure a causa dei numerosi rifacimenti subiti nel corso dei secoli, il tracciato non risulta essere \"lineare\" in diversi punti essendosi perso, dunque, l'originario aspetto.\nStoria e descrizione.\n\u00c8 il \"decumano\" dell'antica \"Neapolis\" posto pi\u00f9 alto e corrisponde alle attuali vie della Sapienza, via dell'Anticaglia (che prende il nome dalle strutture ad arco in laterizio di rinforzo alla \"cavea\" del teatro romano) e via Santi Apostoli.\nLungo il tracciato del Decumano superiore si conservano importanti strutture e mura di epoca greca o romana imperiale, nonch\u00e9 diversi edifici religiosi e civili di primaria importanza."}
{"id": "3286592", "revid": "81103", "url": "https://it.wikipedia.org/wiki?curid=3286592", "title": "Cathetosaurus lewisi", "text": "Il catetosauro (Cathetosaurus lewisi) \u00e8 un dinosauro erbivoro appartenente ai sauropodi. Visse nel Giurassico superiore (Kimmeridgiano - Titoniano, circa 155 - 145 milioni di anni fa) e i suoi resti fossili sono stati ritrovati in Nordamerica.\nDescrizione.\nQuesto dinosauro, come tutti i sauropodi, era dotato di collo e coda lunghi, arti colonnari e una piccola testa. \"Cathetosaurus \"era un sauropode di medie dimensioni, lungo circa 15 metri, dalla coda relativamente corta e dal cranio camuso, fornito di robusti denti a cucchiaio. L'aspetto generale ricordava moltissimo quello di un altro sauropode nordamericano, \"Camarasaurus\", tanto che i due generi sono stati spesso confusi l'uno con l'altro. Le proporzioni corporee di \"Cathetosaurus\", tuttavia, erano peculiari: la testa era grande se rapportata a quella di \"Camarasaurus\", le zampe erano corte in relazione alla colonna vertebrale presacrale, le costole piuttosto lunghe. Ci\u00f2 indica che la parte inferiore della cassa toracica si trovava ben al di sotto della regione del ginocchio. Queste caratteristiche, unite alla rotazione della pelvi, indicano un grande volume del ventre (Mateus e Tschopp, 2013).\nSecondo l'iniziale descrizione di \"Cathetosaurus\" (Jensen, 1988), questo animale possedeva alcune caratteristiche che permettevano di distinguerlo dagli altri sauropodi: ad esempio, le prime vertebre cervicali biforcute erano situate in un punto diverso del collo, ed erano presenti tendini ossificati nella regione del bacino. Tuttavia, successive analisi hanno dimostrato che nessun esemplare di \"Camarasaurus \"\u00e8 cos\u00ec ben conservato da chiarire la posizione delle vertebre cervicali biforcute, e che tendini ossificati sono presenti anche in esemplari grandi e maturi di \"Camarasaurus lentus\" e \"C. supremus\"; ci\u00f2 indicherebbe che questa differenza potrebbe essere una caratteristica dovuta all'et\u00e0 dell'individuo (ontogenesi) (Ikejiri, 2005). \nUlteriori studi basati sul riconoscimento di un nuovo esemplare di \"Cathetosaurus \"hanno tuttavia chiarito che questo animale era effettivamente distinto da \"Camarasaurus\". Tra le caratteristiche diagnostiche di \"Cathetosaurus \"vi sono: la pelvi ruotata anteriormente, con il pube che si proietta posteroventralmente e l'ischio posteriormente; spuntoni proiettati lateroventralmente nelle spine neurali delle ultime vertebre dorsali; diapofisi delle ultime cervicali e delle prime dorsali dotate di una proiezione laterale alle prezigapofisi; ossa frontali con una proiezione anteriore centrale nelle ossa nasali; un sopraoccipitale di forma trapezoidale (pi\u00f9 espanso dorsalmente che ventralmente); uno spuntone laterale nella parte dorsale del lacrimale; un grande forame pineale tra le ossa frontali (Mateus e Tschopp, 2013).\nClassificazione.\n\"Cathetosaurus lewisi \"venne descritto per la prima volta nel 1988 da James Jensen, sulla base di uno scheletro privo di cranio proveniente dalla formazione Morrison in Colorado. Jensen ritenne che questo animale fosse assai simile, ma non identico, al ben noto \"Camarasaurus \"(il sauropode pi\u00f9 comune proveniente dalla formazione). In seguito, \"Cathetosaurus \"\u00e8 stato attribuito a \"Camarasaurus\", come specie separata (Camarasaurus lewisi). Un nuovo esemplare completo di cranio, proveniente dal Wyoming, ha permesso di verificare che \"Camarasaurus \"e \"Cathetosaurus \"erano due generi ben distinti, seppur affini. \"Cathetosaurus \"sembrerebbe essere il \"sister group\" di \"Camarasaurus \"in un clade (Camarasauridae) posto alla base del gruppo dei Macronaria.\nPaleobiologia.\nSecondo James Jensen, la struttura unica della pelvi di \"Cathetosaurus \"permetteva a questo animale di alzarsi facilmente sulle zampe posteriori, per raggiungere le cime degli alberi pi\u00f9 alti o per difendere i propri cuccioli dai dinosauri predatori. Secondo Jensen, la struttura peculiare dell'ilio era paragonabile a quella dei dinosauri bipedi (Jensen, 1988). Tuttavia non \u00e8 chiaro se effettivamente \"Cathetosaurus \"fosse in grado di sollevarsi sulle zampe posteriori. "}
{"id": "3286593", "revid": "22356", "url": "https://it.wikipedia.org/wiki?curid=3286593", "title": "Caudocoelus", "text": ""}
{"id": "3286594", "revid": "22356", "url": "https://it.wikipedia.org/wiki?curid=3286594", "title": "Chassternbergia", "text": ""}
{"id": "3286596", "revid": "107831", "url": "https://it.wikipedia.org/wiki?curid=3286596", "title": "Chennai Open 2010", "text": ""}
{"id": "3286597", "revid": "22356", "url": "https://it.wikipedia.org/wiki?curid=3286597", "title": "Cheneosaurus", "text": ""}
{"id": "3286598", "revid": "107831", "url": "https://it.wikipedia.org/wiki?curid=3286598", "title": "Chennai Open 2010 - Singolare", "text": ""}
{"id": "3286599", "revid": "107831", "url": "https://it.wikipedia.org/wiki?curid=3286599", "title": "Chennai Open 2010 - Doppio", "text": ""}
{"id": "3286600", "revid": "22356", "url": "https://it.wikipedia.org/wiki?curid=3286600", "title": "Clepsysaurus", "text": ""}
{"id": "3286601", "revid": "107831", "url": "https://it.wikipedia.org/wiki?curid=3286601", "title": "Chennai Open 2011", "text": ""}
{"id": "3286602", "revid": "339392", "url": "https://it.wikipedia.org/wiki?curid=3286602", "title": "Colonosaurus", "text": ""}
{"id": "3286603", "revid": "339392", "url": "https://it.wikipedia.org/wiki?curid=3286603", "title": "Chennai Open 2011 \u2013 Qualificazioni singolare", "text": ""}
{"id": "3286604", "revid": "22356", "url": "https://it.wikipedia.org/wiki?curid=3286604", "title": "Crataeomus", "text": ""}
{"id": "3286605", "revid": "22356", "url": "https://it.wikipedia.org/wiki?curid=3286605", "title": "Creosaurus", "text": ""}
{"id": "3286607", "revid": "22356", "url": "https://it.wikipedia.org/wiki?curid=3286607", "title": "Cryptodraco", "text": ""}
{"id": "3286608", "revid": "22356", "url": "https://it.wikipedia.org/wiki?curid=3286608", "title": "Danubiosaurus", "text": ""}
{"id": "3286609", "revid": "332922", "url": "https://it.wikipedia.org/wiki?curid=3286609", "title": "Villa Doria Pamphili", "text": ""}
{"id": "3286611", "revid": "1782831", "url": "https://it.wikipedia.org/wiki?curid=3286611", "title": "Heather", "text": "Origine e diffusione.\nDeriva dalla parola omonima inglese che indica il brugo (\"Calluna vulgaris\"), una pianta tipica di zone rocciose. \"Heather\" \u00e8 mutuato dal medio inglese \"hathir\" o \"hather\", a sua volta derivato dall'inglese antico \"h\u00e6ddre\" (sempre con lo stesso significato), ed ha raggiunto la forma attuale forse alterato dalla parola \"heath\", \"landa\", \"brughiera\"; dalla stessa radice etimologica deriva il nome Heath.\nFu utilizzato come nome per la prima volta verso la fine del XIX secolo, anche se non divenne popolare fino alla seconda met\u00e0 del XX secolo.\nOnomastico.\nPu\u00f2 essere festeggiato il 1\u00ba novembre, festa di Ognissanti, non essendovi sante con questo nome che \u00e8 quindi adespota."}
{"id": "3286612", "revid": "339392", "url": "https://it.wikipedia.org/wiki?curid=3286612", "title": "Dasygnathoides", "text": ""}
{"id": "3286613", "revid": "107831", "url": "https://it.wikipedia.org/wiki?curid=3286613", "title": "Chennai Open 2011 - Doppio", "text": ""}
{"id": "3286614", "revid": "107831", "url": "https://it.wikipedia.org/wiki?curid=3286614", "title": "Chennai Open 2011 - Singolare", "text": ""}
{"id": "3286615", "revid": "339392", "url": "https://it.wikipedia.org/wiki?curid=3286615", "title": "Dasygnathus", "text": ""}
{"id": "3286617", "revid": "22356", "url": "https://it.wikipedia.org/wiki?curid=3286617", "title": "Daptosaurus", "text": ""}
{"id": "3286618", "revid": "22356", "url": "https://it.wikipedia.org/wiki?curid=3286618", "title": "Dinosaurus", "text": ""}
{"id": "3286620", "revid": "22356", "url": "https://it.wikipedia.org/wiki?curid=3286620", "title": "Diracodon", "text": ""}
{"id": "3286621", "revid": "22475", "url": "https://it.wikipedia.org/wiki?curid=3286621", "title": "Dynamosaurus", "text": ""}
{"id": "3286622", "revid": "22356", "url": "https://it.wikipedia.org/wiki?curid=3286622", "title": "Dystylosaurus", "text": ""}
{"id": "3286623", "revid": "22356", "url": "https://it.wikipedia.org/wiki?curid=3286623", "title": "Gigantoscelus", "text": ""}
{"id": "3286624", "revid": "22356", "url": "https://it.wikipedia.org/wiki?curid=3286624", "title": "Ginnareemimus", "text": ""}
{"id": "3286626", "revid": "22356", "url": "https://it.wikipedia.org/wiki?curid=3286626", "title": "Haplocanthus", "text": ""}
{"id": "3286627", "revid": "22356", "url": "https://it.wikipedia.org/wiki?curid=3286627", "title": "Hecatasaurus", "text": ""}
{"id": "3286629", "revid": "22356", "url": "https://it.wikipedia.org/wiki?curid=3286629", "title": "Jenghizkhan", "text": ""}
{"id": "3286630", "revid": "486946", "url": "https://it.wikipedia.org/wiki?curid=3286630", "title": "Jurapteryx", "text": ""}
{"id": "3286631", "revid": "22356", "url": "https://it.wikipedia.org/wiki?curid=3286631", "title": "Jurassosaurus", "text": ""}
{"id": "3286632", "revid": "22356", "url": "https://it.wikipedia.org/wiki?curid=3286632", "title": "Leipsanosaurus", "text": ""}
{"id": "3286633", "revid": "300067", "url": "https://it.wikipedia.org/wiki?curid=3286633", "title": "Jimmy King", "text": ""}
{"id": "3286634", "revid": "448172", "url": "https://it.wikipedia.org/wiki?curid=3286634", "title": "Articles of Confederation", "text": ""}
{"id": "3286635", "revid": "22356", "url": "https://it.wikipedia.org/wiki?curid=3286635", "title": "Limnosaurus", "text": ""}
{"id": "3286636", "revid": "1573940", "url": "https://it.wikipedia.org/wiki?curid=3286636", "title": "Maleevus disparoserratus", "text": "Maleevus disparoserratus () \u00e8 un dinosauro anchilosauride, noto solo da ossa della mandibola e dalla base di un cranio incompleto, scoperto in Mongolia nel 1952 dal paleontologo sovietico Evgenii Aleksandrovich Maleev.\nEtimologia.\nIl nome del genere, \"Maleevus\", fu assegnato nel 1987 dalla paleontologa sovietica Tumanova in onore di Maleev.\nDescrizione.\nI frammenti furono scoperti nel 1952 dal paleontologo sovietico Evgenii Aleksandrovich Maleev a Baynshirenskaya Svita, Shireegiin Gashuun, Omnogov, in Mongolia. Consistono di parte della mandibola inferiore e della base di un cranio incompleto.\nDal confronto con altri fossili simili, si ritiene che \"Maleevus\" fosse lungo circa sei metri. I resti fossili sono stati datati a circa 90 milioni di anni fa, quindi allo stadio Turoniano del Cretaceo superiore.\nI frammenti di ossa scoperti in Mongolia sono cos\u00ec simili ai resti fossili di un altro anchilosauro mongolo, \"Talarurus\", che alcuni studiosi ritengono che \"Maleevus\" sia classificabile come specie appartenente al genere \"Talarurus\".\nSecondo Kurzanov e Tumanova, (1978), Tumanova, (1987), \"Maleevus\" si differenzia da \"Talarurus\" in vari dettagli e nelle proporzioni della base del cranio e ritennero queste differenze sufficienti a definire un genere separato, pur notando somiglianze nel cranio con \"Talarurus\"."}
{"id": "3286637", "revid": "22356", "url": "https://it.wikipedia.org/wiki?curid=3286637", "title": "Marmarospondylus", "text": ""}
{"id": "3286639", "revid": "22356", "url": "https://it.wikipedia.org/wiki?curid=3286639", "title": "Neosaurus", "text": ""}
{"id": "3286640", "revid": "22356", "url": "https://it.wikipedia.org/wiki?curid=3286640", "title": "Nuoersaurus", "text": ""}
{"id": "3286641", "revid": "22356", "url": "https://it.wikipedia.org/wiki?curid=3286641", "title": "Omosaurus", "text": ""}
{"id": "3286642", "revid": "22356", "url": "https://it.wikipedia.org/wiki?curid=3286642", "title": "Onychosaurus", "text": ""}
{"id": "3286643", "revid": "339392", "url": "https://it.wikipedia.org/wiki?curid=3286643", "title": "Oplosaurus", "text": ""}
{"id": "3286644", "revid": "22356", "url": "https://it.wikipedia.org/wiki?curid=3286644", "title": "Orinosaurus", "text": ""}
{"id": "3286645", "revid": "339392", "url": "https://it.wikipedia.org/wiki?curid=3286645", "title": "Ornithomerus", "text": ""}
{"id": "3286646", "revid": "22356", "url": "https://it.wikipedia.org/wiki?curid=3286646", "title": "Orosaurus", "text": ""}
{"id": "3286647", "revid": "22356", "url": "https://it.wikipedia.org/wiki?curid=3286647", "title": "Pectinodon", "text": ""}
{"id": "3286648", "revid": "22356", "url": "https://it.wikipedia.org/wiki?curid=3286648", "title": "Pleuropeltus", "text": ""}
{"id": "3286649", "revid": "110157", "url": "https://it.wikipedia.org/wiki?curid=3286649", "title": "Hayden (nome)", "text": "Origine e diffusione.\nDeriva da un cognome inglese, tuttora diffuso, originato dall'inglese antico e composto dalla parole \"heg\", (\"fieno\", presente anche nel nome Hayley) e \"denu\" (\"valle\", presente anche in Ogden e Sheldon), e significa quindi \"valle del fieno\".\nNon va confuso col nome maschile tedesco Haydn e col nome femminile inglese Haidee, che hanno un'altra origine.\nOnomastico.\nL'onomastico pu\u00f2 essere festeggiato il 1\u00ba novembre, festa di Ognissanti, non essendovi santi con questo nome che \u00e8 quindi adespota."}
{"id": "3286651", "revid": "2019528", "url": "https://it.wikipedia.org/wiki?curid=3286651", "title": "Fissione spontanea", "text": "La fissione spontanea (in inglese: \"spontaneous fission\", SF) \u00e8 una forma di decadimento radioattivo caratteristica di isotopi molto pesanti. \u00c8 teoricamente possibile per qualsiasi nucleo atomico la cui massa sia maggiore o uguale a 100 unit\u00e0 di massa atomica (u), cio\u00e8 gli elementi vicini al rutenio. In pratica, tuttavia, la fissione spontanea \u00e8 energeticamente fattibile soltanto per masse atomiche al di sopra di 230 u (gli elementi vicini al torio). Gli elementi pi\u00f9 suscettibili di fissione spontanea sono gli attinoidi ad alto numero atomico, come il mendelevio e il laurenzio, e gli elementi trans-attinoidi, come il rutherfordio.\nDescrizione.\nPer l'uranio e il torio, la modalit\u00e0 di decadimento per fissione spontanea si presenta s\u00ec, ma non si vede per la maggioranza delle disgregazioni radioattive, ed \u00e8 solitamente trascurata eccetto che per le considerazioni esatte dei rapporti di ramificazione quando si determina l'attivit\u00e0 di un campione che contiene questi elementi. Matematicamente, il criterio per stabilire se possa presentarsi la fissione spontanea \u00e8 approssimativamente:\ndove Z \u00e8 il numero atomico e A \u00e8 il numero di massa (ad es., 235 per l'U-235).\nCome suggerisce il nome, la fissione spontanea d\u00e0 lo stesso risultato della fissione nucleare indotta. Tuttavia, come altre forme di decadimento radioattivo, essa si presenta, a causa dell'effetto tunnel, senza che l'atomo sia stato colpito da un neutrone o da altre particelle come nella fissione nucleare indotta. Le fissioni spontanee rilasciano neutroni come tutte le fissioni, cos\u00ec se \u00e8 presente una massa critica, una fissione spontanea pu\u00f2 iniziare una reazione a catena. Inoltre, i radioisotopi per i quali la fissione spontanea \u00e8 una modalit\u00e0 di decadimento non trascurabile possono essere usati come sorgenti di neutroni; il californio-252 (emivita 2,645 anni, rapporto di ramificazione dell'SF 3,09%) \u00e8 usato spesso a tal fine. I neutroni possono poi essere utilizzati per ispezionare i bagagli delle linee aeree in cerca di esplosivi nascosti, per misurare il contenuto di umidit\u00e0 del suolo nella costruzione di strade e nelle industrie edilizie, per misurare l'umidit\u00e0 di materiali immagazzinati nei silos, e in altre applicazioni.\nFinch\u00e9 le fissioni danno una riduzione trascurabile dell'ammontare di nuclei che possono fissionare spontaneamente, questo \u00e8 un processo di Poisson: per intervalli di tempo molto brevi la probabilit\u00e0 di una fissione spontanea \u00e8 proporzionale alla lunghezza del tempo.\nLa fissione spontanea dell'uranio-238 lascia tracce di danni nei minerali contenenti l'uranio in quanto i frammenti della fissione si ritirano attraverso la struttura cristallina. Queste scie, o \"tracce della fissione\", forniscono la base per la tecnica della datazione radiometrica nota come datazione a tracce di fissione.\nVelocit\u00e0 della fissione spontanea.\nVelocit\u00e0 della fissione spontanea:\nIn pratica il 239Pu conterr\u00e0 invariabilmente un certo ammontare di 240Pu a causa della tendenza del 239Pu ad assorbire un neutrone addizionale durante la produzione. L'alta velocit\u00e0 degli eventi di fissione spontanea del 240Pu lo rende un contaminante indesirabile. Il plutonio idoneo per armi nucleari contiene non pi\u00f9 del 7,0% di 240Pu.\nLa bomba atomica di tipo balistico, usata raramente, ha un tempo di inserimento critico di circa un millisecondo, e la probabilit\u00e0 di una fissione durante questo intervallo di tempo dovrebbe essere piccola. Pertanto solo l'235U \u00e8 adatto. Quasi tutte le bombe nucleari usano un qualche tipo di metodo ad implosione.\nLa fissione spontanea si pu\u00f2 presentare molto pi\u00f9 rapidamente quando il nucleo di un atomo subisce una superdeformazione.\nStoria.\nIl primo processo di fissione nucleare scoperto fu la fissione indotta dai neutroni. Poich\u00e9 i raggi cosmici producono alcuni neutroni, era difficile distinguere tra eventi di fissione indotta e spontanea. I raggi cosmici possono essere schermati in modo affidabile da uno spesso strato di roccia o acqua. La fissione spontanea fu identificata nel 1940 dai fisici sovietici Georgij Fl\u00ebrov e Konstantin Petrzhak mediante le loro osservazioni dell'uranio nella stazione Dinamo della metropolitana di Mosca, a 60 m di profondit\u00e0 sotto terra."}
{"id": "3286662", "revid": "599013", "url": "https://it.wikipedia.org/wiki?curid=3286662", "title": "Edinson Cavani", "text": "Complessivamente e nella massima serie francese \u00e8 il miglior marcatore nella storia del con cui ha vinto sei campionati francesi, quattro Coppe di Francia, cinque Coppe di Lega francesi e sei Supercoppe francesi.\nBiografia.\nDi origini italiane e in possesso del passaporto italiano poich\u00e9 il nonno paterno era originario di Maranello, trascorre l'infanzia a Salto fino a quando, a dodici anni, si trasferisce a Montevideo, capitale uruguaiana. Entra cos\u00ec nel settore giovanile del , una delle dodici squadre di calcio della citt\u00e0.\nAnche il padre Luis \u00e8 stato un calciatore: soprannominato \"El Gringo\", ha giocato in alcune squadre uruguaiane di prima divisione e conta qualche presenza in nazionale; in seguito \u00e8 divenuto allenatore, guidando l'altro figlio Christian, difensore del Salto. Edinson ha anche un fratellastro maggiore, Walter Guglielmone, \u00e8 anche lui un calciatore, di ruolo attaccante.\nDi fervente fede cristiana evangelica pentecostale (appartiene agli Atleti di Cristo), il 9 giugno 2007 si \u00e8 sposato con Maria Soledad, dalla quale ha avuto due figli: il primogenito Bautista, nato il 22 marzo 2011, e Lucas, nato l'8 marzo 2013. La coppia si \u00e8 separata nel febbraio del 2013. Nel 2011 prende parte, nel ruolo di s\u00e9 stesso, al film \"Vacanze di Natale a Cortina\", prodotto da Luigi e Aurelio De Laurentiis, quest'ultimo suo presidente ai tempi del Napoli.\nVeniva a inizio carriera soprannominato \"El Botija\" (termine gergale uruguaiano con cui si indica un bambino) per via dei lineamenti infantili e del fisico fragile ed esile. Successivamente incomincia a essere soprannominato \"El Matador\".\nCaratteristiche tecniche.\n\u00c8 un attaccante in possesso di eccellenti doti atletiche, forte fisicamente e capace di dare un notevole contributo anche alla fase difensiva, sebbene questa propensione lo abbia reso, ai tempi della sua militanza nel Palermo, meno incisivo sotto porta. Molto valido tecnicamente, \u00e8 un ottimo realizzatore; bravo anche nel gioco aereo e nei calci piazzati. Si distingue anche per la grinta, la tenacia e la personalit\u00e0 con cui scende in campo.\nAdattabile a diversi tipi di schieramenti tattici, si autodefinisce centravanti, ma \u00e8 stato spesso utilizzato anche come ala o seconda punta.\nCarriera.\nClub.\nDanubio.\nCresciuto nel Salto, squadra della sua citt\u00e0, nelle giovanili del Danubio ottiene dei buoni risultati, ma a causa della sua fragilit\u00e0 fisica viene inizialmente soprannominato \"El Botija\".\nEsordisce in prima squadra nel 2006, durante il torneo di \"Clausura\", nella partita contro il (4-0) del 9 aprile 2006. Segna i suoi primi due gol in un altro derby, stavolta contro il . Con la formazione uruguaiana ha preso parte anche al \"Torneo Apertura 2006\", poi vinto proprio dalla sua squadra, della quale diviene ben presto un punto fermo e con cui realizza 12 reti.\nNello stesso anno partecipa al Torneo di Viareggio, facendosi conoscere anche grazie al gol vittoria messo a segno contro la Primavera del .\nCon il Danubio gioca in totale 25 partite di campionato, lasciando il club futuro campione nazionale nel gennaio del 2007.\nPalermo.\nIl 31 gennaio 2007 \u00e8 ufficializzato il suo trasferimento al , in cambio di \u20ac 5 milioni. Esordisce in Serie A l'11 marzo 2007, a 20 anni, in occasione della partita interna del Palermo contro la : in questa stessa partita segna anche il suo primo gol fenomenale con la maglia rosanero (1-1). Nella partita contro la , entra a partita in corso, subendo un brutto fallo da parte di Mancini al 90' che chiude in anticipo il campionato 2006-2007 di Cavani.\nNella stagione 2007-2008 trova alterne fortune a causa della presenza di Amauri e del fatto che l'allenatore lo schieri da punta esterna, ruolo a lui non congeniale. Conter\u00e0 infatti 33 presenze in campionato (spesso per\u00f2 non dal primo minuto), segnando solamente 5 reti. Faceva inizialmente parte di un tridente offensivo con Amauri e Miccoli, ma l'arrivo alla guida tecnica di Francesco Guidolin determina l'abbandono dell'attacco a tre, e l'uruguaiano trova sempre meno spazio, giocando scampoli di partita.\nLe annate 2008-2009 e 2009-2010 lo vedono incrementare la propria media realizzativa: Cavani chiude entrambe le stagioni con 15 reti complessive, migliorando le proprie prestazioni anche sul piano del sacrificio e dei ripiegamenti difensivi, nonostante l'allenatore Delio Rossi sulla panchina rosanero che non \u00e8 mai riuscito a sfruttare al massimo le sue caratteristiche tanto da farlo cedere per soli 17 milioni.\nLascia la squadra rosanero dopo tre anni e mezzo, con 117 partite e 37 reti.\nNapoli.\nIl 22 luglio 2010 \u00e8 ufficializzato il suo passaggio dal Palermo al , in cambio di \u20ac 17 milioni (5 per il prestito oneroso e i restanti 12 fissati come obbligo di riscatto). Il calciatore firma un contratto fino al 2015. Sceglie ancora la maglia numero 7, cedutagli dal nuovo compagno di squadra Ezequiel Lavezzi che invece prende la maglia numero 22.\nL'allenatore Walter Mazzarri lo schiera come terminale offensivo nel suo 3-4-2-1, ruolo a lui pi\u00f9 congeniale, con Marek Ham\u0161\u00edk e lo stesso Lavezzi a supporto. Esordisce in maglia azzurra il 19 agosto 2010, nell'andata dei play-off di Europa League contro gli svedesi dell' (2-0); una settimana dopo firma i suoi primi gol con la maglia partenopea e in assoluto in una competizione europea, decidendo con una doppietta la partita di ritorno in Svezia. All'esordio in Serie A con la nuova maglia realizza il gol del momentaneo 0-1 nella gara giocata in Toscana contro la , terminata poi 1-1. Il 3 aprile 2011 supera lo storico record di Antonio Vojak (22 reti), che resisteva da settantotto anni, grazie alla quarta tripletta stagionale, decisiva nel 4-3 casalingo ai danni della . Conta 47 presenze e 33 reti complessive alla prima stagione partenopea (26 in campionato e 7 in Europa League), recitando un ruolo da protagonista nella qualificazione diretta in Champions League.\nRiscattato dal Napoli secondo gli accordi presi, il 14 settembre 2011 esordisce in Champions League segnando il gol del vantaggio nella prima partita della fase a gironi giocata in trasferta contro il (1-1). quattro giorni dopo trova i primi gol in campionato firmando una tripletta ai danni dei campioni in carica del Milan (3-1), ed \u00e8 cos\u00ec il primo calciatore a portarsi a casa il pallone della partita, \"trofeo\" che proprio a partire dalla stagione 2011-2012 viene assegnato a chi realizza tre o pi\u00f9 gol in una partita. Il 23 gennaio 2012 viene inserito nella miglior formazione del 2011 del Gran Gal\u00e0 del calcio AIC. Nel complesso realizza 23 gol in campionato e 5 in Champions League.\nIl 20 maggio segna il gol che sblocca la finale di Coppa Italia contro la Juventus, poi vinta per 2-0 dal Napoli, ottenendo cos\u00ec il suo primo trofeo in Italia; in questa competizione realizza cinque reti, che gli valgono il titolo di capocannoniere del torneo. Chiude la seconda stagione in azzurro con 48 presenze e 33 reti, eguagliando pertanto lo \"score\" personale della stagione precedente.\nApre la stagione successiva segnando uno dei due gol del Napoli nella finale della Supercoppa italiana persa per 4-2 in favore della Juventus. L'8 novembre 2012 sigla l'intera quaterna (la prima in carriera) nel 4-2 casalingo contro gli ucraini del , nell'incontro valido per la quarta giornata della fase a gironi dell'Europa League.\nIl 27 gennaio seguente, per il secondo anno consecutivo, viene inserito nella miglior formazione del 2012 del Gran Gal\u00e0 del calcio AIC Chiude il campionato con 29 reti in 34 partite, diventando il secondo giocatore del Napoli, dopo Diego Armando Maradona, a vincere la classifica cannonieri del campionato di Serie A. Il 27 gennaio 2014, per il terzo anno consecutivo, viene inserito nella miglior formazione del 2013 del Gran Gal\u00e0 del calcio AIC.\nParis Saint-Germain.\nIl 16 luglio 2013 passa alla societ\u00e0 francese del , per \u20ac 64 milioni pi\u00f9 2 di bonus, firmando un contratto quinquennale. Esordisce con la maglia del PSG il 9 agosto 2013 in -PSG (1-1) della prima giornata di campionato. Nella successiva partita gioca da titolare e segna il gol del pareggio nella sfida casalinga contro l' (1-1). Il 19 aprile 2014 vince la Coupe de la Ligue battendo in finale l' per 2-1, segnando la doppietta decisiva. A fine stagione vince il campionato e il suo nome appare come componente della \"Squadra ideale della Ligue 1\" nel Troph\u00e9es UNFP du football.\nApre la stagione 2014-2015 con la vittoria della Supercoppa di Francia, disputata il 2 agosto, contro il (2-0). Il 4 gennaio 2015 viene messo fuori rosa per due giornate, insieme a Lavezzi, a causa di un tardivo rientro dalle vacanze natalizie. I due erano infatti attesi per uno stage di allenamento con l'intera squadra, in Marocco. Dopo essere stato reintegrato in rosa, gioca la partita d'andata degli ottavi di Champions League contro il (1-1), siglando la rete del pareggio.\nA partire dalla seconda met\u00e0 di aprile, complice anche la squalifica di tre turni inflitta al compagno di attacco Zlatan Ibrahimovi\u0107, Cavani riprende a segnare con regolarit\u00e0, risultando spesso decisivo ai fini del risultato, nella volata finale per lo scudetto transalpino. Il 3 maggio, in occasione della vittoria esterna per 2-0 in Ligue 1 sul , arriva a marcare il suo cinquantesimo gol con il PSG. Il 30 maggio regala ai \"parisiens\" la nona Coupe de France con un gol contro l' in finale. Chiude la stagione come capocannoniere della squadra, con 31 gol.\nIl 1\u00ba agosto 2015 vince la Supercoppa di Francia contro l'Olimpique Lione, segnando la rete del 2-0. Il 27 gennaio 2018, segnando contro il Montpellier, diventa il miglior marcatore assoluto nella storia del Paris Saint-Germain (157 gol). Il 23 febbraio 2020, nel corso della partita casalinga PSG-Bordeaux, realizza la sua presenza numero 200 con la maglia dei parigini. Nel giugno 2020 decide di non rinnovare il proprio contratto con i parigini.\nManchester Utd.\nIl 5 ottobre 2020 si accorda con il scegliendo di indossare la maglia n\u00b07. L'esordio in Premier League avviene il 24 dello stesso mese, in occasione del match pareggiato per 0-0 con il , subentrando al 58' a Daniel James mentre segna la sua prima rete il 7 novembre siglando l'ultima marcatura del 3-1 all'; il 29 dello stesso mese segna anche la sua prima doppietta decidendo la sfida contro il . Il 30 dicembre 2020 a causa della pubblicazione di un post ritenuto di matrice razziale \u00e8 stato squalificato per tre giornate e multato di sterline. Marca il suo primo centro europeo il 29 aprile 2021 contribuendo con una doppietta al 6-2 inflitto alla e ne segna un'altra al ritorno, segna ancora nella finale siglando il momentaneo vantaggio della sua squadra visto che il paregger\u00e0 e vincer\u00e0 ai rigori nonostante Cavani avesse realizzato il suo penalty. Chiude la sua prima stagione in Inghilterra con 39 presenze e 17 reti. \nInizia la stagione 2021/22 deludendo con 0 reti in 3 gare, cedendo la 7 a Cristiano Ronaldo e passando al 21 (gi\u00e0 utilizzato in nazionale) e subendo un infortunio. \nNazionale.\nNel gennaio 2007 viene convocato nella nazionale uruguaiana Under-20, della quale assume anche il ruolo di capitano, per disputare il Campionato sudamericano Under-20 tenutosi in Paraguay. Conclude il torneo vincendo la classifica cannonieri con sette reti e aggiudicandosi il \"Pallone d'oro\" quale miglior calciatore della competizione, contribuendo a far arrivare l'Uruguay in terza posizione e garantendogli in tal modo una convocazione per il successivo campionato del mondo Under-20, sebbene non venga centrata la qualificazione ai giochi olimpici di Pechino 2008.\nIl 7 febbraio 2008, a una settimana dal suo 21\u00ba compleanno, esordisce in nazionale maggiore nell'amichevole contro la , bagnando l'esordio con una rete. Dopo aver giocato sette partite di qualificazione al campionato mondiale di calcio del 2010 senza realizzare gol, torna a segnare con la maglia della \"Celeste\" il 3 marzo 2010 nell'amichevole pre-Mondiale contro la , vinta in trasferta per 3-1, dopo essere subentrato al 62'.\nA giugno viene incluso nella rosa di 23 giocatori che prende parte al Mondiale sudafricano del 2010.\nEsordisce nella massima competizione internazionale nella seconda giornata della fase a gironi, nell'incontro vinto per 3-0 contro i padroni di casa del , uscendo all'89' per lasciare il posto a Sebasti\u00e1n Bruno Fern\u00e1ndez. Nella successiva partita contro il (vinta per 1-0), terzo e ultimo incontro del girone, gioca tutti i 90' da titolare servendo l'assist a Luis Su\u00e1rez per il gol vittoria. La prima e unica rete nella competizione arriva nella finale per il 3\u00ba posto contro la , persa per 3-2, segnando al 28' la rete del momentaneo 1-1. Chiude quindi il suo primo Mondiale, il migliore per la \"Celeste\" dal 1970, con 6 presenze e una rete.\nIl 28 giugno 2011 viene inserito nella lista dei 23 convocati per la Copa Am\u00e9rica, con la maglia numero 21. Dopo aver giocato da titolare nella prima giornata della fase a gironi contro il (1-1), nella successiva partita contro il (ancora un pareggio per 1-1) subisce un infortunio al ginocchio che lo tiene fuori dal campo fino alla finale del 24 luglio, quando, subentrando ad \u00c1lvaro Pereira al 63', partecipa alla vittoria della sua squadra per 3-0 ai danni del , vincendo cos\u00ec la competizione.\nA giugno 2012 viene convocato per i Giochi olimpici di Londra come fuori quota. Disputa da titolare le tre partite del primo turno contro le selezioni olimpiche di , e senza andare a segno, con l'Uruguay che non riesce a superare il girone.\nConvocato per la FIFA Confederations Cup 2013, gioca le prime due partite del girone, la semifinale contro il e la finale per il terzo posto contro l', persa ai tiri di rigore; i gol segnati sono tre: uno alla Nazionale verdeoro padrone di casa e quindi una doppietta contro gli azzurri.\nIl 31 maggio 2014 \u00e8 stato inserito nella lista definitiva dei 23 calciatori disponibili per il Mondiale. Durante la prima partita della fase a gironi segna il gol dell'1-0 contro la Costa Rica; la partita finir\u00e0 3-1 per i costaricani. In totale disputa tutte e quattro le partite del Mondiale giocate dalla sua Nazionale (eliminata agli ottavi di finale dalla Colombia), tutte da titolare, siglando una rete.\nViene convocato per la Copa Am\u00e9rica Centenario negli Stati Uniti.\nConvocato per i Mondiali 2018 realizza il suo primo gol nella manifestazione siglando il definitivo 3-0 ai padroni di casa della durante l'ultima gara della fase a gironi. Agli ottavi di finali realizza la doppietta che elimina il e porta gli uruguaiani ai quarti. Nella stessa partita si procura per\u00f2 un infortunio e non disputa la partita contro la Francia, vinta 2-0 dai transalpini.\nStatistiche.\nTra club, la nazionale maggiore e le nazionali giovanili, Cavani ha giocato globalmente 787 partite segnando 439 reti, alla media di 0,57 gol a partita.\nPresenze e reti nei club.\n\"Statistiche aggiornate all'8 febbraio 2022.\"\nCollegamenti esterni.\n "}
{"id": "3286665", "revid": "300067", "url": "https://it.wikipedia.org/wiki?curid=3286665", "title": "Saul Marsch", "text": ""}
{"id": "3286668", "revid": "767487", "url": "https://it.wikipedia.org/wiki?curid=3286668", "title": "Il prezzo della vanit\u00e0", "text": "Il prezzo della vanit\u00e0 (\"Vanity's Price\") \u00e8 un film muto del 1924 diretto da Roy William Neill. Josef von Sternberg compare come aiuto regista.\nProduzione.\nProdotto dalla Gothic Pictures\nDistribuzione.\nIl film fu distribuito dalla Film Booking Offices of America (FBO) che lo fece uscire nelle sale il 7 settembre 1924.\nDate di uscita.\nIMDb \nAlias"}
{"id": "3286673", "revid": "767487", "url": "https://it.wikipedia.org/wiki?curid=3286673", "title": "Javier Malague\u00f1o", "text": ""}
{"id": "3286674", "revid": "3831", "url": "https://it.wikipedia.org/wiki?curid=3286674", "title": "Comunit\u00e0 Montana Aventino-Medio Sangro", "text": ""}
{"id": "3286676", "revid": "3831", "url": "https://it.wikipedia.org/wiki?curid=3286676", "title": "Comunit\u00e0 Montana Campo Imperatore-Piana di Navelli", "text": ""}
{"id": "3286678", "revid": "3831", "url": "https://it.wikipedia.org/wiki?curid=3286678", "title": "Comunit\u00e0 Montana Gran Sasso", "text": ""}
{"id": "3286680", "revid": "123549584", "url": "https://it.wikipedia.org/wiki?curid=3286680", "title": "In the Summertime", "text": "In the Summertime \u00e8 il singolo di debutto del gruppo musicale folk rock britannico Mungo Jerry, pubblicato nel 1970 dalle etichette Dawn e Janus.\nIl brano, diventato popolare in tutto il mondo, \u00e8 stato scritto dal leader del gruppo Ray Dorset e prodotto da Barry Murray.\nIl singolo \u00e8 stato tratto dal secondo album del gruppo \"Electronically Tested\" in varie versioni, contenenti come b-side \"Mighty Man\", \"She Rowed\" e \"Lady Rose\". Ha ottenuto un notevole successo di vendite, raggiungendo la vetta delle classifiche nel Regno Unito e Norvegia per sette settimane, in Francia per sei settimane, nei Paesi Bassi per cinque settimane, in Canada ed Austria per due settimane ed in Argentina, Australia, Belgio, Canada, Danimarca, Germania, Irlanda, Italia, Nuova Zelanda, Singapore, Sud Africa e Svezia, la seconda in Polonia e la terza nella Billboard Hot 100.\nCuriosit\u00e0.\nIl pezzo viene usato come sigla della serie televisiva \"Pirata e Capitano\", con testo creato appositamente\nVersione di Shaggy.\nIl brano \u00e8 stato successivamente ripreso dal cantante reggae giamaicano Shaggy, incisa in collaborazione con Rayvon, che ha curato anche la produzione di questa cover insieme allo stesso Shaggy.\nPubblicato come singolo il 23 maggio 1995 dall'etichetta discografica Virgin, \u00e8 stato estratto dall'album \"Boombastic\" del cantante e conteneva come b-side la versione strumentale del brano e il brano \"Flipper Main Title\". Ha ottenuto un buon successo commerciale in varie nazioni divenendo un tormentone estivo di quell'anno."}
{"id": "3286681", "revid": "3831", "url": "https://it.wikipedia.org/wiki?curid=3286681", "title": "Comunit\u00e0 Montana della Laga", "text": ""}
{"id": "3286683", "revid": "486946", "url": "https://it.wikipedia.org/wiki?curid=3286683", "title": "Comunit\u00e0 Montana della Maiella e del Morrone", "text": ""}
{"id": "3286686", "revid": "3831", "url": "https://it.wikipedia.org/wiki?curid=3286686", "title": "Comunit\u00e0 Montana della Maielletta", "text": ""}
{"id": "3286690", "revid": "3831", "url": "https://it.wikipedia.org/wiki?curid=3286690", "title": "Comunit\u00e0 Montana Medio Sangro", "text": ""}
{"id": "3286693", "revid": "26630", "url": "https://it.wikipedia.org/wiki?curid=3286693", "title": "Sinfonia n. 8 (\u0160ostakovi\u010d)", "text": "La Sinfonia n. 8 in Do minore (Op. 65) di Dmitrij \u0160ostakovi\u010d \u00e8 stata scritta nel 1943 ed eseguita per la prima volta diretta da Evgenij Mravinskij il 4 novembre dello stesso anno.\nStoria.\nLa seconda sinfonia \"bellica\" ritrae il cordoglio del maestro per la seconda guerra mondiale. Tra la precedente settima, che descrive la guerra, e la successiva, che omaggia la Russia, \u0160ostakovi\u010d infatti scrive questa sinfonia impostandola come un \"requiem\", un lamento per i caduti della guerra.\nLa ricerca di una compattezza spinse il maestro ad unire gli ultimi tre movimenti, che contrastano con una gigantesca prima parte-movimento bipartito. In mezzo troviamo, isolatamente, il primo Scherzo (Allegretto), mentre il secondo (Allegro non troppo) si pone all'inizio del secondo \"blocco\" sinfonico. La sinfonia \u00e8, per durata, inferiore alla sola settima.\nL'intervallo di seconda \u00e8 usato spesso nella sinfonia:\nStruttura.\nLa sinfonia dura all'incirca 60 minuti, ed \u00e8 composta da cinque movimenti:\nAdagio - Allegro non troppo.\nIl primo movimento ha una qualche similitudine con l'attacco della Quinta sinfonia. Si apre infatti con un drammatico motivo suonato fortissimo in ottava. Vi appare anche un accenno alla Settima. Il secondo tempo, adagiato su un 5/4, melodia e accompagnamento sembrano procedere a ritmi diversi. La seconda parte del movimento, che inizia con uno squillo di trombe simile all'Inno di Mameli, citato forse involontariamente, intorno al 13\u00ba minuto, porta all'apice della tensione, in una ferocia quasi mai intravista nelle opere precedenti.\nAllegretto.\n\u0160ostakovi\u010d descriveva questo movimento \"una marcia con elementi di uno scherzo\".\nAllegro non troppo.\nIl terzo tempo \u00e8 basato su un tema, ripetuto per tutto il movimento da vari strumenti, a cui si sovrappongono delle \"frecciate\" sonore.\nUna macchina incessabile, inarrestabile che intorno al 3\u00ba minuto pare svanire, per lasciare spazio ad una pi\u00f9 giocosa sezione, ma che dopo poco ritorna ad essere quella iniziale. Il tema dell'inizio si ripresenta, e sfocia stavolta, con l'entrata ulteriore dei timpani, in un inarrestabile crescendo che porta all'inizio del movimento successivo, con un clima di estrema violenza.\nLargo.\nDall'esplosione sonora del terzo, si passa a questo nuovo movimento proseguendo l'agghiacciante \"macchina in corso\". Qui un basso di passacaglia viene ripetuto dodici volte. La melodia \u00e8 tenuta, senza forma. I suoni del corno, dell'ottavino, del flauto fanno sprofondare in un clima di depressione mentale. L'ulteriore mancanza di melodie non orecchiabili rendono questo movimento difficile da capire ed assimilare.\nAllegretto.\nLa sinfonia pare qui rasserenarsi un pochino, e dopo diversi episodi svagati, pare dissolversi entro particolari ambiguit\u00e0."}
{"id": "3286699", "revid": "282579", "url": "https://it.wikipedia.org/wiki?curid=3286699", "title": "Mosin-Nagant con ottica 91/30", "text": ""}
{"id": "3286700", "revid": "253269", "url": "https://it.wikipedia.org/wiki?curid=3286700", "title": "Stuart Holmes", "text": "Biografia.\nNel corso della sua lunghissima carriera, durata sette decenni, Stuart Holmes interpret\u00f2 ben 490 film. Il suo film d'esordio fu \"The Way of the Cross\" (1908) di J. Stuart Blackton alla Vitagraph, in una parte di contorno. Successivamente apparve in \"The Horse Shoer's Girl\" (1910), un cortometraggio della Powers Picture Plays che lo vedeva protagonista al fianco di Pearl White, con la quale lavor\u00f2 fino al 1911.\nPer un certo periodo si divise tra la Edison e la Kalem. A met\u00e0 degli anni dieci, recit\u00f2 spesso diretto da J. Gordon Edwards e gir\u00f2 diversi film insieme a Theda Bara, una delle pi\u00f9 popolare dive dell'epoca, prototipo della femme fatale. Il suo ultimo film fu \"Sette giorni a maggio\" (1964) di John Frankenheimer."}
{"id": "3286705", "revid": "406085", "url": "https://it.wikipedia.org/wiki?curid=3286705", "title": "Megavideo", "text": ""}
{"id": "3286707", "revid": "37499968", "url": "https://it.wikipedia.org/wiki?curid=3286707", "title": "Get Real", "text": ""}
{"id": "3286708", "revid": "235890", "url": "https://it.wikipedia.org/wiki?curid=3286708", "title": "Campo solenoidale", "text": ""}
{"id": "3286709", "revid": "481666", "url": "https://it.wikipedia.org/wiki?curid=3286709", "title": "Marguerite Clark", "text": "Fu una delle attrici pi\u00f9 amate della sua epoca. La sua interpretazione a teatro del personaggio di Biancaneve avrebbe ispirato in seguito anche le versioni cinematografiche della fiaba.\nBiografia.\nNata in una famiglia di agricoltori ad Avondale (Cincinnati, Ohio) Marguerite Clark, rimasta orfana, fu educata in una scuola cattolica di Cincinnati. Finite le scuole a 16 anni, decise per una carriera teatrale, dimostrando subito di avere talento di attrice.\nLa carriera teatrale.\nIl suo debutto a Broadway avvenne nel 1900 in \"The Belle of Bohemia\". A 17 anni, la giovanissima attrice si distinse per le sue qualit\u00e0 interpretative, diventando una stella del palcoscenico e facendosi notare in varie maniere. Nel 1903, ad esempio, recit\u00f2 a fianco del famoso attore DeWolf Hopper nella messa in scena di \"Mr. Pickwick\" dove Hopper, alto 1,98, sovrastava la minuscola Marguerite che arrivava a malapena con i tacchi al metro e cinquanta.\nDotata di una bella voce, veniva considerata come l'interprete ideale dai produttori degli spettacoli musicali, tanto che la serie dei suoi successi rimane senza uguali nel periodo che va dal 1900 al 1910. Il compositore Victor Herbert si ispir\u00f2 a lei nel creare uno dei personaggi protagonisti dell'operetta \"Babes in Toyland\".\nNel 1909, apparve in \"The Beauty Spot\", un lavoro di taglio fantasy, genere che divent\u00f2 quasi un marchio per l'attrice, alla quale vennero affidati spesso ruoli in storie fiabesche e oniriche.\nLavor\u00f2 anche con Cecil B. DeMille che la diresse in una messa in scena di \"The Wishing Ring\", una commedia che pi\u00f9 tardi verr\u00e0 adattata per lo schermo da Maurice Tourneur. Nella stessa stagione, interpret\u00f2 \"Baby Mine\", una popolare commedia prodotta da William A. Brady. Fu protagonista di \"The Affairs of Anatol\" accanto a John Barrymore, Doris Keane e Gail Kane, una commedia di cui verranno acquisiti i diritti dal suo futuro studio, la Famous Players-Lasky (Paramount).\"Snow White and the Seven Dwarf\", lavoro di cui Marguerite era la protagonista, fu - nel 1912 - una produzione memorabile: il personaggio di Biancaneve fu indelebilmente segnato dall'interpretazione della Clark e influenz\u00f2 la versione cinematografica del 1916. La sua popolarit\u00e0 le fece avere un contratto nel 1914 con la Famous Players-Lasky Corporation.\nLa carriera cinematografica.\nMarguerite aveva vent'anni nel 1903: all'epoca, per\u00f2, il cinema non era ancora un'industria pienamente sviluppata e veniva visto come un fenomeno da baraccone. Gli attori teatrali, specie quelli famosi, si guardavano bene dal partecipare a un film. La Clark, di conseguenza, non arriv\u00f2 al cinema che parecchio tempo dopo, quando i film cominciarono a essere percepiti dal pubblico come uno spettacolo di una certa qualit\u00e0. Ma lei, ormai, aveva 31 anni e, per un'attrice, era relativamente tardi per cominciare una carriera cinematografica in ruoli da protagonista. Lei, per\u00f2, fu molto aiutata dal suo aspetto da ragazzina: alta 1 metro e 47, dimostrava molto meno della sua et\u00e0, simile in questo a Mary Pickford.\nIl suo primo film fu \"Wildflower\" dove venne diretta da Allan Dwan. Nel 1915, interpret\u00f2 il ruolo di \"Gretchen\" in \"The Goose Girl\" di Frederick A. Thomson, tratto da un romanzo di Harold MacGrath. Nello stesso anno, gir\u00f2 \"The Seven Sisters\" di Sidney Olcott. Port\u00f2 poi sullo schermo uno dei suoi personaggi teatrali pi\u00f9 famosi interpretando \"Snow White\", prima versione cinematografica di Biancaneve in un lungometraggio. Nel 1921, gir\u00f2 il suo ultimo film, \"Scrambled Wives\" di Edward H. Griffith che produsse con una sua casa di produzione. Subito dopo, si ritir\u00f2 dalle scene.\nMarguerite Clark gir\u00f2 per la Famous Players-Lasky una quarantina di pellicole. \u00c8 stata una delle attrici pi\u00f9 amate e meglio pagate: il suo solo nome garantiva buoni incassi al botteghino.\nVita privata.\nMarguerite Clark si era sposata nel 1918 a New Orleans con il piantatore Harry Palmerston William (1880-1936). A 38 anni, l'attrice si ritir\u00f2 a vita privata e, insieme al marito, and\u00f2 a vivere nella loro tenuta in Louisiana.\nNel 1936, dopo la morte del marito, l'attrice si trasfer\u00ec a New York, dove mor\u00ec nel 1940 all'et\u00e0 di 57 anni per polmonite. Venne cremata e inumata accanto al marito al Metairie Cemetery di New Orleans.\nPremi e riconoscimenti.\nPer il suo contributo all'industria del cinema, Marguerite Clark ha una stella sulla Hollywood Walk of Fame al 6304 di Hollywood Boulevard."}
{"id": "3286710", "revid": "729019", "url": "https://it.wikipedia.org/wiki?curid=3286710", "title": "Leonardo Pavirani", "text": "Biografia.\nNoto come \"Leandro\" durante la Resistenza, fu un partigiano attivo all'interno della Brigata GAP \"Mario Gordini\" operante nel 1944 nell'arearavennate.\nDopo la liberazione di Ravenna fu inquadrato nella 10\u00aa Compagnia della omonima Brigata Garibaldi, ricostituita agli ordini del Gruppo di Combattimento \"Cremona\".\nNei primi giorni di marzo del 1945, durante la fase che vide la generale ripresa della offensiva alleata contro le forze nazifasciste, interrotta nell'inverno, fu ferito mortalmente a causa di un pesante fuoco di sbarramento di mortai durante un'azione in appoggio al \"Cremona\" nell'area delle valli di Comacchio, sull'argine sinistro del fiume Reno, in localit\u00e0 Chiavica Pedone.\nL'episodio avvenne nel contesto della stessa azione contro una munita piazzaforte tedesca infine conquistata che frutt\u00f2 una medaglia d'oro al Capitano Luigi Giorgi ed in cui caddero numerosi altri partigiani: Vasco Presentati, Giordano Senni, Gualtiero Calderoni, Mario Cotignola e Francesco Guberti. La loro morte provoc\u00f2 una immediata fortissima reazione emotiva tra i loro compagni \"che volevano combattere a tutti i costi per vendicare i compagni caduti\" e che a stento fu controllata dal comando, a causa del \"rischio di affrontare il nemico senza nessuna preparazione\"."}
{"id": "3286711", "revid": "767487", "url": "https://it.wikipedia.org/wiki?curid=3286711", "title": "Pensiero e Volont\u00e0", "text": "Pensiero e Volont\u00e0 \"Rivista quindicinale di studii sociali e coltura generale\", \u00e8 stato un periodico italiano fondato nel 1924 da Errico Malatesta e Luigi Fabbri. Rivista anarchica con caratteristiche teoriche e culturali.\nTra i collaboratori, oltre ai fondatori, vanno annoverati Camillo Berneri, Carlo Frigerio, Carlo Molaschi, Luce Fabbri (con lo pseudonimo di Epicari) e Ugo Fedeli.\nNel 1926, la rivista fu soppressa dalle leggi che limitavano la libert\u00e0 di stampa introdotte dal regime fascista."}
{"id": "3286713", "revid": "121268686", "url": "https://it.wikipedia.org/wiki?curid=3286713", "title": "Il teatro di Bruno Lauzi", "text": "Il teatro di Bruno Lauzi \u00e8 l'ottavo album di Bruno Lauzi, pubblicato nel novembre del 1972.\nIl disco.\nPur essendo, come il primo disco dell'album precedente, registrato dal vivo al Teatro Filodrammatici di Milano nell'aprile 1972 il disco contiene canzoni inedite (tranne \"La donna cannone\", gi\u00e0 incisa dal cantautore in precedenza): la maggior parte sono cover di altri autori tradotte da Lauzi, come Georges Moustaki (\"Ma libert\u00e9\" e \"Joseph\"), Jacques Brel (\"Les bonbons\", \"La java des bombes atomiques\", incisa anche da Boris Vian e Serge Reggiani, \"Mon enfance\") e Pierre Tisserand (\"L'homme fossile\", che era stata incisa nel 1968 da Serge Reggiani), ma vi sono anche due canzoni tratte dal repertorio di Enzo Jannacci, \"Soldato Nencini\" e \"Ho visto un re\".\nTra un brano e l'altro Lauzi intrattiene il pubblico con gag e battute umoristiche.\nLa copertina del disco \u00e8 curata da Caesar Monti.\nL'album non \u00e8 mai stato ristampato in CD."}
{"id": "3286714", "revid": "767487", "url": "https://it.wikipedia.org/wiki?curid=3286714", "title": "La capanna dello zio Tom (film 1918 Dawley)", "text": "La capanna dello zio Tom (\"Uncle Tom's Cabin\") \u00e8 un film muto del 1918 diretto da J. Searle Dawley. Aveva Frank Losee come protagonista e la trentacinquenne Marguerite Clark nel doppio ruolo della piccola \"Eva\" e di \"Topsy\".\n\u00c8 una delle numerosissime versioni cinematografiche tratte dal romanzo di Harriet Beecher Stowe. Nello stesso anno usc\u00ec in Italia un film con lo stesso titolo, diretto da Riccardo Tolentino e interpretato, tra gli altri, da Maria Campi e Paola Pezzaglia.\nCon queste due versioni si torna alla pratica - parzialmente interrotta nella versione del 1914 che aveva avuto come protagonista Sam Lucas - di usare attori in blackface per tutte le parti dei principali personaggi afroamericani della vicenda.\nIl film diretto da Dawley \u00e8 perduto; ne rimangono solo le numerose foto pubblicitarie e dei frammenti conservati presso gli archivi del BFI/National Film And Television Archive di Londra e dell'UCLA Film And Television Archive di Los Angeles.\nTrama.\nLa famiglia Shelby \u00e8 in gravi problemi economici. Gli Shelby sono dunque costretti a vendere Tom, un uomo fedele e buono, e il piccolo Harry, di soli cinque anni, a uno spietato mercante di schiavi. Eliza, madre di Harry, scappa con il piccolo. Si ricongiunger\u00e0 a suo marito George e si rifugeranno tutti in Canada. Tom, invece, si consegna al mercante di schiavi. Conoscer\u00e0 un padrone generoso con una figlia, la piccola Eva, che considerer\u00e0 Tom come un secondo padre.&lt;br&gt; Il padrone e la figlia muoiono, e Tom \u00e8 costretto ad avere un nuovo padrone. Questa volta cadr\u00e0 nelle mani di un uomo spietato, Simon Legree, che lo far\u00e0 frustare a morte per essersi rifiutato di punire un'altra schiava.\nProduzione.\nIl film, prodotto negli Stati Uniti dalla Famous Players-Lasky Corporation, venne girato in Louisiana, nel Maine e a New York.\nLa sceneggiatura si basa sull'omonimo romanzo di Harriet Beecher Stowe pubblicato a Boston nel 1852 (in precedenza, tra il 1851 e il 1852, era gi\u00e0 uscito a puntate su \"The National Era\") e sul lavoro teatrale dallo stesso titolo scritto da George L. Aiken e andato in scena a Broadway il 18 luglio 1853.\nDistribuzione.\nIl copyright del film, richiesto dalla Famous Players-Lasky Corp., fu registrato il 5 luglio 1918 con il numero LP12635.\nDistribuito dalla Paramount Pictures, il film usc\u00ec nelle sale statunitensi il 15 luglio 1918 con il titolo originale \"Uncle Tom's Cabin\". In Venezuela, prese il titolo \"La caba\u00f1a del t\u00edo Tom\""}
{"id": "3286715", "revid": "290351", "url": "https://it.wikipedia.org/wiki?curid=3286715", "title": "Tiger Cruise", "text": ""}
{"id": "3286725", "revid": "22356", "url": "https://it.wikipedia.org/wiki?curid=3286725", "title": "Shanxia", "text": ""}
{"id": "3286726", "revid": "22356", "url": "https://it.wikipedia.org/wiki?curid=3286726", "title": "Tianchisaurus", "text": ""}
{"id": "3286727", "revid": "767487", "url": "https://it.wikipedia.org/wiki?curid=3286727", "title": "Le tre vite della gatta Tomasina", "text": "Le tre vite della gatta Tomasina (\"The Three Lives of Thomasina\") \u00e8 un film del 1964 diretto da Don Chaffey.\nTrama.\nIl film \u00e8 ambientato in Scozia nel 1912: il veterinario Andrew McDhui vive con sua figlia Mary, di sette anni, e Tomasina (la voce narrante della storia), una grossa gatta color rosso tabby. Dopo la morte della moglie il dottor McDhui \u00e8 diventato scontroso e incapace di dimostrare affetto verso le persone o gli animali che cura.\nQuando la gatta Tomasina rimane ferita in un incidente, Mary chiede al padre di guarirla ma il medico, ritenendo l'animale infettato dal tetano, ordina di farlo sopprimere. La bambina \u00e8 distrutta dal dolore e insieme agli amici organizza un solenne funerale per la micetta. Poco prima di seppellirla, si avvicina al gruppo Lori McGregor, una giovane donna che vive in una casa nel bosco come un'eremita ed \u00e8 ritenuta dalla gente una pazza e dai bambini una strega: il suo arrivo induce Mary e i compagni a fuggire e ad abbandonare il corpo di Tomasina.\nIntanto per la bestiola, dopo un viaggio nel paradiso della dea gatta Bast, inizia la seconda delle nove vite a sua disposizione. Lori raccoglie Tomasina, si accorge che \u00e8 ancora viva e la porta con s\u00e9 a casa sua dove la cura. Rimessasi in salute, la gatta perde ogni ricordo della sua vita precedente. I rapporti tra Mary e suo padre si fanno sempre pi\u00f9 tesi: la piccola, che crede la sua gatta sempre morta e sepolta, ritiene il padre colpevole di averla assassinata. Mary si ammala gravemente.\nMa una forza misteriosa spinge Tomasina a tornare dalla sua vecchia padroncina e dopo averla vista ricorda tutta la sua vita precedente: il ritorno di Tomasina facilita la guarigione della bambina. Inoltre, Lori e il dottor McDhui si innamorano e si sposano poco tempo dopo. Inizia cos\u00ec anche per Tomasina una nuova vita, la terza, che vede riunite le famiglie che aveva avuto nelle sue vite precedenti.\nProduzione.\nIl film \u00e8 stato realizzato fra;\nAccoglienza.\nIn una recensione prima dell'uscita del film, Howard Thompson del \"New York Times\" trov\u00f2 il film \"bello, ma... lontano dalla Disney di alto livello\". Il giornalista ha affermato che si trattava di un \"piccolo film sentimentale ed estremamente raffinato... pi\u00f9 adatto per le bambine\", ma ha elogiato gli attori principali (incluso il gatto) e le ambientazioni. Ha concluso descrivendo il film come \"potente, possentemente accogliente\". Il critico cinematografico Leonard Maltin (nel suo libro \"The Disney Films\") d'altra parte, si riferisce a questo film molto bene; definendolo \"delicato e affascinante\", e molto meritevole di un pubblico pi\u00f9 vasto se mai riedito. Una scena in particolare che ha molto elogiato \u00e8 stata il viaggio di Tomasina nel paradiso dei gatti, definendolo: \"un meraviglioso pezzo di magia cinematografica\". In un altro articolo scritto da Maltin, include questo titolo di film tra le gemme meno conosciute dei film Disney, (insieme ad altri titoli di film come \"Darby O'Gill e il re dei folletti\"). Maltin ha anche affermato che Dotrice \"ha vinto tutti\" con la sua interpretazione in \"Tomasina\", e lei (e il collega membro del cast Matthew Garber) hanno firmato per interpretare i bambini di Banks nel film Disney \"Mary Poppins\"."}
{"id": "3286729", "revid": "767487", "url": "https://it.wikipedia.org/wiki?curid=3286729", "title": "Niky", "text": "Biografia.\nInizia ad esibirsi verso la met\u00e0 degli anni '60 in varie manifestazioni a carattere regionale; nel 1966 partecipa al Festival di Ancona, e viene notata da Marino Marini, che le propone un contratto con la sua etichetta, la Tiffany, facendola debuttare l'anno successivo con \"Tu dici ciao\"; con questo brano Niky partecipa al Festivalbar 1967, e nello stesso anno rappresenta (con Iva Zanicchi) l'Italia al Festival di Barcellona.\nSempre nel 1967 partecipa al film Non mi dire mai goodbye, realizzato dal regista Gianfranco Baldanello, con Tony Renis.\nL'anno successivo partecipa a molte puntate di Settevoci, il programma musicale della domenica condotto da Pippo Baudo, mettendosi in evidenza, oltre che per le doti di cantante, anche per le minigonne cortissime che sfoggia nel corso delle varie puntate.\nA Un disco per l'estate 1968 partecipa con \"Suonavan le chitarre\", canzone che presenta anche, nello stesso anno, alla Mostra Internazionale di Musica Leggera di Venezia e che rimane la sua canzone pi\u00f9 nota.\nRitorna a Un disco per l'estate l'anno successivo con \"Poi si vedr\u00e0\", brano con cui partecipa anche al Festivalbar 1969.\nCon \"Ma come fai\" partecipa a Canzonissima nel 1970, gareggiando contro Iva Zanicchi e Caterina Caselli e venendo eliminata gi\u00e0 alla prima puntata, anche per la cattiva idea di concludere l'esibizione in ginocchio.\nNegli anni '70 continua ad incidere per un paio d'anni, con minor successo, partecipando comunque come ospite ad alcuni programmi musicali ed incidendo un album per il mercato giapponese, fino a ritirarsi dall'attivit\u00e0 nel 1975."}
{"id": "3286730", "revid": "339392", "url": "https://it.wikipedia.org/wiki?curid=3286730", "title": "Jos\u00e9 Rond\u00f3n", "text": ""}
{"id": "3286732", "revid": "110157", "url": "https://it.wikipedia.org/wiki?curid=3286732", "title": "Oltre gli scogli", "text": "Oltre gli scogli (titolo originale \"Beyond the Rocks\") \u00e8 un romanzo del 1906 scritto da Elinor Glyn.\nTrama.\nTeodora, la figlia pi\u00f9 giovane e bella di Fitzgerald, capitano di marina in pensione, viene indotta a sposare Josiah Brown per risolvere i problemi finanziari del padre, uomo dalle mani bucate. Anche le due sorellastre di Teodora sono favorevoli al matrimonio, ritenendo che il destino di una donna sia quello di sposare un uomo che possa mantenerla. Sarebbero ben felici di fare il gran passo al posto della sorella minore, ma la prima, Sara, \u00e8 ormai sulla trentina; la seconda, Clementina, \u00e8 piuttosto brutta. &lt;br&gt;\nBrown \u00e8 un cinquantenne malaticcio. Durante la luna di miele cade vittima di un'insidiosa bronchite. La coppia soggiorna prima a Hy\u00e8res, poi a Parigi, dove Teodora vive ritirata in casa, ad accudire il consorte. \nChi la porta via da casa \u00e8 suo padre, in visita a Parigi, che vuole approfittare dell'eleganza e della bellezza della figlia, messa in risalto dai ricchi vestiti che ora si pu\u00f2 permettere, per affascinare una ricca vedova americana che lui vuole conquistare. &lt;br&gt;Nell'allegra brigata che attornia sempre la donna ai suoi pranzi e alle cene, Teodora nota (e viene da lui notata) un giovane e bell'aristocratico inglese, Lord Bracondale che comincia a corteggiarla con assiduit\u00e0. Il romanzetto viene aiutato dalla vedova McBride, che organizza festicciole, merende e passeggiate per agevolare gli incontri tra i due giovani. &lt;br&gt;Brown, dal canto suo, rimesso in salute e lusingato dal fatto che la moglie venga accolta con tanta familiarit\u00e0 da gente per lui cos\u00ec elegante, accetta di buon grado di partecipare alla vita sociale della vedova.\nDurante una visita a Versailles, il capitano Fitzgerald lascia \"incustodita\" la figlia perch\u00e9 vuole dichiararsi alla vedova. Teodora passa la giornata con Ettore, il suo spasimante e, complice la romantica atmosfera del parco che ha visto l'amore di Maria Antonietta per Fersen, la giovane sposa cede: sar\u00e0 solo un'ora di passione, si ripromettono i due, che poi pagheranno per tutta la vita.\nDivisi dai loro doveri di societ\u00e0, i due giovani si ritroveranno prima a Londra, a teatro e a un ballo, poi ospiti per le feste di Pentecoste nel castello di Fitzgerald, parente nobile del padre di Teodora. La possibilit\u00e0 che lo stare per qualche giorno sotto lo stesso tetto possa far cadere in uno scandalo la giovane e innocente Teodora mette in ansia la sorella di Ettore, Anna, che prega una suo caro amico, soprannominato \"Il Corvo\", di vegliare sui due innamorati. &lt;br&gt;In effetti, la situazione al castello si rende sempre pi\u00f9 pericolosa e Teodora, con la morte nel cuore, decide di chiedere a Ettore di andar via per non vederlo pi\u00f9. Tra coloro che si rendono conto della loro relazione vi \u00e8 anche Morella, una compagna d'infanzia di Ettore che da sempre pensa di esserne la sposa predestinata. &lt;br&gt;Furibonda e gelosa, vede sul tavolo dove gli ospiti lasciano la posta, due lettere che indovina essere di Teodora. Non riesce a trattenersi e le prende. In camera sua, le apre con il vapore e, senza neanche leggerle, le scambia nelle buste: quella indirizzata a Ettore sar\u00e0 spedita a Brown, quella di Brown sar\u00e0 destinata a Ettore. Poi, in gran fretta, per non perdere l'ultima levata della posta, le riporta gi\u00f9. \nBrown, che per affari ha lasciato la moglie sola al castello, ora sogna una nuova vita con la sua sposa, sempre sollecita e affettuosa nei suoi confronti. Ma, al leggere la lettera, i suoi sogni si infrangono.&lt;br&gt;In realt\u00e0, si rende conto che la moglie non lo ha mai tradito e che, anzi, ha deciso di dedicargli, per onore e per il voto scambiato, tutti gli anni che verranno, rinunciando all'amore del giovane Bracondale. Un amore di cui non \u00e8 colpevole, perch\u00e9 non ha fatto nulla per sollecitarlo. Brown non si riprender\u00e0 pi\u00f9 dal colpo. Consapevole di aver comperato l'amore della moglie, rimanda a Bracondale la lettera a lui indirizzata con alcune righe dove gli chiede di non far mai sapere a questa di esser venuto a conoscenza della faccenda. &lt;br&gt;I suoi malanni lo tornano a colpire e ben presto lo portano alla morte. &lt;br&gt;Bracondale che, ligio alla promessa fatta a Teodora, si trova sempre all'estero, viene a sapere che lei \u00e8 rimasta vedova. Organizza quindi subito di mettersi alla sua ricerca. \nMorella, dal canto suo, non riesce a capacitarsi di come non sia scoppiato lo scandalo quando Brown \u00e8 venuto a sapere della relazione della moglie. Alla morte di Brown, scopre che l'uomo era rimasto vittima di un colpo subito dopo il rientro a Londra dal castello: capisce che \u00e8 stata lei la causa di quel trauma e di aver spianato, con la sua bella idea, la strada alla vedova... \nLa signora McBride, ora signora Fitzgerald dopo che ha sposato il capitano, ritiene di essere stata una delle cause della grande passione scoppiata tra Teodora ed Ettore. Si sente in dovere di organizzare per loro un incontro che, ovviamente, avr\u00e0 luogo nel magico parco di Versailles. &lt;br&gt;Adesso, finalmente, Teodora pu\u00f2 rifugiarsi, senza sentirsi colpevole, tra le braccia dell'amato, ora che la loro imbarcazione ha superato il mare in tempesta e ha trovato rifugio in una baia tranquilla, oltre gli scogli.\nAdattamenti cinematografici.\nNel 1922, il romanzo fu adattato per lo schermo con il film \"L'et\u00e0 di amare\" (\"Beyond the Rocks\") prodotto dalla Paramount: interpretato da Gloria Swanson e Rodolfo Valentino, fu l'unica volta che i due celebri attori interpretarono un film insieme. La regia era di Sam Wood.\nCollegamenti esterni.\nBeyond The Rocks: A Love Story su Project Gutenberg"}
{"id": "3286733", "revid": "17654", "url": "https://it.wikipedia.org/wiki?curid=3286733", "title": "Frauengef\u00e4ngnis", "text": ""}
{"id": "3286735", "revid": "344503", "url": "https://it.wikipedia.org/wiki?curid=3286735", "title": "St\u00e9phane Fontaine", "text": "Ha vinto due volte il Premio C\u00e9sar per la migliore fotografia, nel 2006 con \"Tutti i battiti del mio cuore\" (\"De battre mon c\u0153ur s'est arr\u00eat\u00e9\") e nel 2010 con \"Il profeta\" (\"Un proph\u00e8te\"), entrambi diretti da Jacques Audiard. Per il secondo \u00e8 stato anche candidato all'European Film Award per la miglior fotografia."}
{"id": "3286738", "revid": "767487", "url": "https://it.wikipedia.org/wiki?curid=3286738", "title": "La trovatella (film 1916)", "text": "La trovatella (\"The Foundling\") \u00e8 un film muto del 1916 diretto da John B. O'Brien.\nTrama.\nLa madre di Molly O \u00e8 morta dandola alla luce e David, suo padre, per il dolore, rifiuta la bambina. Poi parte alla volta dell'Italia per dipingere una Madonna con le sembianze della moglie morta, abbandonando la figlia in un orfanotrofio. La ragazzina \u00e8 molto amata dagli altri orfanelli, ma suscita l'odio di Jennie, la nipote della direttrice. Il risultato \u00e8 che le condizioni nell'istituto per lei divengono via via peggiori, tanto da farle assomigliare pi\u00f9 a quelle di una schiava piuttosto che a quelle di un'orfana. Molly O decide di fuggire via.\nSuo padre \u00e8 diventato un famoso pittore: torna dall'Italia e si pente di aver abbandonata la figlia. La rivuole con s\u00e9 e si reca all'orfanotrofio. Ma, qui, Jennie si spaccia per Molly O, per sfruttare la situazione e venir adottata da David. Quando Molly O ritorna, non osa dir subito la verit\u00e0 e si mette al servizio del padre come domestica, dopo averlo conosciuto per caso per strada. Dopo una serie di incidenti e di equivoci indotti dalla falsa Molly, finalmente padre e figlia si riconoscono e si riuniscono.\nProduzione.\nIl film, prodotto da Mary Pickford per la Famous Players Film Company, fu girato nel 1915. In quell'anno, la pellicola di \"The Foundling\" (1915), era andata perduta in un incendio prodottosi negli Studi della Famous Players a New York l'11 settembre 1915. Ne venne fatto immediatamente questo remake che usc\u00ec nel 1916, girato in tutta fretta per contenere i danni e usando gli stessi attori e il medesimo cast tecnico del film precedente.\nDistribuzione.\nIl film fu distribuito dalla Famous Players Film Company e dalla Paramount Pictures. Usc\u00ec nelle sale statunitensi il 2 gennaio 1916. In Italia arriv\u00f2 tra il 1916 e il 1917.\nDate di uscita.\nIMDb\nAlias"}
{"id": "3286740", "revid": "123592376", "url": "https://it.wikipedia.org/wiki?curid=3286740", "title": "Comandante (nautica)", "text": "Nella marina mercantile, quella di \"comandante di nave\" \u00e8 una qualifica professionale, una posizione/funzione di bordo, un grado della ufficiale gerarchia di bordo come previsto e certificato dal Codice della navigazione e dalla normativa internazionale di cui alla convenzione IMO - STCW, sez. A - regola II/2 in vigore.\nAnche la normativa IAMSAR in materia di ricerca e salvataggio include la figura del \"captain\" ovvero \"comandante\" quale grado/funzione/qualifica apicale al comando di un'unit\u00e0 navale o di un aeromobile. Il titolo, il grado di \"Comandante di Nave\" in Italia, come in ogni altro paese del mondo, \u00e8 tutelato dalla legge, pertanto non \u00e8 ammesso fregiarsi di tale titolo senza possedere i previsti ed indispensabili requisiti legali quali: titolo, abilitazione professionale ed iscrizione nel \"Registro dei Gradi Marittimi\" tenuti presso gli uffici della \"Gente di Mare\" delle \"Capitanerie di Porto\" e prima di aver assunto, di fatto, il comando di una nave. \nDescrizione.\nIl comandante ricopre l'incarico pi\u00f9 elevato tra gli ufficiali nella gerarchia di bordo delle navi mercantili, ovvero civili, ed inoltre, in forza dell'art. 186 CdN, \u00e8 l'unica autorit\u00e0 di bordo.\nQuale soggetto apicale di una gerarchia interna costituita a norma di legge, il comandante, nell'espletamento del suo mandato, non ha superiori gerarchici diretti, ma soggiace solamente alla legge posta a disciplina dell'attivit\u00e0 della nave.\nIn ordine gerarchico discendente \u00e8 seguito dal comandante in seconda a bordo delle navi da passeggeri di oltre 20.000 GT, o dal primo ufficiale di coperta a bordo di tutte le altre navi.\nLa deontologia.\nIl comandante, nel rispetto delle norme di etica professionale e di comportamento che disciplinano l'esercizio della delicata apicale professione, ovvero nel rispetto delle regole che rappresentano l'insieme dei doveri e degli obblighi del \"Capitano a capo della spedizione marittima\" e di quanto previsto relativamente ai legami con la legge, ai rapporti con le autorit\u00e0 ed agli obblighi che lo legano a quanti con lui a bordo ed ai vari operatori e soggetti del settore, aventi contatti diretti ed indiretti con la nave,\nper l\u2019\"assunzione del comando\", deve soddisfare e dare ottemperanza all'obbligo relativo all'atto deontologico pi\u00f9 importante riguardante la professione di \"comandante di nave\", atto solenne, ufficiale ed ineludibile che \u00e8 costituito dalla pubblica ed ufficiale prestazione di \"Giuramento di fedelt\u00e0 alla Repubblica Italiana ed al suo Capo\".\nIl \"Master\".\nIl termine \"master\", nella lingua inglese, indica il grado apicale a bordo di una nave mercantile. \"Master\" significa \"principale\", \"leader\", chi ha la responsabilit\u00e0 ed il comando effettivo, organizzativo, commerciale operativo e nautico della nave.\n\"Master Mariner Unlimited\" \u00e8 il titolo professionale, ovvero la licenza di chi \u00e8 abilitato, qualificato, certificato a poter assumere il comando di una nave senza nessun limite in termini di stazza ed in termini di utilizzo navigatorio legato alle caratteristiche dei viaggi da effettuare ed il tipo di navigazione da compiere. Il termine \"master\" sembrerebbe essere di diretta derivazione della locuzione latina \"magister navis\", che in epoca romana era utilizzata per indicare il comandante di una nave oneraria.\nPer quanto detto, la locuzione \"master\", nel mondo marittimo anglosassone e nei pi\u00f9 attenti contesti marittimi internazionali, non viene mai utilizzato quale appellativo; le pi\u00f9 nobili ed affermate consuetudini e tradizioni marinare prevedono per la persona in comando di una nave, il grado e l'appellativo universalmente riconosciuto tra gli uomini di mare, di \"captain\". La locuzione \"master\" \u00e8 utilizzata esclusivamente nella documentazione per indicare la posizione, ovvero il rango, cio\u00e8 il grado di chi \u00e8 al comando a bordo di una nave.\nIn ambito militare, nei paesi anglofoni, in luogo di \"Master\", si usa la locuzione \"Commanding Officer\". La professione di \"Comandante di Nave\" in lingua inglese viene indicata con la locuzione \"Shipmaster\" o \" Ship Captain\". Il comandante con la pi\u00f9 alta qualificazione professionale tradizionalmente viene definito \"Unlimited Oceangoing Shipmaster Senior Grade\".\nNel mondo.\nItalia.\nIn Italia, le attivit\u00e0 funzionali del comandante sono regolamentate dal Codice della navigazione. \nA bordo, con nave in corso di navigazione, quale \"Capo della spedizione\", ovvero quale \"Capo della comunit\u00e0 viaggiante\", il comandante assume funzioni di ufficiale di stato civile, di ufficiale di polizia giudiziaria, di tutore a bordo della pubblica sicurezza e di capo e responsabile della polizia di bordo. In qualit\u00e0 di ufficiale di stato civile, quando a bordo e con nave in corso di navigazione, pu\u00f2 redigere alcuni importanti atti di stato civile quali: l'Atto di nascita, l'Atto di morte e l'Atto di scomparizione in mare. Sempre a bordo in corso di navigazione, pu\u00f2 ricevere un testamento ed in presenza di imminente pericolo di perdita della vita pu\u00f2 celebrare il matrimonio. Possono assumere il comando di una nave ed operare nella funzione di comandante coloro i quali siano in possesso dei particolari requisiti, dei titoli richiesti e delle certificazioni previste dall'attuale normativa nazionale ed internazionale disciplinanti l'attivit\u00e0 marittima.\nCertificazioni e qualifiche previste ed imposte dalla normativa IMO - STCW.\nLa qualifica di comandante \u00e8 stata istituita nella Marina Mercantile Italiana con il decreto ministeriale del 5 ottobre 2000 essa ha sostituito il titolo di capitano di lungo corso. Per i pi\u00f9 esperti ed anziani comandanti, non esiste pi\u00f9 il riconoscimento dell\u2019anzianit\u00e0 di servizio, quella che un tempo veniva ufficialmente riconosciuta con il rilascio del titolo di capitano superiore di lungo corso. Con lo stesso decreto i titoli di aspirante capitano di lungo corso, di padrone marittimo di 1\u00aa e 2\u00aa classe al traffico al traffico e di marinaio autorizzato al traffico, venivano sostituiti dal titolo di Comandante di 2\u00aa classe e venivano istituiti i titoli di Comandante di 3\u00aa classe e 4\u00aa classe.\nL'articolo 6 del D.M. 5 ottobre 2000 stabiliva i requisiti per il conseguimento del titolo di comandante e le relative abilitazioni. Il possessore della qualifica di comandante, in base a quanto prevede la normativa internazionale di cui alla IMO STCW, pu\u00f2 assumere il comando di navi senza limiti di tonnellaggio e senza limiti per la navigazione (c.d. lungo corso). Trattasi di un \"Unrestricted oceangoing shipmaster certificate\".\nPer conseguire il certificato di comandante occorrevano i seguenti requisiti:\nL'articolo 7 del D.M. 5 ottobre 2000 stabiliva i requisiti per il conseguimento del titolo di Comandante di 2\u00aa classe e le relative mansioni.\nIl comandante di 2\u00aa classe poteva assumere il comando di navi aventi stazza lorda compresa tra 500 e 3000 tonnellate senza limitazioni riguardo alla destinazione della nave.\nPer conseguire il certificato di comandante di 2\u00aa classe occorrevano i seguenti requisiti:\nIl decreto ministeriale 5 ottobre 2000 istituiva anche i titoli professionali marittimi di Comandante di 3\u00aa e 4\u00aa classe.\nL'articolo 8 del D.M. 5 ottobre 2000 stabiliva i requisiti per il conseguimento del titolo di Comandante di 3\u00aa classe e le relative mansioni.\nIl comandante di 3\u00aa classe poteva assumere il comando di navi aventi stazza lorda inferiore a 500 tonnellate senza limitazioni riguardo alla destinazione della nave. Per conseguire il certificato di Comandante di 3\u00aa classe occorreva essere in possesso dei requisiti previsti all'articolo 7 del D.M. 5 ottobre 2000 per il conseguimento del certificato di Comandante di 2\u00aa classe.\nL'articolo 9 del D.M. 5 ottobre 2000 stabiliva i requisiti per il conseguimento del titolo di Comandante di 4\u00aa classe e le relative mansioni.\nIl comandante di 4\u00aa classe poteva assumere il comando di navi aventi stazza lorda inferiore a 500 tonnellate che effettuavano navigazione costiera.\nPer conseguire il certificato di Comandante di 4\u00aa classe occorrevano i seguenti requisiti:\nCon il decreto ministeriale 30 novembre 2007 il titolo di comandante veniva esteso anche al comandante di 2\u00aa, 3\u00aa e 4\u00aa classe.\nIl titolo di Comandante secondo l'articolo 6 del decreto ministeriale 5 ottobre 2000 veniva convertito in Comandante su navi di stazza lorda pari o superiore a 3000 tonnellate se in possesso dei requisiti in esso contenuti tranne il requisito del possesso del certificato di abilitazione di \"ufficiale di navigazione\".\nIl titolo di Comandante di 2\u00aa classe, secondo l'articolo 7 del decreto ministeriale 5 ottobre 2000 veniva convertito in Comandante su navi di stazza lorda compresa tra 500 e 3000 tonnellate se in possesso dei requisiti in esso contenuti tranne il requisito del possesso del certificato di abilitazione di \"ufficiale di navigazione\".\nIl titolo di Comandante di 3\u00aa classe, secondo l'articolo 8 del decreto ministeriale 5 ottobre 2000 veniva convertito in Comandante su navi che compiono viaggi costieri se in possesso dei requisiti in esso contenuti tranne il requisito del possesso del certificato di abilitazione di \"ufficiale di navigazione\", previsto dall'articolo 7 del D.M. 5 ottobre 2000.\nIl titolo di Comandante di 4\u00aa classe, secondo l'articolo 9 del decreto ministeriale 5 ottobre 2000 veniva convertito in Comandante su navi che compiono viaggi costieri se in possesso dei requisiti in esso contenuti tranne il requisito del possesso del certificato di abilitazione di \"ufficiale di navigazione\", previsto dall'articolo 7 del D.M. 5 ottobre 2000.\nI comandanti appartenenti o appartenuti ai Ruoli del personale di stato maggiore in Regolamento organico delle compagnie di navigazione della Flotta Italiana di Linea del Gruppo Finmare, aventi al loro attivo, ventisei anni di anzianit\u00e0 di servizio nei Ruoli di cui sopra e ventiquattro mesi di effettivo comando su navi di oltre 28.000 TSL, con velocit\u00e0 di oltre 20 miglia all'ora, impiegate in servizi transoceanici di linea, acquisiscono il diritto a potersi fregiare con il titolo onorifico di comandante superiore.\nPer il comandante con titolo onorifico di \"comandante superiore\", i galloni di grado, i guarnimenti del berretto, quali il soggolo ed il fregio sulla visiera, saranno foggiati e confezionati secondo le regole e le tradizioni gi\u00e0 in uso per i comandanti delle navi appartenenti e/o appartenute alla \"Flotta italiana di linea\" del Gruppo Finmare, in possesso dei requisiti previsti per potersi fregiare di tale alto titolo onorifico.\nIl comandante con il titolo onorifico di \"comandante superiore\" porter\u00e0 galloni di grado, diversi da quelli delle immagini di cui alla presente pagina, mantenendo il diritto a potersene fregiare in ogni caso e su qualunque nave egli dovesse imbarcare con il grado di comandante.\nCertificazioni abilitanti al comando, livelli e competenze di cui alla vigente IMO-STCW.\nComandante su navi di stazza pari o superiore a 3000 GT.\nIl comandante assume il comando di navi aventi una stazza pari o superiore a 3000 GT.\nPer conseguire il certificato di competenza da comandante su navi di stazza pari o superiore a 3000 GT occorrono i seguenti requisiti:\nNel caso in cui il comandante su navi di stazza pari o superiore a 3000 GT non \u00e8 in possesso dell'addestramento per il sistema ECDIS\ne dell'addestramento per i mezzi di salvataggio veloci, il certificato \u00e8 rilasciato con limitazioni all'imbarco su navi dotate di sistema ECDIS, ovvero dotate di mezzi di salvataggio veloci.\nComandante su navi di stazza compresa tra 500 e 3000 GT.\nIl certificato di abilitazione di comandante su navi di stazza compresa tra 500 e 3000 GT consente al titolare di assumere il comando di navi aventi stazza compresa tra 500 e 3000 GT. Per conseguirlo occorrono i seguenti requisiti:\nOvvero\nNel caso in cui il comandante su navi di stazza compresa tra 500 e 3000 GT non \u00e8 in possesso dell'addestramento per il sistema ECDIS\ne dell'addestramento per i mezzi di salvataggio veloci, il certificato \u00e8 rilasciato con limitazioni all'imbarco su navi dotate di sistema ECDIS, ovvero dotate di mezzi di salvataggio veloci.\nComandante su navi che compiono viaggi costieri.\nIl personale marittimo in possesso della certificazione di comandante su navi che compiono viaggi costieri pu\u00f2 assumere il comando di navi di stazza inferiore a 500 GT che compiono navigazione costiera come definita dall'articolo 1, comma 1 punti 37 e 39 del decreto del Presidente della Repubblica numero 435 dell8 novembre 1991.\nPer conseguire il certificato di abilitazione di comandante su navi aventi stazza inferiore a 500 GT che compiono viaggi costieri occorrono i seguenti requisiti:\nComandante per la navigazione litoranea.\nIl titolo professionale marittimo di comandante per la navigazione litoranea \u00e8 stato istituito con decreto ministeriale 6 settembre 2011 nel quale all'articolo 7 venivano specificati i requisiti per il conseguimenti del titolo e le relative abilitazioni.\nIl comandante per la navigazione litoranea su navi di stazza fino a 2000 GT che compiono una navigazione che si svolge tra porti dello Stato entro sei miglia dalla costa assume il comando di navi di stazza fino a 2000 GT che effettuano navigazione litoranea.\nPer conseguire l'abilitazione di comandante per la navigazione litoranea occorrono i seguenti requisiti:\nIl comandante per la navigazione litoranea, addetto a svolgere mansioni connesse ai servizi radio di bordo, deve essere in possesso di apposita abilitazione rilasciata o riconosciuta dal Ministero dello Sviluppo economico Settore delle Comunicazioni, ai sensi delle regole IV/1 paragrafo 3 e IV/2 della Convenzione STCW.\nComandante del diporto.\nIl comandante del diporto \u00e8 abilitato alla conduzione di navi da diporto anche adibite al noleggio da 500 a 3000 GT.\nPer conseguire il certificato di comandante del diporto occorrono i seguenti requisiti: \nPer lo svolgimento della professione a bordo di unit\u00e0 dotate di propulsione velica \u00e8 istituita la \"specializzazione vela\" della sezione coperta, che si consegue con il superamento di un esame teorico-pratico ed \u00e8 annotata sul libretto di navigazione.\nLa prova teorica \u00e8 svolta in base ai programmi stabiliti con decreto del Ministero delle infrastrutture e dei trasporti.\nLa prova pratica di navigazione a vela si svolge innanzi alla commissione d'esame integrata da un istruttore velico designato dalla Federazione Italiana Vela (FIV) o dalla Lega Navale Italiana (LNI).\nStati Uniti e paesi di tradizione britannica.\nNella US Navy, nella Royal Navy e nei paesi di tradizione britannica il grado di \"commander\" \u00e8 omologo al Capitano di fregata della Marina Militare Italiana.\nOltre a quanto chiaramente indicato, il termine \"comandante\" riferito all'attivit\u00e0 di comando e non al grado, semantologicanente lo si traduce con \"captain\" e non con \"commander\"."}
{"id": "3286742", "revid": "121908507", "url": "https://it.wikipedia.org/wiki?curid=3286742", "title": "Juliette Welfling", "text": "\u00c8 collaboratrice abituale del regista Jacques Audiard, per il quale ha curato il montaggio di ogni suo film, fin dall'esordio \"Regarde les hommes tomber\" (1994).\nHa vinto cinque volte il Premio C\u00e9sar per il miglior montaggio (nel 1995 per \"Regarde les hommes tomber\", nel 2006 per \"Tutti i battiti del mio cuore\", nel 2008 per \"Lo scafandro e la farfalla\", nel 2010 per \"Il profeta\" e nel 2013 per \"Un sapore di ruggine e ossa\") ed \u00e8 stata candidata in altre due occasioni.\nIl suo lavoro per il film \"Lo scafandro e la farfalla\" le ha valso anche la candidatura all'Oscar al miglior montaggio."}
{"id": "3286752", "revid": "287204", "url": "https://it.wikipedia.org/wiki?curid=3286752", "title": "Torreya", "text": "Il genere Torreya (ARN. 1838) comprende alberi e arbusti simili nell'insieme al tasso e inseriti, secondo gli autori, nella famiglia delle Taxacee o in quella affine delle Cefalotaxacee.\nDescrizione.\nTutte le specie di \"Torreya\" sono alberi a crescita lenta \u2013 che quindi si presentano come arbusti per molti anni.\nLe foglie, sempreverdi, aghiformi, sono simili a quelle del tasso, lunghe 2\u20138\u00a0cm.\nIl frutto \u00e8 formato da un arillo carnoso che avvolge completamente il seme.\nDistribuzione.\nIl genere \"Torreya\" ha un areale disgiunto, tipico di molte specie che ebbero pi\u00f9 ampia diffusione in ere passate.\nOggi \"Torreya\" \u00e8 presente in Nordamerica \u2013 ma solo in California e in una piccola area al confine tra Florida e Georgia \u2013 e in Asia orientale (Cina e Giappone). I pi\u00f9 antichi fossili attribuiti a questo genere (risalenti al Giurassico) sono stati ritrovati in Europa, dove \"Torreya\" era presente fino al Pleistocene .\nRischio di estinzione.\nDue specie di \"Torreya\" sono considerate in pericolo dalla IUCN: \"Torreya jackii\" e soprattutto \"Torreya taxifolia\" .\nPer quest'ultima, l'associazione \"Torreya Guardians\" ha messo in atto, oltre a forme di protezione ordinarie, un singolare piano di ripopolamento in Carolina del Nord, basato sul seguente ragionamento: al termine dell'ultima glaciazione \"Torreya taxifolia\" avrebbe tentato di migrare verso le pendici meridionali dei Monti Appalachi (habitat ottimale nel clima post-glaciale); pertanto, anche se non fa parte del suo areale attuale, \u00e8 in questa regione che va effettuato il ripopolamento.\nSistematica.\n\"Torreya\" \u00e8 strettamente affine a \"Taxus\", ma differisce per alcuni caratteri, quali la separazione tra arillo e seme (separati in \"Taxus\" ma non in \"Torreya\"), la resina nelle foglie (presente in \"Torreya\" ma non in \"Taxus\") e la disposizione dei microsporangi.\nPer questi motivi, esiste una controversia tra gli studiosi sull'opportunit\u00e0 di collocare \"Torreya\" nella stessa famiglia di \"Taxus\" (le Taxacee), eventualmente distinguendo due trib\u00f9 diverse, oppure spostarla nella famiglia delle Cefalotaxacee (che peraltro differisce da \"Taxus\" per una serie aggiuntiva di altri caratteri).\nSpecie.\nGeneralmente vengono riconosciute sei specie di \"Torreya\" (p.es. Catalogue of Life ):\nAlcuni autori considerano specie autonoma \"Torreya yunnanensis\" (Yunnan, in Cina), che nella classificazione soprariportata \u00e8 considerata solo una sottospecie di \"T.fargesii\".\nTra le specie esclusivamente fossili, nominiamo:\nUsi.\n\"Torreya\" \u00e8 usata come pianta ornamentale, anche se quest'uso non \u00e8 particolarmente diffuso, quanto meno in Occidente.\nIn Cina e in Giappone i semi di \"Torreya grandis\" e \"Torreya nucifera\" (che, a differenza di quelli del tasso, non sono velenosi) sono utilizzati per l'alimentazione umana."}
{"id": "3286755", "revid": "438678", "url": "https://it.wikipedia.org/wiki?curid=3286755", "title": "Bill Hawks", "text": ""}
{"id": "3286760", "revid": "110157", "url": "https://it.wikipedia.org/wiki?curid=3286760", "title": "Jacopo Sarno (EP)", "text": "Jacopo Sarno \u00e8 un EP di Jacopo Sarno, pubblicato nel 2010.\nIn questo CD sono ascoltabili 5 brani, 4 dei quali sono tratti dall'album d'esordio \"1989\", mentre \"Tommy e la sedia vuota\" \u00e8 un inedito.\nL'EP \u00e8 stato pubblicato su iTunes il 15 marzo 2010, nei negozi il 12 marzo 2010.\nPer pubblicizzare l'EP ha intrapreso un tour di 10 giorni in 10 citt\u00e0, dal 12 marzo 2010.\nTracce.\nLe tracce sono le seguenti:"}
{"id": "3286764", "revid": "1305772", "url": "https://it.wikipedia.org/wiki?curid=3286764", "title": "Alberto Albertini", "text": ""}
{"id": "3286767", "revid": "1347902", "url": "https://it.wikipedia.org/wiki?curid=3286767", "title": "ARCADE", "text": "ARCADE, ovverosia \"Absolute Radiometer for Cosmology, Astrophysics, and Diffuse Emission\" \u00e8 un programma della NASA per lo studio e l'intercettazione delle onde radio provenienti dallo spazio. Il programma prevede l'utilizzo di un radiometro situato a bordo di un particolare tipo di satellite pallone, cio\u00e8 un satellite che viene gonfiato con gas dopo che \u00e8 stato posizionato in orbita. Nel luglio 2006 un forte segnale radio spaziale \u00e8 stato intercettato dal radiometro. \nLa navicella \u00e8 stata portata da un pallone sonda ad una quota di circa 36\u00a0km, dove l'atmosfera si perde nel vuoto dello spazio.\nAl progetto della NASA hanno partecipato gli ingegneri del Goddard Space Flight Center di Greenbelt nel Maryland; il Jet Propulsion Laboratory di Pasadena, in California; l'Universit\u00e0 della California a Santa Barbara; l'Universit\u00e0 del Maryland e l'Istituto nazionale di ricerche spaziali del Brasile. Il volo \u00e8 stato condotto sotto l'egida dello \"staff\" addetto al programma \"Balloon Program Office\" della Wallops Flight Facility.\nGli strumenti a bordo della navicella hanno rilevato un rumore radio molto forte che permea tutto il cosmo ed impedisce agli astronomi di osservare le caratteristiche delle prime stelle, quelle formatesi circa 13 miliardi di anni fa, appena dopo il Big Bang..\nIl rumore registrato era stato previsto, ma non con un valore cos\u00ec elevato, circa 6 volte superiore, e gli astronomi non sanno darsi una spiegazione plausibile. Le analisi effettuate escludono che sia originato dalle stelle primordiali o da altre sorgenti conosciute, o dal gas presente nell'alone esterno della nostra Galassia; d'altronde affinch\u00e9 la temperatura delle apparecchiature non contaminasse o falsasse la lettura dei dati registrati, esse sono state immerse in elio liquido che le ha portate ad una temperatura di 2,7 gradi sopra lo zero assoluto, che \u00e8 la stessa temperatura del fondo cosmico. Il tutto perci\u00f2 rimane ancora un mistero e ci viene negata la possibilit\u00e0, per il momento, di rilevare e studiare le radiazioni delle prime stelle perch\u00e9 esse rimangono nascoste dietro questa coltre."}
{"id": "3286773", "revid": "1543377", "url": "https://it.wikipedia.org/wiki?curid=3286773", "title": "Albert Benjamin Prescott", "text": "Vita.\nAlbert Benjamin Prescott si laure\u00f2 in medicina nel 1864 all'Universit\u00e0 del Michigan. Dopo aver servito come chirurgo volontario nell'esercito, nel 1865 torn\u00f2 all'Universit\u00e0 del Michigan come professore associato di chimica e fece lezioni di chimica organica e metallurgia. Nel 1870 fu nominato professore di chimica organica e applicata nonch\u00e9 di farmacia. Nel 1876 divenne preside della scuola di farmacia e nel 1884 direttore dei laboratori chimici, incarico che mantenne per tutta la vita. Ricopr\u00ec numerosi altri incarichi di prestigio, tra i quali: presidente della American Chemical Society nel 1886, presidente della American Association for the Advancement of Science nel 1891, presidente della American Pharmacists Association nel 1900.\nOpere.\nPrescott pubblic\u00f2 pi\u00f9 di 125 contributi scientifici, riguardanti principalmente la chimica analitica, farmaceutica e sanitaria. Tra i risultati pi\u00f9 importanti svilupp\u00f2 metodi analitici per l'analisi di alcaloidi.\nScrisse vari libri di chimica analitica:"}
{"id": "3286777", "revid": "380453", "url": "https://it.wikipedia.org/wiki?curid=3286777", "title": "Coppa di Francia (pallavolo maschile)", "text": "La Coppa di Francia \u00e8 un torneo di pallavolo organizzato con cadenza annuale dalla Federazione pallavolistica della Francia."}
{"id": "3286782", "revid": "108463231", "url": "https://it.wikipedia.org/wiki?curid=3286782", "title": "Dendroaspis viridis", "text": "Il mamba verde occidentale (\"Dendroaspis viridis\") \u00e8 uno dei serpenti pi\u00f9 velenosi al mondo, lo si trova nell'Africa occidentale, in Liberia e in Costa d'Avorio e vive principalmente sugli alberi.\nIl nome \"mamba verde\" indica, insieme a questa specie, anche il congenere \"Dendroaspis angusticeps\" (mamba verde orientale)."}
{"id": "3286784", "revid": "22475", "url": "https://it.wikipedia.org/wiki?curid=3286784", "title": "John Aitken (geofisico)", "text": "\u00c8 stato autore di varie e importanti ricerche di meteorologia e oceanografia; \u00e8 conosciuto specialmente per i suoi studi sui processi di condensazione del vapore acqueo atmosferico e sul pulviscolo atmosferico."}
{"id": "3286785", "revid": "155634", "url": "https://it.wikipedia.org/wiki?curid=3286785", "title": "Australian Open 1987 - Doppio femminile", "text": "Martina Navr\u00e1tilov\u00e1 e Pam Shriver hanno battuto in finale 6\u20131, 6\u20130 Zina Garrison e Lori McNeil."}
{"id": "3286789", "revid": "155634", "url": "https://it.wikipedia.org/wiki?curid=3286789", "title": "Australian Open 1987 - Doppio misto", "text": "Zina Garrison e Sherwood Stewart hanno battuto in finale 3\u20136, 7\u20136 (7\u20135), 6\u20133 Anne Hobbs e Andrew Castle."}
{"id": "3286790", "revid": "1573940", "url": "https://it.wikipedia.org/wiki?curid=3286790", "title": "Dendryphantes", "text": "Dendryphantes \u00e8 un genere di ragni appartenente alla famiglia Salticidae.\nDistribuzione.\nLe 58 specie note di questo genere sono diffuse in:\nIl Per\u00f9 \u00e8 la singola nazione che ne vanta il maggior numero di specie endemiche, ben 6. La D. lanipes \u00e8 endemica dell'Italia, che vanta anche la presenza documentata della D. hastatus e della D. rudis, per un totale di tre specie presenti\nLe specie che hanno un areale pi\u00f9 vasto sono la D. hastatus e la D. rudis diffuse nella regione paleartica e la D. hewitti, rinvenuta in varie nazioni dell'Africa orientale..\nTassonomia.\nQuesto genere non \u00e8 un sinonimo anteriore di Eris , di Phidippus , di Parnaenus e di Metaphidippus a seguito di studi degli aracnologi Pr\u00f3szynski del 1971; Kaston del 1973 e Brignoli del 1983\nA maggio 2010, si compone di 58 specie:"}
{"id": "3286791", "revid": "767487", "url": "https://it.wikipedia.org/wiki?curid=3286791", "title": "Unterrothorn", "text": "L'Unterrothorn \u00e8 una montagna di 3103\u00a0m s.l.m. delle Alpi Pennine nel comune di Zermatt, nel Canton Vallese. \u00c8 particolarmente noto perch\u00e9 \u00e8 una delle stazioni pi\u00f9 importanti degli impianti sciistici di Zermatt e del Matterhorn Ski Paradise.\nDescrizione.\nSi trova sotto il pi\u00f9 alto Oberrothorn (3.414\u00a0m) Sulla vetta vi \u00e8 un ristorante.\nAccesso.\nLo si pu\u00f2 raggiungere comodamente da Zermatt grazie agli impianti di risalita. Si prende la funicolare del Sunnegga Paradise (2288\u00a0m), si prende l'ovovia fino a Blauherd (2571\u00a0m) e si raggiunge il Rothorn grazie all'omonima funivia."}
{"id": "3286792", "revid": "1442080", "url": "https://it.wikipedia.org/wiki?curid=3286792", "title": "New South Wales Open 1987 - Singolare maschile", "text": "Il singolare maschile del torneo di tennis New South Wales Open 1987, facente parte della categoria Grand Prix, ha avuto come vincitore Miloslav Me\u010d\u00ed\u0159 che ha battuto in finale Peter Doohan 6-2, 6-4."}
{"id": "3286800", "revid": "1305772", "url": "https://it.wikipedia.org/wiki?curid=3286800", "title": "Guaruj\u00e1 Open 1987 - Singolare", "text": "Il singolare del torneo di tennis Guaruj\u00e1 Open 1987, facente parte della categoria Grand Prix, ha avuto come vincitore Luiz Mattar che ha battuto in finale C\u00e1ssio Motta 6-3, 5-7, 6-2."}
{"id": "3286805", "revid": "1543377", "url": "https://it.wikipedia.org/wiki?curid=3286805", "title": "Elly Konie Koot", "text": "La Koot fu incoronata Miss Europa il 4 giugno 1964 presso Beirut in Libano, dove la rappresentante dei Paesi Bassi ebbe la meglio sulle diciassette concorrenti del concorso.\nIn precedenza Elly Konie Koot aveva vinto il concorso di Miss Paesi Bassi 1964."}
{"id": "3286813", "revid": "729019", "url": "https://it.wikipedia.org/wiki?curid=3286813", "title": "Potere contrattuale", "text": "In ambito economico, il potere contrattuale \u00e8 la caratteristica di una delle parti che si vedono contrapposte nella formulazione di un contratto ed \u00e8 la credibilit\u00e0 con cui tale parte minaccia l'altra di ritirarsi dalla trattativa del contratto.\nIl potere contrattuale pu\u00f2 far conseguire alla parte pi\u00f9 forte numerosi vantaggi che possono essere valutati economicamente.\nPer esempio possiamo considerare il potere contrattuale di un operaio nella conclusione di un contratto di lavoro con un datore di lavoro. Esso pu\u00f2 dipendere dal livello di sindacalizzazione nel paese, dalla esperienza dell'operaio in quell'ambito, dal numero di lavoratori con la sua stessa preparazione, ecc. e ognuno di questi fattori concorre all'aumento o alla diminuzione del potere contrattuale dell'operaio che gli far\u00e0 ottenere uno stipendio pi\u00f9 o meno alto oppure altri vantaggi non monetari."}
{"id": "3286814", "revid": "438678", "url": "https://it.wikipedia.org/wiki?curid=3286814", "title": "Janice Quatlane", "text": ""}
{"id": "3286815", "revid": "767487", "url": "https://it.wikipedia.org/wiki?curid=3286815", "title": "In\u00e9s Sainz", "text": "Biografia.\nIn\u00e9s Sainz fu incoronata Miss Spagna l'8 febbraio 1997 ad Alicante. In seguito al titolo partecip\u00f2 anche a Miss Universo 1997 e lavor\u00f2 per un breve periodo nel mondo della moda e della televisione, preferendo per\u00f2 alla fine dedicarsi alla carriera delle pubbliche relazioni. Proveniente dagli studi di marketing e comunicazione, la Sainz infatti scelse di lavorare presso l'ufficio stampa di Elizabeth Arden."}
{"id": "3286818", "revid": "22475", "url": "https://it.wikipedia.org/wiki?curid=3286818", "title": "Cesare Battisti (cacciatorpediniere)", "text": "Il Cesare Battisti \u00e8 stato un cacciatorpediniere della Regia Marina.\nStoria.\nNel 1930 fu protagonista di una collisione con il gemello \"Manin\".\nNel 1935, in previsione del suo trasferimento in Mar Rosso, fu sottoposto ad ulteriori lavori per climatizzarne i locali: in seguito a tali lavori la velocit\u00e0 scese da 35 a 31,7 nodi, e l'autonomia (alla velocit\u00e0 di 14 nodi) da 2600 a 2000 miglia.\nNel 1939 fu inviato in Mar Rosso.\nAll'ingresso dell'Italia nel secondo conflitto mondiale faceva parte della III Squadriglia Cacciatorpediniere di stanza a Massaua, insieme ai gemelli \"Sauro\", \"Nullo\" e \"Manin\".\nIl 27 giugno 1940 fu inviato a soccorrere il sommergibile \"Perla\", che si era incagliato in seguito ad esalazioni di cloruro di metile che avevano intossicato gran parte dell'equipaggio e che era stato danneggiato da un cacciatorpediniere britannico.\nIl 26 luglio usc\u00ec da Massaua unitamente al gemello \"Nullo\" ed al sommergibile \"Guglielmotti\" per cercare un piroscafo britannico, senza per\u00f2 riuscire ad individuare tale nave.\nFu adibito a compiti di intercettazione dei convoglio inglesi in transito nel Mar Rosso ed effettu\u00f2 una decina missioni di questo tipo, senza conseguire successi.\nNella notte tra il 30 ed il 31 agosto fu in mare insieme al \"Manin\", ma non trov\u00f2 niente.\nIl 19 dicembre lasci\u00f2 Massaua insieme a \"Manin\", \"Leone\" e \"Pantera\" per attaccare il convoglio \u00abBN 5\u00bb (23 mercantili scortati dall'incrociatore leggero HMNZS \"Leander\" e dagli sloop \"Auckland\", \"Yarra\" e \"Parramatta\"), ma rientr\u00f2 in porto il 21, senza averlo individuato.\nIl 21 ottobre 1940, nel corso di un'altra missione di intercettazione del traffico nemico, attacc\u00f2, alle 2.19 di notte, insieme ai gemelli \"Nullo\", \"Sauro\" e \"Manin\" ed ai pi\u00f9 grossi cacciatorpediniere \"Leone\" e \"Pantera\", il convoglio britannico \u00abBN 7\u00bb, composto da 32 mercantili con la scorta dell'incrociatore leggero HMNZS \"Leander\", del cacciatorpediniere HMS \"Kimberley\" e degli sloops \"Yarra\" (australiano), \"Auckland\" (britannico) e \"Indus\" (indiano). Il combattimento divenne sfavorevole alle navi italiane, che dovettero rinunciare all'attacco e ripiegare coprendosi la ritirata con una cortina fumogena, mentre il \"Nullo\", rimasto isolato e rallentato da un'avaria al timone, fu affondato dopo un violento scontro con il \"Kimberley\".\nSi fece poi evidente l'ormai imminente caduta dell'Africa Orientale Italiana. In vista della resa di Massaua, fu organizzato un piano di evacuazione delle unit\u00e0 dotate di grande autonomia (mandate in Francia od in Giappone) e di distruzione delle restanti navi. I 6 cacciatorpediniere che formavano le squadriglie III (\"Battisti\", \"Sauro\", \"Manin\") e V (\"Tigre\", \"Leone\", \"Pantera\") non avevano autonomia sufficiente a raggiungere un porto amico, quindi si decise il loro impiego in una missione suicida: un attacco con obiettivi Suez (\"Tigre\", \"Leone\", \"Pantera\") e Porto Said (\"Sauro\", \"Manin\", \"Battisti\"). Se non fossero state in grado di proseguire, le unit\u00e0 non sarebbero rientrate a Massaua (dove peraltro non avrebbero avuto altra sorte che la cattura o l'autoaffondamento, in quanto la piazzaforte cadde l'8 aprile 1941), ma si sarebbero invece autoaffondate.\nLa V Squadriglia part\u00ec per la sua missione il 31 marzo, ma questo primo tentativo abort\u00ec quasi subito perch\u00e9 il \"Leone\" and\u00f2 ad incagliarsi e, sviluppatosi un incendio indomabile a prua, dovette essere autoaffondato. La missione fu quindi riorganizzata perch\u00e9 era venuta a mancare una prevista azione diversiva della Luftwaffe contro Suez: tutte le unit\u00e0 avrebbero attaccato Porto Said.\nIl 2 aprile 1941, alle due del pomeriggio, i cinque cacciatorpediniere lasciarono definitivamente Massaua. Il \"Battisti\" dovette tuttavia rinunciare alla missione perch\u00e9 colto da un'avaria all'apparato motore, che imped\u00ec di proseguire: diresse per le coste arabe e, alle 14 del 3 aprile, giunto in prossimit\u00e0 della localit\u00e0 di Scio Aiba, si autoaffond\u00f2 su fondali di circa 50 metri.\nL'equipaggio sbarc\u00f2 su una spiaggia deserta e dovette marciare in un'area desertica per una settimana prima di imbattersi in un insediamento umano: a salvare i superstiti dalla morte per sete \u2013 erano infatti privi di acqua e viveri \u2013 fu un violento acquazzone."}
{"id": "3286820", "revid": "7", "url": "https://it.wikipedia.org/wiki?curid=3286820", "title": "Roberta Rei", "text": ""}
{"id": "3286821", "revid": "1305772", "url": "https://it.wikipedia.org/wiki?curid=3286821", "title": "Grand Prix de Tennis de Lyon 1987 - Singolare", "text": "Il singolare del torneo di tennis Grand Prix de Tennis de Lyon 1987, facente parte della categoria Grand Prix, ha avuto come vincitore Yannick Noah che ha battuto in finale Joakim Nystr\u00f6m 6-4, 7-5."}
{"id": "3286823", "revid": "38120", "url": "https://it.wikipedia.org/wiki?curid=3286823", "title": "Spartacus (balletto)", "text": ""}
{"id": "3286828", "revid": "10473", "url": "https://it.wikipedia.org/wiki?curid=3286828", "title": "Aram Kha\u010daturian", "text": ""}
{"id": "3286829", "revid": "287204", "url": "https://it.wikipedia.org/wiki?curid=3286829", "title": "AMC Javelin", "text": "La Javelin fu una vettura prodotta dalla (AMC) American Motors (Corporation) dal 1968 al 1974 facente parte delle Pony car o delle Muscle car a seconda della motorizzazione. In Australia \u00e8 stata commercializzata come \"Rambler Javelin\".\nVersioni speciali.\nSST Trans-Am.\nPer ottenere l'omologazione a partecipare al campionato Trans-Am, la AMC produsse 100 esemplari della Javelin in versione speciale denominata SST. Le caratteristiche tecniche erano le medesime della versione sportiva, fatta eccezione per la potenza del proprulsore contenuta a 350 cv.\nImpiego sportivo.\nLa Javelin, tra il 1970 e il 1972, venne iscritta alle competizioni del campionato Trans-Am e fu pilotata da corridori come Mark Donohue, George Follmer, Vic Elford e Peter Revson, i quali ottennero numerosi successi. La vettura era equipaggiata con un propulsore Eagle V8 da 450 cv gestito da un cambio manuale a quattro rapporti. Il telaio era monoscocca in acciaio, mentre l'impianto frenante era costituito da freni a disco ventilati. Le sospensioni anteriori avevano una configurazione a doppi bracci trasversali con molle elicoidali e barra stabilizzatrice, mentre nella sezione posteriore erano a ponte rigido con balestre semi-ellittiche."}
{"id": "3286830", "revid": "767487", "url": "https://it.wikipedia.org/wiki?curid=3286830", "title": "Lieuwe van Aitzema", "text": "Nato in Frisia, fu residente delle citt\u00e0 anseatiche; scrisse la storia dei Paesi Bassi che va dal 1621 al 1668."}
{"id": "3286837", "revid": "767487", "url": "https://it.wikipedia.org/wiki?curid=3286837", "title": "Hocine", "text": "Biografia.\nSi dedica alla fotografia a partire dal 1971, successivamente si dedica anche al suo insegnamento. Ha lavorato per diverse agenzie. Il suo primo articolo \u00e8 stato pubblicato su \"Afrique N\u00b0 1\" nel 1979. In seguito ha lavorato come corrispondente per l'agenzia di stampa algerina \"Agence Presse Sipa\" dal 1987 al 1990, per \"Reuters\" dal 1990 al 1992 e per \"Agence France-Presse\" dal 1993.\nNel 1974, ha vinto il premio per la migliore fotografia della citt\u00e0 di Algeri e il primo premio del Festival Internazionale di Angers nel 1997. Lo stesso anno, ha ricevuto il World Press Photo (per la categoria ritratto) con la foto \"Madonna\" di Bentalha. Questa foto, che ha scattato in qualit\u00e0 di fotografo per AFP all'indomani della strage di Bentalha, strage in cui l'esercito \u00e8 rimasto stranamente immobile, sar\u00e0 ripresa da 750 giornali in tutto il mondo. Tuttavia lo porter\u00e0 ad avere gravi difficolt\u00e0 con il governo algerino, che lo accusa di \"dare un'immagine negativa del paese\", la disputa termina con il ritiro della sua tessera giornalistica nel 2004.\nHocine ha effettuato servizi in vari paesi dell'Africa come Ruanda, Zaire, Somalia e Gaza ed ha tenuto diverse mostre dei propri lavori in Algeria e Turchia."}
{"id": "3286841", "revid": "486946", "url": "https://it.wikipedia.org/wiki?curid=3286841", "title": "CSM Re\u015fi\u0163a", "text": ""}
{"id": "3286842", "revid": "83549", "url": "https://it.wikipedia.org/wiki?curid=3286842", "title": "Ciliegia della Cina", "text": ""}
{"id": "3286843", "revid": "1442080", "url": "https://it.wikipedia.org/wiki?curid=3286843", "title": "ABN AMRO World Tennis Tournament 1987 - Singolare", "text": "Il singolare del torneo di tennis ABN AMRO World Tennis Tournament 1987, facente parte della categoria Grand Prix, ha avuto come vincitore Stefan Edberg che ha battuto in finale John McEnroe 3-6, 6-3, 6-1."}
{"id": "3286845", "revid": "287204", "url": "https://it.wikipedia.org/wiki?curid=3286845", "title": "Vincenzo Tanturri", "text": "Biografia.\nStudi\u00f2 nel Collegio medico di Napoli e si laure\u00f2 in medicina e chirurgia nel 1857. Partecip\u00f2 al dibattito culturale che si svilupp\u00f2 a Napoli negli ultimi anni del Regno borbonico; De Cesare lo ricorda tra i giovani collaboratori della rivista \"Il Morgagni\". Si dedic\u00f2 subito agli studi di dermatologia e sifilografia, che erano in quegli anni in fase di rapido sviluppo ed evoluzione, ed estese e perfezion\u00f2 le sue conoscenze specialistiche frequentando i centri della ricerca europea nel settore; frequent\u00f2 in particolare i laboratori di Bazin a Parigi, di Virchow (di cui cur\u00f2 l'edizione italiana di un trattato sulla lue) a Berlino e soprattutto centro di Ferdinand von Hebra, il fondatore della moderna dermatologia austriaca, a Vienna. Tanturri matur\u00f2 in tal modo un patrimonio di conoscenze e di esperienze che pot\u00e9 applicare al lavoro una volta tornato in patria. A Napoli divenne dapprima primario del sifilicomio e nel 1868 ottenne la prima cattedra universitaria di dermatologia e sifilografia, la seconda ad essere stata istituita in Italia dopo quella di Bologna affidata al Gamberini. Fu anche direttore della clinica sifilitica e dermopatica dell'Universit\u00e0.\nLa pratica clinica al letto dei malati di sifilide fu causa dell'infezione accidentale del Tanturri con il \"Treponema pallidum\", l'agente eziologico della sifilide. Le sue condizioni di salute peggiorarono progressivamente e irreversibilmente. Costretto ad abbandonare la professione medica e l'insegnamento nel 1880, fu sostituito dal De Amicis, suo allievo. Ritiratosi a Scanno, suo paese natale, Vincenzo Tanturri mor\u00ec non ancora cinquantenne nel 1885.\nIl comune di Scanno gli ha intitolato una strada e la biblioteca comunale."}
{"id": "3286847", "revid": "121228280", "url": "https://it.wikipedia.org/wiki?curid=3286847", "title": "Rob Minkoff", "text": "Biografia.\nMinkoff \u00e8 nato a Palo Alto, in California. Nei primi anni ottanta ha studiato al California Institute of the Arts e ottenuto il diploma ha lavorato per conto della Walt Disney Pictures, dirigendo i cortometraggi \"Una grossa indigestione\" (1989) e \"Roger Rabbit sulle montagne russe\" (1990) ispirati al film \"Chi ha incastrato Roger Rabbit\", inoltre ha scritto una canzone per la colonna sonora di \"Oliver &amp; Company\". Il punto pi\u00f9 alto della sua carriera \u00e8 stata la regia del film campione d'incassi \"Il re leone\" nel 1994.\nDopo le esperienze nel mondo dell'animazione \u00e8 passato alla direzione di film live action, spesso con l'ausilio della computer grafica, dirigendo \"Stuart Little - Un topolino in gamba\" e il relativo sequel.\nNel 2013 entra alla \"Dreamworks Animation\" dirigendo il film \"Mr. Peabody e Sherman\", che esce nelle sale cinematografiche nel 2014.\nDal 2007 \u00e8 sposato con Crystal Kung."}
{"id": "3286849", "revid": "110157", "url": "https://it.wikipedia.org/wiki?curid=3286849", "title": "One\u0219ti (Str\u0103\u0219eni)", "text": "One\u0219ti \u00e8 un comune della Moldavia situato nel distretto di Str\u0103\u0219eni di 924 abitanti al censimento del 2004."}
{"id": "3286850", "revid": "1442080", "url": "https://it.wikipedia.org/wiki?curid=3286850", "title": "Verizon Tennis Challenge 1987 - Singolare", "text": "Il singolare del torneo di tennis Verizon Tennis Challenge 1987, facente parte della categoria Grand Prix, ha avuto come vincitore Christo van Rensburg che ha battuto in finale Jimmy Connors 6-3, 3-6, 6-1."}
{"id": "3286852", "revid": "767487", "url": "https://it.wikipedia.org/wiki?curid=3286852", "title": "Rom\u0103ne\u0219ti", "text": "Rom\u0103ne\u0219ti \u00e8 un comune della Moldavia situato nel distretto di Str\u0103\u0219eni di 1.408 abitanti al censimento del 2004."}
{"id": "3286853", "revid": "110157", "url": "https://it.wikipedia.org/wiki?curid=3286853", "title": "Recea (Str\u0103\u0219eni)", "text": "Recea \u00e8 un comune della Moldavia situato nel distretto di Str\u0103\u0219eni di 2.633 abitanti al censimento del 2004."}
{"id": "3286859", "revid": "767487", "url": "https://it.wikipedia.org/wiki?curid=3286859", "title": "Ro\u0219cani (Str\u0103\u0219eni)", "text": "Ro\u0219cani \u00e8 un comune della Moldavia situato nel distretto di Str\u0103\u0219eni di 1.650 abitanti al censimento del 2004."}
{"id": "3286860", "revid": "1305772", "url": "https://it.wikipedia.org/wiki?curid=3286860", "title": "Luce della Pace da Betlemme", "text": "La Luce della Pace da Betlemme (in tedesco \"Friedenslicht aus Betlehem\") \u00e8 un'iniziativa internazionale cominciata nel 1986 in Austria, che consiste nell'accensione di una lampada nella grotta della Basilica della Nativit\u00e0 di Betlemme e nella distribuzione della luce nella maggior parte dei paesi europei.\nNacque come parte dell'iniziativa di beneficenza della radiotelevisione nazionale austriaca \u00d6sterreichischer Rundfunk, chiamata \"Lichts in Dunkel\" (\"Luce nel buio\"), che ha l'obiettivo di aiutare persone bisognose (invalidi, profughi ecc.); dal 1986 l'ORF decise di aggiungere alla beneficenza anche un messaggio di ringraziamento e di pace, distribuendo prima di Natale nel territorio austriaco la luce di una lampada accesa dalla lampada ad olio che si trova nella Basilica della Nativit\u00e0 a Betlemme (luogo dove nacque Ges\u00f9 Cristo). Tale lampada infatti \u00e8 mantenuta accesa grazie alle donazioni di olio da parte da tutte le Nazioni di fede cristiana, e non si \u00e8 mai spenta da molti secoli.\nLa lampada \u00e8 distribuita grazie agli scout del Pfadfinder und Pfadfinderinnen \u00d6sterreichs, in collaborazione con i gruppi scout degli altri paesi dell'Unione europea.\nIn Italia l'iniziativa \u00e8 stata inizialmente portata avanti dalle Associazioni Scout Triestine (Associazione Amici delle Iniziative Scout, Associazione Scout San Giorgio, Giovani Esploratori Italiani del Friuli Venezia Giulia, Scoutprom, Slovenska Zamejska Skavtska Organizacija) e dalle principali associazioni cattoliche nazionali: Associazione Guide e Scouts Cattolici Italiani (AGESCI), Associazione Italiana Guide e Scouts d'Europa Cattolici (FSE) e Movimento Adulti Scout Cattolici Italiani (MASCI).\nNel 2010, per far fronte a una sempre pi\u00f9 onerosa organizzazione della distribuzione in Italia e semplificare alcuni passaggi burocratici, \u00e8 stato fondato il \"Comitato Luce della Pace da Betlemme\". Sono attualmente soci dell'associazione \"Comitato Luce della Pace da Betlemme\":"}
{"id": "3286862", "revid": "1442080", "url": "https://it.wikipedia.org/wiki?curid=3286862", "title": "Lorraine Open 1987 - Singolare", "text": "Il singolare del torneo di tennis Lorraine Open 1987, facente parte della categoria Grand Prix, ha avuto come vincitore Pat Cash che ha battuto in finale Wally Masur 6-2, 6-3."}
{"id": "3286863", "revid": "38120", "url": "https://it.wikipedia.org/wiki?curid=3286863", "title": "Luce della Pace", "text": ""}
{"id": "3286864", "revid": "38120", "url": "https://it.wikipedia.org/wiki?curid=3286864", "title": "Luce della pace da Betlemme", "text": ""}
{"id": "3286865", "revid": "38120", "url": "https://it.wikipedia.org/wiki?curid=3286865", "title": "Luce della pace", "text": ""}
{"id": "3286866", "revid": "38120", "url": "https://it.wikipedia.org/wiki?curid=3286866", "title": "Luce della pace di Betlemme", "text": ""}
{"id": "3286867", "revid": "38120", "url": "https://it.wikipedia.org/wiki?curid=3286867", "title": "Luce della Pace di Betlemme", "text": ""}
{"id": "3286868", "revid": "110157", "url": "https://it.wikipedia.org/wiki?curid=3286868", "title": "Chiesa di Ges\u00f9 e Maria del Buonviaggio", "text": "La chiesa di Ges\u00f9 e Maria del Buonviaggio \u00e8 un luogo di culto ubicato a Messina, sul viale della Libert\u00e0, nel tratto di lungomare un tempo denominato di \"San Francesco di Paola\".\nStoria.\nLa chiesa \u00e8 comunemente detta anche \"del Ringo\" dal nome dell'antica contrada in cui sorge; il toponimo Ringo, infatti, deriva dal francese \"haranguer\", mettersi in riga. Nella contrada anticamente si mettevano in riga i cavalieri medievali per poi andare a giostrare nel vicino quartiere di Giostra. La chiesa, sita a Messina, sul viale della Libert\u00e0 (e interessata nel 2009 dal restauro parziale finanziato dal Ministero dei Beni Culturali) fu edificata per volere di un signore messinese di nome Lorenzo Abbate fra la fine del Cinquecento e l'inizio del Seicento (indicativamente tra il 1598 ed il 1604).\nLa chiesa, che \u00e8 stata risparmiata dai catastrofici terremoti, conserva al suo interno pregevoli opere d'arte, come l'antico quadro della \"Vergine di Portosalvo\", eseguito dal noto pittore Giovanni Simone Comand\u00e8.\nFacciata.\nLa facciata, in stile barocco, \u00e8 evidenziata ai lati del portale dalle due statue di Ges\u00f9 e Maria.\nUn tempo le dette statue reggevano delle lampade ad olio, che servivano anche da riferimento alle barche di pescatori, che pullulavano nel mare antistante la chiesa.\nConfraternita di Ges\u00f9 e Maria.\nLa Confraternita di Ges\u00f9 e Maria fu istituita presso la primitiva chiesa di Santa Maria del Buonviaggio prima che venisse rinominata in chiesa di Ges\u00f9 e Maria del Buonviaggio al Ringo. Assieme alle omonime confraternite costituiva la Congregazione di Ges\u00f9 e Maria."}
{"id": "3286869", "revid": "38120", "url": "https://it.wikipedia.org/wiki?curid=3286869", "title": "Luce di Betlemme", "text": ""}
{"id": "3286870", "revid": "125719209", "url": "https://it.wikipedia.org/wiki?curid=3286870", "title": "Alessandro Fabbri", "text": "Biografia.\nFabbri scrive il suo primo romanzo breve intitolato \"Mai fidarsi di un uomo che indossa un trench blu\" a diciotto anni e vince il premio Campiello Giovani. Nel 2000 viene pubblicato il romanzo \"Mosche a Hollywood\" dalla Minimum fax, dal quale nel 2005 viene tratto il film \"Hollywood Flies\" con Brad Renfro e Vinnie Jones. \nNel 2008 la Einaudi pubblica il romanzo horror \"Quell'estate di sangue e di luna\" scritto da Fabbri a quattro mani con Eraldo Baldini, che ottiene un buon successo editoriale rimanendo per diverse settimane fra i libri pi\u00f9 venduti in Italia. Del 2010 \u00e8 il romanzo \"Il re dell'ultima spiaggia\", edito da Bompiani. Il romanzo \"Il ragazzo invisibile\", scritto con Ludovica Rampoldi e Stefano Sardo, pubblicato da Salani, esce nel 2014 un mese prima dell'omonimo film. Nel 2018 esce il secondo capitolo della saga, \"Il ragazzo invisibile - Seconda generazione.\" \nCome sceneggiatore, Fabbri ha scritto episodi di diverse serie televisive e firmato l'adattamento italiano della serie \"In Treatment\". Con Luca Rossi ha ideato la serie tv \"Catturandi.\" Con Rampoldi e Sardo, Alessandro Fabbri \u00e8 creatore della serie tv \"1992-1993-1994.\" Altra serie di sua creazione \u00e8 il legal-thriller \"Il Processo\", per il quale riceve il Premio Flaiano per la sceneggiatura.\nFabbri ha inoltre scritto, con Rampoldi e Sardo, la sceneggiatura del film \"La doppia ora\", diretto da Giuseppe Capotondi, presentato in concorso alla 66\u00aa Mostra internazionale d'arte cinematografica di Venezia, e de \"Il ragazzo invisibile\" e \"Il ragazzo invisibile - Seconda generazione\", diretti da Gabriele Salvatores.\nVincitore del Nastro d'argento 2015, assieme a Stefano Sardo e Ludovica Rampoldi per il miglior soggetto per \"Il ragazzo invisibile\"."}
{"id": "3286877", "revid": "1522738", "url": "https://it.wikipedia.org/wiki?curid=3286877", "title": "Gitara Moroso", "text": ""}
{"id": "3286878", "revid": "1442080", "url": "https://it.wikipedia.org/wiki?curid=3286878", "title": "Brussels Indoor 1987 - Singolare", "text": "Il singolare del torneo di tennis Brussels Indoor 1987, facente parte della categoria Grand Prix, ha avuto come vincitore Mats Wilander che ha battuto in finale John McEnroe 6-3, 6-4."}
{"id": "3286882", "revid": "287204", "url": "https://it.wikipedia.org/wiki?curid=3286882", "title": "Campionato mondiale di hockey su ghiaccio Under-20 2011", "text": "Il 35\u00ba Campionato mondiale di hockey su ghiaccio U-20 \u00e8 stato assegnato dall'International Ice Hockey Federation agli Stati Uniti d'America, che lo ha ospitato a Buffalo e a Niagara Falls nel periodo tra il 26 dicembre 2010 e il 5 gennaio 2011. Questa \u00e8 la quinta volta che gli Stati Uniti hanno ospitato il torneo, dopo i mondiali svoltisi nel 1982, 1989, 1996 e 2005. Prima dell'inizio del Campionato mondiale si sono svolte alcune partite di preparazione in alcune citt\u00e0 vicine, come per esempio a Jamestown e a Rochester. Nella finale la ha sconfitto la formazione del per 5-3 e si sono aggiudicati il quarto titolo di categoria, tornando al successo dopo otto anni di digiuno.\nCampionato di gruppo A.\nPartecipanti.\nAl torneo prendono parte 10 squadre:\nGironi preliminari.\nLe dieci squadre partecipanti sono state divise in due gironi da 5 cinque squadre ciascuno: le compagini che si classificano al primo posto nel rispettivo girone si qualificano direttamente alle semifinali. La seconda e la terza classifica di ciascun raggruppamento disputano invece i quarti di finale. La quarta e la quinta giocano infine un ulteriore girone al termine del quale le ultime due classificate vengono retrocesse in Prima Divisione.\nGirone per non retrocedere.\nLe ultime due classificate di ogni raggruppamento si sfidano in un girone all'italiana di sola andata. Le prime due classificate guadagnano la permanenza nel Gruppo A, mentre le ultime vengono retrocesse in Prima Divisione. Le sfide tra squadre provenienti dallo stesso girone si disputano, ma tutte le squadre ereditano i punti e la differenza reti delle partite precedentemente giocate. Pertanto la Repubblica Ceca parte da 3 punti in virt\u00f9 delle vittoria sulla Norvegia, mentre Slovacchia e Germania partono rispettivamente da 2 e da 1 punto.\nClassifica finale.\nRiconoscimenti.\nRiconoscimenti individuali\nAll-Star Team\nPrima Divisione.\nIl Campionato di Prima Divisione si \u00e8 svolto in due gironi all'italiana. Il Gruppo A ha giocato a Babrujsk, in Bielorussia, fra il 13 e il 19 dicembre 2010. Il Gruppo B ha giocato a Bled, in Slovenia, fra il 12 e il 18 dicembre 2010:\nSeconda Divisione.\nIl Campionato di Seconda Divisione si \u00e8 svolto in due gironi all'italiana. Il Gruppo A ha giocato a Tallinn, in Estonia, fra il 13 e il 19 dicembre 2010. Il Gruppo B ha giocato a Miercurea Ciuc, in Romania, fra il 12 e il 19 dicembre 2010:\nTerza Divisione.\nIl Campionato di Terza Divisione si \u00e8 svolto in un unico girone all'italiana a Citt\u00e0 del Messico, in Messico, fra il 9 e il 18 gennaio 2011."}
{"id": "3286887", "revid": "1573940", "url": "https://it.wikipedia.org/wiki?curid=3286887", "title": "Empanda", "text": "Empanda \u00e8 un genere di ragni appartenente alla famiglia Salticidae.\nEtimologia.\nIl nome del genere deriva dalla divinit\u00e0 latina \"Empanda\", altro nome di Giunone.\nDistribuzione.\nL'unica specie nota di questo genere \u00e8 endemica del Guatemala..\nTassonomia.\nInizialmente inserito dai coniugi Peckham nel genere Bavia, venne da loro stessi spostato al vecchio genere \"Epinga\" nel 1894, per poi trovare la sistemazione attuale a seguito di uno studio dell'aracnologo Simon nel 1903.\nA maggio 2010, si compone di una sola specie:"}
{"id": "3286888", "revid": "307923", "url": "https://it.wikipedia.org/wiki?curid=3286888", "title": "Chiesa di Santa Maria della Valle", "text": ""}
{"id": "3286892", "revid": "287204", "url": "https://it.wikipedia.org/wiki?curid=3286892", "title": "Eugenio Griffini", "text": "Biografia.\nDi agiata famiglia milanese (il padre, Rocco, morto prematuramente il 25 febbraio 1896, era ispettore-capo del Comune di Milano e la madre, Maria Giacomina Reina, era cugina dell'architetto e senatore Luca Beltrami), Eugenio Griffini si mostr\u00f2 portato gi\u00e0 in giovane et\u00e0 per le lingue orientali e in particolare per l'arabo.\nGli studi.\nLa passione per le lingue orientali nacque in lui quando ancora frequentava il Regio Liceo - Ginnasio Alessandro Manzoni, dove ebbe come insegnante Lodovico Corio, che lo mise in contatto con un suo ex allievo, Giuseppe Caprotti, di Magenta, che col fratello Luigi aveva impiantato una casa commerciale a \u1e62an\u02bf\u0101\u02be nello Yemen, da cui importava non solo caff\u00e8, ma anche tappeti e oggetti orientali, nonch\u00e9 una gran quantit\u00e0 di libri e manoscritti.\nIl suo studio della lingua araba si comp\u00ec soprattutto da autodidatta, ma con risultati cos\u00ec apprezzabili che l'arabista austriaco Eduard Glaser (1855-1908) lo volle conoscere, lo invit\u00f2 per un breve soggiorno in Germania (a Monaco, pasqua 1897) e gli offr\u00ec anche di continuare presso di lui gli studi orientali. Griffini prefer\u00ec invece proseguire i propri studi liceali, approfondendo la conoscenza dell'arabo nell'ambito della Biblioteca Ambrosiana, allora diretta da Antonio Maria Ceriani.\nNella stessa estate del 1898 consegu\u00ec la maturit\u00e0 classica e il diploma di arabo, da poco istituito, presso il Regio Istituto Orientale di Napoli (30 giugno 1898, in qualit\u00e0 di esterno). Si iscrisse poi alla Facolt\u00e0 di Legge dell'Universit\u00e0 degli Studi di Genova, dove si laure\u00f2 nel 1902 con una tesi sul diritto islamico.\nAncor prima di completare l'universit\u00e0 effettu\u00f2 il suo primo viaggio in Egitto (marzo 1899); in seguito comp\u00ec diversi altri viaggi: a Londra e Parigi nel 1902, in Tunisia e Algeria nel 1905, di nuovo a Tunisi nel 1907.\nI manoscritti yemeniti.\nNel 1908, in occasione di un trasloco, si trov\u00f2 nella necessit\u00e0 di restituire i numerosi manoscritti yemeniti che Caprotti gli aveva messo a disposizione per i suoi studi, e temendo che quest'ultimo li mettesse poi in vendita disperdendo un patrimonio culturale inestimabile, si diede da fare per trovare il modo di assicurarne la permanenza a Milano. Assistito dal cugino Luca Beltrami e dal nuovo prefetto dell'Ambrosiana, mons. Achille Ratti, riusc\u00ec a reperire 25 benefattori che si fecero carico della cospicua somma di lire dell'epoca, necessarie all'acquisto dei manoscritti e li donarono alla Biblioteca Ambrosiana. Questi volumi, che costituiscono il cosiddetto \"nuovo fondo\" di manoscritti arabi, constano di 1610 codici, in gran parte miscellanei, che contengono oltre 5000 opere, di notevole interesse storico e filologico.\nDopo questa acquisizione, l'Ambrosiana affid\u00f2 allo stesso Griffini il compito di redigere il catalogo, opera che egli intraprese con passione pervenendo a catalogare, in diverse pubblicazioni successive, i primi 475 codici (le intere serie A, B, C del catalogo) pi\u00f9 una sessantina di altri della serie H. Per avere un'idea di quanto vasta e impegnativa fosse l'impresa, baster\u00e0 ricordare che il Catalogo dei manoscritti fu completato assai pi\u00f9 tardi, con il contributo di Oscar L\u00f6fgren e di Renato Traini, il quale lo complet\u00f2, dopo la morte di L\u00f6fgren, solo nel 2011.\nLa guerra italo-turca.\nNel 1911 scoppi\u00f2 la guerra italo-turca, e Griffini, che gi\u00e0 aveva rivolto i propri interessi allo studio dell'arabo della Libia, giungendo a scrivere un manuale di arabo tripolino con esteso dizionario (che vide la luce presso l'editore Hoepli nel 1913), si pose a disposizione del Comando Supremo e part\u00ec per Tripoli dove giunse ai primi di gennaio del 1912. Qui egli prest\u00f2 la sua opera per contattare direttamente le personalit\u00e0 pi\u00f9 influenti del paese e conoscere al meglio la situazione della popolazione. A lui si devono il salvataggio e il riordinamento dell'Archivio Turco, che in un primo tempo minacciava di essere distrutto, nonch\u00e9 approfonditi studi di toponomastica per l'approntamento di carte geografiche aggiornate del territorio. La sua permanenza in Tripolitania ebbe luogo in due riprese, per molti mesi, nel 1912 e nel 1913.\nLe sue proposte per l'ortografia da usare nella toponomastica della Tripolitania trovarono per\u00f2 contrariet\u00e0 inattese.\nVerso la fine del 1914 infatti, a Griffini il ministero delle Colonie espresse il proprio non gradimento per i criteri di trascrizione da lui adottati, ispirato con ogni probabilit\u00e0 dalle critiche espresse da Carlo Alfonso Nallino. Tutto ci\u00f2, ma anche alcuni motivi familiari, lo indusse a rinunciare all'incarico ricevuto dall'Istituto Geografico Militare, e cos\u00ec scrisse allo stesso Nallino il 31 ottobre 1914:\nSebbene il Regio Istituto Geografico Militare continuasse ad avvalersi della sua consulenza, nel 1914 egli decise quindi di tornare a Milano per riprendere l'opera di catalogazione dei manoscritti, auspice Mons. Ratti, divenuto nel frattempo bibliotecario della Vaticana. Accanto al catalogo, Griffini fu molto impegnato nell'edizione e pubblicazione del voluminoso \"corpus\" di giurisprudenza di Zayd ibn Ali, il testo di riferimento della branca sciita degli zaiditi, fino ad allora ben poco conosciuti e studiati (gran parte dei manoscritti yemeniti contengono opere di ambito zaidita).\nDopo il rientro dalla Libia, Griffini consegu\u00ec la libera docenza e nel 1916 cominci\u00f2 a tenere corsi di Letteratura araba all'Accademia scientifico-letteraria di Milano (che di l\u00ec a poco sarebbe confluita nell'Universit\u00e0 degli Studi di Milano).\nAl Cairo.\nIn seguito ottenne il posto di ordinario di Arabo all'Universit\u00e0 degli Studi di Firenze, dove per\u00f2 non pot\u00e9 tenere i corsi, essendo stato nel frattempo chiamato al Cairo.\nIl principe Fu\u02be\u0101d, il futuro re dell'Egitto, aveva conosciuto Griffini durante i suoi frequenti viaggi in Italia, e aveva stretto con lui eccellenti rapporti personali. Quando il principe, impegnato nello sviluppo dell'Universit\u00e0 Egiziana, gli aveva offerto, nel 1910, una cattedra per l'insegnamento di Etnografia dei paesi musulmani e di Geografia economica, Griffini aveva accettato di buon grado, ma gli eventi successivi, e in particolare la parentesi libica del 1912-1914, gli avevano impedito di attuare questo progetto.\nCon queste premesse, Griffini non pot\u00e9 rifiutare l'offerta che nel 1920 gli fu fatta da Fu\u02be\u0101d (ormai regnante col titolo di sultano), di venire al Cairo come Bibliotecario di Corte. Quando, nel 1922, Fu\u02be\u0101d divenne re d'Egitto, Griffini fu insignito della carica di Segretario del Re.\nPur lavorando al Cairo, Griffini tornava in Italia almeno una volta all'anno, perlopi\u00f9 durante le vacanze estive, anche per restare vicino a sua madre. L'ultimo soggiorno in Italia fu nell'estate del 1924. Rientrato in Egitto, si prodig\u00f2 nell'organizzazione del Congresso geografico internazionale, che si tenne al Cairo nella primavera del 1925. Un'indisposizione trascurata, proprio per accompagnare i congressisti italiani in visita alle Piramidi, degener\u00f2 in polmonite e il 3 maggio 1925 mor\u00ec al Cairo, all'Ospedale italiano Umberto I.\nIl Re Fu\u02be\u0101d I decret\u00f2 per lui solenni onoranze di Stato, e la salma venne riportata in patria a spese del Re d'Italia. Ora essa riposa nel cimitero di Cireggio, sopra il Lago d'Orta, paese d'origine della famiglia materna. Come ultime disposizioni volle che tutti i suoi libri e manoscritti (1221 opere a stampa e 56 manoscritti) venissero donati all'Ambrosiana. Un piccolo fondo di suoi libri e scritti vari \u00e8 conservato anche presso la Biblioteca \"Sormani\" di Milano (Miola 1994-1995)."}
{"id": "3286896", "revid": "102019", "url": "https://it.wikipedia.org/wiki?curid=3286896", "title": "Moti di Jamm' m\u00f2", "text": ""}
{"id": "3286897", "revid": "1442080", "url": "https://it.wikipedia.org/wiki?curid=3286897", "title": "Milan Indoor 1987 - Singolare", "text": "Il singolare del torneo di tennis Milan Indoor 1987, facente parte della categoria Grand Prix, ha avuto come vincitore Boris Becker che ha battuto in finale Miloslav Me\u010d\u00ed\u0159 6-4, 6-3."}
{"id": "3286898", "revid": "287204", "url": "https://it.wikipedia.org/wiki?curid=3286898", "title": "Ladybank", "text": "Ladybank \u00e8 una citt\u00e0 del Fife, Scozia, Regno Unito, situata a circa 37\u00a0km a nord di Edimburgo, 8\u00a0km a sudovest di Cupar, vicino al fiume \"Eden\".\nLadybank aveva una popolazione di 1.487 al censimento del 2001 e 1.582 abitanti secondo stime effettuate nel 2006."}
{"id": "3286900", "revid": "647919", "url": "https://it.wikipedia.org/wiki?curid=3286900", "title": "Sveliatevi! Born to be Abramo", "text": ""}
{"id": "3286902", "revid": "239447", "url": "https://it.wikipedia.org/wiki?curid=3286902", "title": "SV Robinhood", "text": ""}
{"id": "3286904", "revid": "51032", "url": "https://it.wikipedia.org/wiki?curid=3286904", "title": "Vetture muscle car", "text": ""}
{"id": "3286906", "revid": "51032", "url": "https://it.wikipedia.org/wiki?curid=3286906", "title": "Vetture Pony car", "text": ""}
{"id": "3286907", "revid": "1305772", "url": "https://it.wikipedia.org/wiki?curid=3286907", "title": "Chicago Grand Prix 1987 - Singolare", "text": "Il singolare del torneo di tennis Chicago Grand Prix 1987, facente parte della categoria Grand Prix, ha avuto come vincitore Tim Mayotte che ha battuto in finale David Pate 6-4, 6-2."}
{"id": "3286909", "revid": "149587", "url": "https://it.wikipedia.org/wiki?curid=3286909", "title": "Badiazza", "text": ""}
{"id": "3286910", "revid": "767487", "url": "https://it.wikipedia.org/wiki?curid=3286910", "title": "Manuale d'amore 3", "text": "Manuale d'amore 3 \u00e8 un film del 2011 diretto da Giovanni Veronesi. \u00c8 l'ideale seguito di \"Manuale d'amore\" (2005) e \"Manuale d'amore 2 - Capitoli successivi\" (2007)\nA differenza dei due film precedenti, ambedue composti da quattro episodi, \"Manuale d'amore 3\" \u00e8 costituito da tre suddivisioni narrative: \"Giovinezza\" con Riccardo Scamarcio, Laura Chiatti e Valeria Solarino, \"Maturit\u00e0\" con Carlo Verdone e Donatella Finocchiaro ed \"Oltre la maturit\u00e0\", con Monica Bellucci, Robert De Niro e Michele Placido.\nI 3 episodi sono legati l'uno all'altro dal filo conduttore di un tassista, Cupido, interpretato da Emanuele Propizio.\nTrama.\nGiovinezza.\nRoberto e Sara sono due fidanzati prossimi al matrimonio, fino a quando lui non incontra la bella Micol, con la quale prova delle emozioni fino ad allora mai avute, per una concezione diversa del turbine amoroso.\nMaturit\u00e0.\nFabio, sposato da 25 anni e da sempre fedele alla moglie Adriana; un abbaglio per una donna, Eliana, che potrebbe essere la prima scappatella dopo anni di matrimonio si rivela per\u00f2 essere un incontro molto pi\u00f9 accattivante, lontano da quello pensato, motivo per cui dovr\u00e0 liberarsene.\nOltre.\nAdrian, un ex professore universitario americano residente a Roma dalla morte della moglie, e Viola, figlia di Augusto, il portiere del palazzo dove abita Adrian. I due hanno un intenso rapporto, che porta l'uomo a rivivere sensazioni da tempo sepolte e altre nuove.\nProduzione.\nReduce dal successo al botteghino di \"Manuale d'amore 2\", Veronesi annunci\u00f2 nel 2007 che prima di realizzarne un seguito si sarebbe preso una pausa dalla serie, dedicandosi ad almeno due film (\"Italians\", \"Genitori &amp; figli - Agitare bene prima dell'uso\"), aggiungendo inoltre che Riccardo Scamarcio non avrebbe preso parte perch\u00e9 ormai \u00abuna figurina\u00bb, in senso umoristico.\nA fine maggio 2010 Veronesi annunci\u00f2 d'essere al lavoro sulla sceneggiatura, dicendosi speranzoso di avere Margherita Buy a suo dire \u00abla pi\u00f9 grande attrice italiana di oggi\u00bb, nel cast.\nSebbene si fosse parlato della divisione del film in quattro episodi, come accaduto per i precedenti film, e anche del suo potenziale aspetto in 3D, qualche tempo dopo fu annunciato che i capitoli sarebbero stati 3, smentendo anche l'uso del tridimensionale.\nIl 1\u00ba settembre, durante una conferenza stampa al festival di Venezia, il produttore del film Aurelio De Laurentiis annunci\u00f2 l'entrata nel cast di Robert De Niro, il quale avrebbe recitato in lingua italiana e contribuito a promuovere il titolo all'estero, e Monica Bellucci.\nRiprese.\nLe riprese sono iniziate a Roma il 24 settembre.\nA met\u00e0 ottobre il cast si \u00e8 spostato a Castiglione della Pescaia per girare interamente \"Giovinezza\" e parte di \"Oltre\", fino al 9 novembre. Con l'incombenza delle riprese, il 2 ottobre presso la sala consiliare di Castiglione, come richiesto dai produttori, fu aperta la selezione delle comparse da inserire nel film, cui parteciparono oltre duecento persone.\nLa prima scena, girata il 18, coinvolgeva Scamarcio, la Chiatti e Solarino. Il 20 la troupe si \u00e8 spostata a Grosseto per girare la scena finale con la Bellucci e de Niro, all'interno di Villa Pizzetti, salvo poi tornare a concentrarsi sulle riprese di Castiglione. Alcune location sono state il porto, il castello e la Casa Rossa. Dopo aver terminato il proprio ciclo di riprese, la Bellucci e de Niro sono rimasti ospiti di Veronesi nella sua residenza a Roccamare, poco distante da Castiglione della Pescaia.\nTematiche.\n\"Manuale d'amore 3\" si incentra principalmente sull'amore e su come la sua concezione possa variare da et\u00e0 a et\u00e0. Per ci\u00f2, il film si compone di tre macrostorie che spaziano dall'amore giovanile, a quello pi\u00f9 maturo, fino a quello romantico, senza et\u00e0, che appunto definisce il titolo del proprio episodio, \"Oltre\".\nPromozione.\nIl primo trailer, accompagnato dal brano \"Altrove\" di Morgan sullo sfondo, \u00e8 stato pubblicato sul sito web de \"Il Corriere della Sera\" il 4 gennaio 2011. L'11 gennaio 2011 \u00e8 apparso su YouTube il teaser trailer in lingua inglese del film, dal titolo \"The Ages of Love\".\nDistribuzione.\nAncora in fase di piena lavorazione, il 19 ottobre 2010, il film \u00e8 stato presentato in conferenza stampa presso l'hotel De Russie di Roma con la partecipazione del cast, regista e produttori. Al tempo, infatti, De Niro aveva terminato di girare le scene cui prestava il volto, per poi tornare negli Stati Uniti.\n\"Manuale d'amore 3\" \u00e8 uscito nel circuito cinematografico italiano dal 25 febbraio 2011, su distribuzione Filmauro. Il giorno dell'uscita del film, a Castiglione della Pescaia, \u00e8 stato allestito un maxischermo per una proiezione speciale agli abitanti del paese.\nDistribuzione internazionale.\nRobert De Niro, ha contribuito a promuovere il titolo all'estero.\nLe date d'uscita internazionali sono: \nTitolo internazionale: \"Ages of Love\"\nAccoglienza.\nIncassi.\nIl film ha incassato in totale 6.619.944 di euro.\nRiconoscimenti.\nIl film ha ricevuto due candidature ai Nastri d'argento: migliore attrice protagonista per Donatella Finocchiaro e migliore canzone originale per \"Follia d'amore\" di Raphael Gualazzi. Il film viene premiato durante la 7\u00aa edizione del Festival de cinema italiano in Brasile."}
{"id": "3286911", "revid": "287204", "url": "https://it.wikipedia.org/wiki?curid=3286911", "title": "Eric Le Chanony", "text": ""}
{"id": "3286913", "revid": "204012", "url": "https://it.wikipedia.org/wiki?curid=3286913", "title": "Emanuel Hostache", "text": ""}
{"id": "3286918", "revid": "530884", "url": "https://it.wikipedia.org/wiki?curid=3286918", "title": "Marcel Rohner", "text": "Biografia.\nAi XVIII Giochi olimpici invernali (edizione disputatasi nel 1998 a Nagano, Giappone) vinse la medaglia d'argento nel Bob a 4 con i connazionali Markus N\u00fcssli, Markus Wasser e Beat Seitz partecipando per la nazionale svizzera, superati da quella tedesca a cui and\u00f2 la medaglia d'oro. \nIl tempo totalizzato fu di 2:40,01, con un distacco breve dalla prima classificata: 2:39,41.\nInoltre ai campionati mondiali vinse alcune medaglie:"}
{"id": "3286920", "revid": "599013", "url": "https://it.wikipedia.org/wiki?curid=3286920", "title": "Valjancin Bjal'kevi\u010d", "text": "\u00c8 scomparso nel 2014 all'et\u00e0 di 41 anni a seguito di una trombosi.\nCarriera.\nClub.\nDurante la sua carriera ha giocato con varie squadre di club, ma principalmente con la Dinamo Kiev, con cui conta 222 presenze e 51 reti.\nNazionale.\nCon la Nazionale bielorussa conta 56 presenze e 10 reti."}
{"id": "3286922", "revid": "599013", "url": "https://it.wikipedia.org/wiki?curid=3286922", "title": "Hypo Group Tennis International 1987 - Singolare", "text": "Il singolare del torneo di tennis Hypo Group Tennis International 1987, facente parte della categoria Grand Prix, ha avuto come vincitore Claudio Pistolesi che ha battuto in finale Francesco Cancellotti 6-7, 7-5, 6-3."}
{"id": "3286942", "revid": "1543377", "url": "https://it.wikipedia.org/wiki?curid=3286942", "title": "Gawker", "text": "Gawker era un blog con sede a New York che definisce se stesso come \"la fonte per ogni notizia e gossip quotidiana di Manhattan\" e concentra la propria attenzione sulle celebrit\u00e0 e sul mondo dei mass media\nFondato nel 2003, Gawker era il principale blog del gruppo Gawker Media di Nick Denton. Gawker ha generato la nascita di altri blog, fra cui Defamer, che si dedica all'area di Los Angeles, e Valleywag che invece \"copre\" la Silicon Valley. In seguito all'incorporazione di questi blog nello stesso Gawker.com, il sito adesso utilizza lo slogan \"Gossip from Manhattan and the Beltway to Hollywood and the Valley\".\nFra gli scoop pi\u00f9 celebri di cui si \u00e8 reso protagonista il blog si possono citare: un filmato di Tom Cruise legato a Scientology, la pubblicazione di alcune e-mail private di Sarah Palin, un filmato hardcore amatoriale di Eric Dane e della moglie Rebecca Gayheart, insieme alla reginetta di bellezza Kari Ann Peniche, la diffusione di un filmato tra il wrestler Hulk Hogan e Heather Clem (ex moglie del wrestler Todd Alan Clem, noto come \"Bubba the Love Sponge\").\nFallimento.\nIl 10 giugno 2016, a seguito del risarcimento milionario nella causa intentata da Hulk Hogan, Gawker Media ha annunciato la bancarotta.\nIl 18 agosto 2016, Gawker Media ha annunciato che il blog di punta, gawker.com, avrebbe cessato i propri servizi la settimana seguente."}
{"id": "3286943", "revid": "124447392", "url": "https://it.wikipedia.org/wiki?curid=3286943", "title": "Episodi di The Kingdom Hospital", "text": "La prima e unica stagione della serie televisiva Kingdom Hospital \u00e8 stata trasmessa in prima visione negli Stati Uniti d'America su ABC dal 3 marzo al 15 luglio 2004.\nIn Italia \u00e8 stata trasmessa in prima visione su Italia 1 dal 27 luglio al 16 agosto 2006.\n\"L'incidente/Incontri nella mente\".\nTrama.\nPeter Rickman viene ricoverato nell'ospedale e, mentre si trova in camera operatoria, inizia a scoprire che il Kingdom Hospital non \u00e8 quello che sembra; il Dr. Stegman chiede al Dr. James, capo dello staff, di aiutarlo a liberasi della sig.ra Druse, una paziente ipocondriaca; un terremoto colpisce l'ospedale."}
{"id": "3286951", "revid": "1543377", "url": "https://it.wikipedia.org/wiki?curid=3286951", "title": "Layton ky\u014dju to samayoeru shiro", "text": " \u00e8 un romanzo giallo di Satoshi Yanagihara pubblicato nel 2008. Il libro, primo di una serie ispirata ai videogiochi del \"Professor Layton\", \u00e8 stato seguito, nel 2009, dalla pubblicazione de \"Il professor Layton e la divinit\u00e0 fantasma\". Usciti solo in Giappone, non \u00e8 stata ancora prevista la loro pubblicazione in altri Paesi.\nRiassunto della trama.\nA Londra, dove gli abitanti hanno assistito alla fluttuazione in cielo di un enorme castello, si sono registrate numerose sparizioni di persone. Il professor Hershel Layton \u00e8 stato chiamato per indagare sul misterioso maniero, denominato \"Castello errante\", e ritrovare gli scomparsi."}
{"id": "3286959", "revid": "1305772", "url": "https://it.wikipedia.org/wiki?curid=3286959", "title": "Tigre (cacciatorpediniere Italia)", "text": "Il Tigre \u00e8 stato un esploratore e poi un cacciatorpediniere della Regia Marina.\nStoria.\nNel 1925 partecip\u00f2 ad una crociera in acque nordeuropee.\nNel 1930 prese parte ad un'altra campagna navale, nelle acque del Mar Egeo.\nNel 1931 fu sottoposto ad un primo periodo di lavori di rimodernamento che previdero l'imbarco di una centrale di tiro, la sostituzione dei 6 tubi lanciasiluri da 450 mm con 4 da 533 e quella dei due pezzi da 76 mm con 2 mitragliere da 40/39.\nNel 1936, in previsione del suo trasferimento in Mar Rosso, sub\u00ec altri lavori di modifica con la climatizzazione degli interni, apparati per impedire il surriscaldamento dei depositi munizioni, l'eliminazione di un complesso binato da 120 e l'installazione di 4 mitragliere Breda Mod. 31 da 13,2 mm.\nNel 1938 (altre fonti indicano per\u00f2 il 1935) fu dislocato in Mar Rosso, e nel medesimo anno sub\u00ec il declassamento a cacciatorpediniere.\nAlla data dell'ingresso dell'Italia nella seconda guerra mondiale apparteneva alla V Squadriglia Cacciatorpediniere con base a Massaua, insieme ai gemelli \"Leone\" e \"Pantera\". Comandante della nave era il capitano di fregata Gaetano Tortora.\nFu impiegato in missioni di intercettazione dei convoglio britannici in navigazione nel Mar Rosso.\nNella notte tra il 28 ed il 29 agosto 1940 fu inviato alla ricerca di navi nemiche insieme al \"Pantera\", ma senza risultati.\nIl 3 dicembre fu inviato \u2013 assieme al \"Leone\", ai pi\u00f9 piccoli cacciatorpediniere \"Sauro\" e \"Manin\" ed al sommergibile \"Ferraris\" \u2013 alla ricerca di un convoglio, che non venne per\u00f2 individuato.\nNella notte tra il 2 ed il 3 febbraio 1941 attacc\u00f2 infruttuosamente, unitamente a \"Leone\" e \"Pantera\", un convoglio britannico. \nSi fece poi evidente l'ormai imminente caduta dell'Africa Orientale Italiana. In vista della resa di Massaua, fu organizzato un piano di evacuazione delle unit\u00e0 dotate di grande autonomia (mandate in Francia od in Giappone) e di distruzione delle restanti navi. I 6 cacciatorpediniere che formavano le squadriglie III (\"Battisti\", \"Sauro\", \"Manin\") e V (\"Tigre\", \"Leone\", \"Pantera\") non avevano autonomia sufficiente a raggiungere un porto amico, quindi si decise il loro impiego in una missione suicida: un attacco con obiettivi Suez (\"Tigre\", \"Leone\", \"Pantera\") e Porto Said (\"Sauro\", \"Manin\", \"Battisti\"). Se non fossero state in grado di proseguire, le unit\u00e0 non sarebbero rientrate a Massaua (dove peraltro non avrebbero avuto altra sorte che la cattura o l'autoaffondamento, in quanto la piazzaforte cadde l'8 aprile 1941), ma si sarebbero invece autoaffondate.\nLa V Squadriglia part\u00ec per la sua missione il 31 marzo, ma questo primo tentativo abort\u00ec quasi subito perch\u00e9 il \"Leone\" and\u00f2 ad incagliarsi e, sviluppatosi un incendio indomabile a prua, dovette essere autoaffondato. La missione fu quindi riorganizzata perch\u00e9 era venuta a mancare una prevista azione diversiva della Luftwaffe contro Suez: tutte le unit\u00e0 avrebbero attaccato Porto Said. \nIl 2 aprile 1941, alle due del pomeriggio, i cinque cacciatorpediniere lasciarono definitivamente Massaua. Il \"Battisti\" dovette autoaffondarsi per un'avaria ai motori, mentre il resto della formazione prosegu\u00ec sebbene avvistato da ricognitori: all'alba del 3 aprile, giunte ad appena una trentina di miglia da Port Said, dopo una navigazione di 270 miglia, le quattro navi furono massicciamente attaccate da circa 70 bombardieri Bristol Blenheim ed aerosiluranti Fairey Swordfish che arrivarono ad ondate. Rotta la formazione, i cacciatorpediniere proseguirono navigando a zig zag ed aprendo il fuoco con le armi contraeree, ma intorno tutte le unit\u00e0 furono colpite e danneggiate. Mentre \"Sauro\" e \"Manin\" proseguivano verso Port Said (vennero poi entrambi affondati), \"Tigre\" e \"Pantera\" ripiegarono e, attaccati anche da un gruppo di cacciatorpediniere inviato contro di loro, diressero verso est, per raggiungere le coste coste arabe, ove autoaffondarsi. \nNella notte tra il 3 ed il 4 aprile \"Tigre\" e \"Pantera\", portatisi al largo di Someina (una quindicina di miglia a meridione di Gedda), sulle coste dello Yemen, furono abbandonati dagli equipaggi che avevano frattanto avviato le manovre di autoaffondamento. Sulle due navi agonizzanti continuarono ad accanirsi gli attacchi degli aerei ed anche il cacciatorpediniere britannico \"Kingston\", giunto frattanto sul posto, che cannoneggi\u00f2 le navi ormai deserte per accelerarne l'affondamento.\nGli equipaggi delle due navi, una volta scesi a terra, furono internati a Gedda (Arabia Saudita).\nIl \"Tigre\" aveva svolto in tutto 10 missioni di guerra, percorrendo complessivamente 2706 miglia."}
{"id": "3286962", "revid": "119195336", "url": "https://it.wikipedia.org/wiki?curid=3286962", "title": "500 kHz", "text": "Nell'ambito del Servizio Radio Mobile Marittimo, per circa 90 anni, sulle onde medie, la frequenza di 500\u00a0kHz \u00e8 stata quella utilizzata in radiotelegrafia, per il soccorso, l'urgenza, la sicurezza, la chiamata e la risposta. Solo nel 1999 tali servizi sono stati sostituiti definitivamente da sistemi digitali satellitari che hanno messo fine a tutte le operazioni che si espletavano in CW.\nTutte le stazioni radio che utilizzavano la radiotelegrafia in onda media avevano l'obbligo di assicurare l'ascolto continuo sulla 500\u00a0kHz, anche se erano impegnate su altre frequenze o con un operatore preposto oppure, in caso di stazioni radio con un solo operatore, con l'ausilio di un ricevitore sintonizzato su tale frequenza munito di altoparlante attivo o con un ricevitore automatico di allarme. Tutte le altre stazioni radio che non facevano corrispondenza pubblica su tale banda dovevano comunque assicurare l'ascolto almeno durante i periodi di silenzio stabiliti\nL'ascolto continuo e costante su tale frequenza era necessario perch\u00e9 doveva essere assicurata la sicurezza della vita umana in mare, infatti il compito principale della 500\u00a0kHz era quello di avere una sentinella sempre presente in caso di necessit\u00e0.\nIl soccorso era perci\u00f2 l'attivit\u00e0 principale per cui nacque tale servizio. Il tutto era regolamentato in maniera molto precisa affinch\u00e9 non vi potessero essere errori o dubbi di qualsiasi genere.\nLa procedura del traffico di soccorso in radiotelegrafia consisteva in:\nIl segnale di soccorso, diventato negli anni molto famoso, era il notissimo SOS trasmesso come se fosse un segnale unico e non come se fossero tre lettere staccate. Il suono caratteristico che ne derivava era riconosciuto immediatamente fra tutti i segnali radio che erano presenti in frequenza. Questo segnale indicava un pericolo immediato per una nave che poteva portare all'affondamento e alla perdita dell'equipaggio.\nIn caso invece di pericolo per la vita umana in genere, causato da qualsiasi natura, si trasmetteva sempre sulla 500\u00a0kHz un messaggio di urgenza preceduto dal segnale caratteristico delle tre XXX trasmesso per tre volte ben distanziato.\nSe invece la natura del pericolo riguardava la sicurezza della navigazione, come per esempio una forte burrasca, o il ritrovamento in mare di un tronco d'albero alla deriva, si trasmetteva un messaggio di sicurezza preceduto dal segnale delle tre TTT trasmesso per tre volte ben distanziato.\nIn zone di forte traffico, di solito, per evitare di contribuire a sovraccaricare con la propria emissione il gi\u00e0 forte traffico esistente, si preferiva avvisare con una chiamata generale le stazioni in ascolto e passare a trasmettere il messaggio di Sicurezza direttamente sulla propria frequenza di lavoro. \nAltro compito della 500\u00a0kHz, oltre ai messaggi sopra citati, era la chiamata e la risposta che tutte le stazioni che adoperavano tale banda erano obbligati a fare per espletare il traffico di routine. Infatti ogni operatore assicurava l'ascolto su tale frequenza e sempre sulla stessa rispondeva. In zone di forte traffico non c'era quasi mai la possibilit\u00e0 di avere la frequenza libera nemmeno per un momento. La propagazione su tale banda era stata scelta per avere la possibilit\u00e0 di comunicare efficacemente dentro un raggio che poteva variare dalle due alle trecento miglia marine di giorno (propagazione terrestre) e di svariate centinaia di miglia di notte (propagazione ionosferica). Quindi in zone come il Nord Europa, il Mediterraneo o in zone dove vi erano tante stazioni radio vicine l'una all'altra, era un vero problema riuscire a farsi sentire. \nAl fine di aumentare la sicurezza della vita umana in mare proprio per queste ragioni, furono stabiliti dei periodi di silenzio in cui tutte le trasmissioni comprese nella la banda tra 485\u00a0kHz e \n515\u00a0kHz dovevano essere interrotte e ci\u00f2 avveniva dal 15' al 18' e dal 45' al 48' di ogni ora.\nOrologio di una stazione radio di bordo con i settori dei periodi di silenzio marcati in rosso\nOgni stazione radio del Servizio Radio Mobile Marittimo che assicurava traffico radiotelegrafico su onda media aveva in dotazione un orologio particolare su cui erano segnati in colore rosso i minuti di silenzio obbligatori. \nOgni trasmissione sulla 500\u00a0kHz, che non fosse il traffico di soccorso, doveva durare il meno possibile, questo sempre per agevolare quanto pi\u00f9 possibile l'ascolto di un'eventuale chiamata di soccorso. Prima di trasmettere era obbligatorio prestare ascolto per qualche momento per rendersi conto che non vi fosse in atto un soccorso.\nLa 500 kHz e il fattore umano.\nNessuna frequenza poteva vantare un ascolto tanto meticoloso e costante come quello sulla 500\u00a0kHz. Gli operatori radio del Servizio Mobile Marittimo abbracciavano di fatto tutto il globo sia con quelli in navigazione, sia con quelli che, nelle loro stazioni costiere, mantenevano un ascolto continuo nell'area di loro competenza.\nLa 500\u00a0kHz per i marconisti di bordo cambiava a seconda della zona dove di volta in volta si dirigevano, infatti nelle aree tropicali, le onde medie si riempivano spesso di un fastidioso QRN causato dalle frequenti scariche elettriche naturali che imperversavano a quelle latitudini, mentre nelle zone temperate a latitudini pi\u00f9 alte, i segnali erano di solito molto puliti, ben distinguibili l'uno dall'altro. \nI marconisti di bordo si dovevano anche adattare alle abitudini delle varie stazioni costiere che incontravano di volta in volta, questo perch\u00e9, bench\u00e9 il regolamento fosse lo stesso per tutti, ogni stazione costiera aveva una propria caratteristica che era data dalla preparazione personale degli operatori, dalla struttura tecnica degli impianti, dal traffico pi\u00f9 o meno intenso che doveva sopportare e dall'area geografica di competenza.\nGli operatori delle stazioni costiere impiegati in modo continuo sulla 500\u00a0kHz, raggiungevano con l'esperienza, una sensibilit\u00e0 particolare nell'ascoltare sempre la stessa zona di competenza, che di fatto non era poi troppo vasta.\nQuesto comportava una conoscenza dei segnali, che le altre stazioni fisse emettevano in continuazione, talmente dettagliata, da riuscire non solo a riconoscere la manipolazione dell'operatore che in quel momento trasmetteva, ma anche lo stato d'animo dello stesso, perch\u00e9 in definitiva i colleghi che prestavano servizio erano sempre gli stessi.\nPer quanto riguardava invece la nave di passaggio nella propria area, questa veniva seguita durante la traversata, anche per la caratteristica particolare che ogni trasmettitore aveva (di solito a valvole) che rappresentava \"la voce\" personale della nave in questione.\nL'operatore sulla 500\u00a0kHz impiegato nelle stazioni costiere quindi aveva non solo una capacit\u00e0 auditiva di controllo delle emissioni radio ma addirittura una visione panoramica virtuale dei segnali come se li vedesse figurati nella propria mente.\nLa 500\u00a0kHz comunque non era solo quanto descritto sopra, infatti gli operatori radio del S.R.M.M. ogni volta che montavano di servizio, entravano nel mondo particolare del loro lavoro e come ogni lavoratore, avevano i loro strumenti, le loro apparecchiature, esattamente come il ferroviere ha il treno, il muratore i mattoni, il medico i farmaci ed i pazienti. L'R.T. qualsiasi cosa facesse, a bordo di una nave con un solo operatore, aveva sempre come compagnia, la frequenza dei 500\u00a0kHz, ben in evidenza.\nNelle zone di forte traffico era sempre immerso in decine e decine di chiamate e risposte, avvisi vari emessi da ogni tipo di stazione. Era il normale lavoro quotidiano, il solito tran-tran commerciale perch\u00e9 non c'era altra possibilit\u00e0 per comunicare da una certa distanza, tutti indistintamente erano sintonizzati sempre su una sola frequenza: la 500\u00a0kHz.\nEppure non \u00e8 solo questo che rendeva tale frequenza particolare, perch\u00e9 lo scopo principe dell'ascolto non era certo per l'uso commerciale, questo \u00e8 avvenuto in seguito. L'importante era assicurare l'ascolto su tale frequenza allo scopo di mantenere una sorveglianza, che in caso di pericolo, qualsiasi cosa succedesse, l'operatore fosse pronto a dare l'allarme, fosse in grado di porre rimedio in qualche modo, una presenza che avrebbe assicurato la salvezza di quanti, andando per mare, avessero avuto la necessit\u00e0 di essere salvati, perch\u00e9 non bisogna dimenticare che il mare non sempre \u00e8 amico, spesso per mille motivi pu\u00f2 essere molto crudele col genere umano.\nL'unico legame con la terra, o con qualche altra nave, era proprio la radio e la 500\u00a0kHz era la frequenza preposta alla trasmissione e alla ricezione dei segnale e dei messaggi di soccorso in radiotelegrafia su onda media.\nQuando si sentivano le 12 linee di 4 secondi ciascuna intervallate da un secondo (segnale di allarme) si interrompeva immediatamente ogni trasmissione. Era il preludio dell'arrivo del segnale di soccorso e del relativo messaggio.\nQualcuno in mare era nei guai e in guai seri. Poi nell'ascoltare il segnale di SOS, il brivido che serpeggiava su e gi\u00f9 per la schiena era inevitabile. Ogni operatore in ascolto non poteva fare a meno di partecipare, anche se da lontano, al dramma che sicuramente si stava vivendo nella zona del soccorso. La mente andava l\u00e0 dove i marinai lottavano in qualche modo per la loro sopravvivenza e fino a che, tutte le operazioni di soccorso non fossero state portate a termine, fino a che tutto non fosse finito, gli operatori in ascolto non rallentavano la guardia e non si rilassavano. Solo al ricevimento del segnale QUM (- voce del codice Q \u2013 le operazioni normali possono riprendere), tutto finiva. \nLa 500\u00a0kHz \u00e8 stata la frequenza principale di ogni marconista una vera compagna, sempre presente, sempre vicina e soprattutto sempre pronta in caso di necessit\u00e0 a dare assistenza. Una sicurezza per il navigante ineguagliabile. Grazie 500\u00a0kHz a nome di tutte le persone che per mezzo tuo si sono salvate in tutti questi anni.\nBande comprese fra 415 kHz e 535 kHz.\nChiamata e risposta.\nLa frequenza di 500\u00a0kHz era la frequenza internazionale di soccorso in radiotelegrafia (comunicazioni di soccorso, di urgenza e di sicurezza)\nAd eccezione di tale uso, la frequenza 500\u00a0kHz poteva essere usata soltanto:\nPer facilitare la ricezione delle chiamate di soccorso, le altre trasmissioni sulla frequenza 500\u00a0kHz dovevano essere ridotte al minimo e prima di trasmettere, una stazione doveva ascoltare su questa frequenza per un periodo di tempo sufficiente, per essere certa che nessun traffico di soccorso fosse in atto.\nTali disposizioni non si applicavano alle stazioni in pericolo.\nLa frequenza generale di chiamata che deve, salvo nel caso di utilizzazione dei sistemi di telegrafia a impressioni diretta o di sistemi similari, essere usata da ogni stazione di nave o da ogni stazione costiera che lavora in radiotelegrafia nelle bande autorizzate fra 415\u00a0kHz e 535\u00a0kHz, nonch\u00e9 dalle aeronavi che desiderano entrare in comunicazione con una stazione del servizio mobile marittimo che utilizzi frequenze di tali bande, \u00e8 la frequenza di 500\u00a0kHz.\nUna stazione di nave che chiama una stazione costiera deve, ogni volta che sia possibile e soprattutto nelle zone a traffico intenso, indicare alla stazione costiera che \u00e8 pronta a ricevere sulla frequenza di lavoro di tale stazione.\nLa stazione di nave deve assicurarsi prima che questa frequenza non sia gi\u00e0 usata dalla stazione costiera.\nLa frequenza di risposta ad una chiamata trasmessa sulla frequenza generale di chiamata era:\nTraffico.\nLe stazioni costiere che lavoravano nelle bande autorizzate fra 415\u00a0kHz e 535\u00a0kHz dovevano essere in condizione di usare almeno un'altra frequenza diversa dalla 500\u00a0kHz.\nUna di queste frequenze addizionali era indicata in grassetto nella Nomenclatura delle stazioni costiere ed era la frequenza normale di lavoro della stazione.\nOltre alla loro frequenza normale di lavoro, le stazioni costiere potevano usare, nelle bande autorizzate, alcune frequenze supplementari.\nLe stazioni di nave e le stazioni costiere usavano emissioni della classe A1A (CW) sulle loro frequenze di lavoro.\nIn deroga alle disposizioni che regolavano l'uso della 500\u00a0kHz e a condizioni di non disturbare i segnali di soccorso, urgenza, sicurezza e di chiamata e di risposta, tale frequenza poteva essere usata per la radiogoniometria fuori delle zone a traffico intenso.\nLe stazioni di nave che lavoravano nelle bande autorizzate fra 415\u00a0kHz e 535\u00a0kHz dovevano usare frequenze di lavoro scelte fra le seguenti: 425\u00a0kHz, 545\u00a0kHz, 468\u00a0kHz, 480\u00a0kHz e 512\u00a0kHz.\nNessuna stazione costiera era autorizzata a trasmettere sulle frequenze di lavoro riservate alle stazioni di nave in qualsiasi parte del mondo.\nLe stazioni di nave potevano usare la frequenza di 512\u00a0kHz come frequenza di chiamata supplementare in telegrafia Morse quando la frequenza 500\u00a0kHz era utilizzata per il soccorso.\nTrasmissioni di urgenza e di sicurezza.\nSegnale e messaggi di urgenza.\nIn radiotelegrafia Morse, il segnale di urgenza consisteva in tre ripetizioni del gruppo XXX trasmesso separando bene i tre gruppi.\nIl segnale di urgenza veniva trasmesso prima della chiamata. Esso indicava che la stazione che chiamava doveva trasmettere un messaggio urgentissimo concernente la sicurezza di una nave, di un'aeronave, o di una persona. Il segnale di urgenza poteva essere trasmesso soltanto con l'autorizzazione del comandante, esso poteva essere trasmesso anche da una stazione costiera soltanto con l'approvazione dell'autorit\u00e0 responsabile.\nIl segnale di urgenza e il messaggio che lo seguiva venivano trasmessi sulla 500\u00a0kHz, tuttavia nel servizio mobile marittimo, il messaggio veniva trasmesso su una frequenza di lavoro:\nSegnale e messaggi di sicurezza.\nIn radiotelegrafia, il segnale di sicurezza consisteva nella ripetizione del gruppo TTT trasmesso tre volte e separando bene i tre gruppi.\nIl segnale di sicurezza veniva trasmesso prima della chiamata, esso indicava che la stazione stava per trasmettere un avviso importante ai naviganti o un importante avviso meteorologico.\nIl segnale di sicurezza e la chiamata venivano trasmessi sulla 500\u00a0kHz mentre il messaggio o i messaggi venivano trasmessi su una frequenza di lavoro. Nel servizio mobile marittimo, i messaggi di sicurezza generalmente erano indirizzati a tutte le stazioni, in certi casi, potevano essere indirizzati ad una determinata stazione.\nIl segnale di sicurezza doveva essere trasmesso verso la fine del pi\u00f9 prossimo periodo di silenzio e l'operatore di bordo doveva ascoltare il messaggio di sicurezza finch\u00e9 non fosse stato sicuro che non fosse di interesse alla navigazione della propria unit\u00e0.\nSegnali di allarme e di avvertimento.\nSegnale di allarme radiotelegrafico.\nL'uso del segnale radiotelegrafico di allarme era di vitale importanza, in modo particolare quando questi segnali venivano trasmessi da una nave in pericolo nelle ore in cui gli operatori non erano in servizio. Nell'interesse della massima sicurezza della vita umana in mare, gli operatori radiotelegrafisti avevano il dovere di controllare l'efficienza del funzionamento del generatore automatico dell segnale di allarme sia del ricevitore automatico di detto segnale.\nIl segnale di allarme radiotelegrafico era composto da una serie di dodici linee trasmesse in un minuto; la durata di ogni linea era di quattro secondi e l'intervallo consecutivo tra due linee consecutive era di un secondo.\nQuesto segnale aveva lo scopo:\ndi far funzionare i dispositivi automatici di allarme che avevano lo scopo di richiamare l'attenzione dell'operatore quando non era in ascolto sulla frequenza di soccorso.\nDetto segnale indicava che stava per seguire:\nIn tal caso, potevano essere usati solo se era necessario l'aiuto di altre navi e se l'uso del solo segnale di urgenza non permetteva di ottenere un aiuto efficace, il successivo messaggio doveva essere seguito dal segnale di urgenza.\nGli apparecchi automatici destinati alla ricezione del segnale di allarme radiotelegrafico dovevano soddisfare le seguenti condizioni:\nCollegamenti esterni.\nDistress frequencies"}
{"id": "3286969", "revid": "298055", "url": "https://it.wikipedia.org/wiki?curid=3286969", "title": "Shane McCutcheon", "text": ""}
{"id": "3286972", "revid": "287204", "url": "https://it.wikipedia.org/wiki?curid=3286972", "title": "Distretto di Kilinochchi", "text": "Il distretto di Kilinochchi \u00e8 un distretto dello Sri Lanka, situato nella provincia Settentrionale e che ha come capoluogo Kilinochchi.\nIl distretto fu creato nel 1984, separando la parte meridionale del distretto di Jaffna."}
{"id": "3286973", "revid": "1543377", "url": "https://it.wikipedia.org/wiki?curid=3286973", "title": "Layton ky\u014dju to kaijin god", "text": ", un romanzo giallo di Satoshi Yanagihara, \u00e8 il secondo libro della serie ispirata ai videogiochi del \"Professor Layton\" e fa seguito a \"Il professor Layton e il castello errante\" dello stesso autore. Uscito solo in Giappone, non \u00e8 stata ancora prevista la sua pubblicazione in altri Paesi.\nTrama.\nA Londra si \u00e8 registrata una serie di furti di opere d'arte, fra le quali sette dipinti. L'area interessata dai furti coincide con i luoghi di avvistamento di una \"Divinit\u00e0 fantasma\", un essere apparentemente sovrumano che scompare nel cielo notturno ogni volta che si accorge di esser visto. Layton, Luke e Emmy sono stati chiamati dall'ispettore Grosky di Scotland Yard per indagare su questa misteriosa divinit\u00e0."}
{"id": "3286977", "revid": "287204", "url": "https://it.wikipedia.org/wiki?curid=3286977", "title": "Distretto di Mannar", "text": "Il distretto di Mannar \u00e8 un distretto dello Sri Lanka, situato nella provincia Settentrionale e che ha come capoluogo Mannar."}
{"id": "3286979", "revid": "287204", "url": "https://it.wikipedia.org/wiki?curid=3286979", "title": "Distretto di Mullaitivu", "text": "Il distretto di Mullaitivu \u00e8 un distretto dello Sri Lanka, situato nella provincia Settentrionale e che ha come capoluogo Mullaitivu."}
{"id": "3286982", "revid": "287204", "url": "https://it.wikipedia.org/wiki?curid=3286982", "title": "Distretto di Vavuniya", "text": "Il distretto di Vavuniya \u00e8 un distretto dello Sri Lanka, situato nella provincia Settentrionale e che ha come capoluogo Vavuniya."}
{"id": "3286985", "revid": "729019", "url": "https://it.wikipedia.org/wiki?curid=3286985", "title": "Battaglia di Ginchy", "text": "La battaglia di Ginchy ebbe luogo il 9 settembre 1916 e fu combattuta durante la battaglia della Somme. Il combattimento vide la 16th (Irish) Division occupare il villaggio di Ginchy, fino a quel momento in mano tedesca.\nNegli scontri per la conquista del villaggio i Royal Munster Fusiliers subirono perdite molto pesanti. Infatti, una delle due brigate cui fu ordinato di attaccare Ginchy, la 47th Brigade, non raggiunse nessuno dei suoi obbiettivi poich\u00e9 trov\u00f2 le difese tedesche assolutamente non intaccate dal fuoco della propria artiglieria, i cui colpi erano caduti nella \"terra di nessuno\". I sette battaglioni irlandesi che inizialmente furono coinvolti nell'attacco persero in totale otto ufficiali e 220 uomini furono uccisi: di questi, sei ufficiali e 69 uomini appartenevano al 9th Battalion dei Royal Dublin Fusiliers.\nNell'ambito dell'intera battaglia della Somme, l'attacco fu un successo, essendo il villaggio stato conquistato al primo tentativo. Gli Irlandesi conquistarono il villaggio, che era anche ben fortificato, in un'ora circa. Un quotidiano londinese titol\u00f2: \"Come gli Irlandesi hanno preso Glichy - La splendida audacia delle truppe irlandesi\".\nLa perdita di Ginchy priv\u00f2 i Tedeschi di alcuni punti di osservazioni strategici che dominavano su tutto campo di battaglia."}
{"id": "3286988", "revid": "1543377", "url": "https://it.wikipedia.org/wiki?curid=3286988", "title": "Markus N\u00fcssli", "text": "Biografia.\nAi XVIII Giochi olimpici invernali (edizione disputatasi nel 1998 a Nagano, Giappone) vinse la medaglia d'argento nel Bob a 4 con i connazionali Marcel Rohner, Markus Wasser e Beat Seitz partecipando per la nazionale svizzera, superati da quella tedesca a cui and\u00f2 la medaglia d'oro. \nIl tempo totalizzato fu di 2:40,01, con un distacco breve dalla prima classificata: 2:39,41.\nInoltre ai campionati mondiali vinse una medaglia d'argento nel 1999, nel bob a quattro con Marcel Rohner, Beat Hefti e Silvio Schaufelberger"}
{"id": "3286993", "revid": "125700960", "url": "https://it.wikipedia.org/wiki?curid=3286993", "title": "Jamm' m\u00f2", "text": "Jamm' m\u00f2 (espressione abruzzese per \"Andiamo, ora!\") \u00e8 stato un fenomeno di rivolta popolare avvenuto a Sulmona negli anni '50, culminato nelle giornate del 2 e 3 febbraio 1957 in cui si verificarono pesanti scontri tra la popolazione e le forze dell'ordine.\nIl grido di rivolta della popolazione \"Jamm' m\u00f2\", esortazione del fare tipico della cultura contadina, diventa nel 1957 una denuncia contro lo Stato nella decisione di trasferire il distretto militare, notevole fonte di ricchezza della popolazione, a l'Aquila.\nIn un periodo di crisi agricola, che aveva dato vita alle sommosse contadine del 1950 in Abruzzo e in tutto il Meridione, gli uffici dello Stato rappresentavano l'unica prospettiva di lavoro.\nA questo si sommava il malcontento della popolazione per le continue privazioni e spoliazioni che diminuivano le opportunit\u00e0 di lavoro ed erano giudicate dannose per il prestigio della citt\u00e0.\nCronistoria.\nSi pu\u00f2 far iniziare la cronistoria degli eventi che portarono ai moti di \"Jamm' m\u00f2\" con l'agosto del 1954, quando il Ministro della Difesa Taviani decise, in ottemperanza a direttive NATO, la soppressione di ben 54 Distretti Militari, tra cui il Distretto Militare di Sulmona.\nA seguito di questa decisione a Sulmona il Sindaco convoc\u00f2 il 19 agosto 1954 un Consiglio Comunale straordinario che si concluse con le dimissioni all'unanimit\u00e0 del Consiglio stesso. Nacque un Comitato di Agitazione che proclam\u00f2 uno sciopero di 24 ore per il giorno successivo.\nIl distretto militare era importante per tutto il centro Abruzzo per svariati motivi, tra questi vale la pena annoverare quello patriottico: infatti il distretto era stato un luogo di mobilitazione durante il II Conflitto Mondiale.\nL'amministrazione comunale di Sulmona ricevette immediatamente dichiarazioni di piena solidariet\u00e0 da parte degli altri sindaci. Sempre il 19 agosto 1954 una delegazione di sindaci ed amministratori locali si rec\u00f2 dal Prefetto per scongiurare la soppressione del distretto. La risposta, che si rivel\u00f2 non vera, fu che la decisione di soppressione era sospesa.\nIronia della sorte, la sera stessa giunse un telegramma da parte del Ministero della Difesa al sindaco di Sulmona, informandolo del declassamento del distretto. Le reazioni da parte della citt\u00e0 furono notevoli; lo sciopero fu prorogato di altre 24 ore, mentre al posto del Comitato di Agitazione si costitu\u00ec un Comitato di Difesa Cittadina.\nIl 24 agosto 1954 una delegazione di sulmonesi si rec\u00f2 dal Ministro Taviani per perorare la non soppressione del distretto. Il Ministro rassicur\u00f2 i sulmonesi, assicurando che il distretto non sarebbe stato soppresso. Si sarebbe rivelata successivamente una mossa per temporeggiare.\nDifatti fino al maggio 1955 non avvenne nulla di rilevante per il distretto che continu\u00f2 la sua attivit\u00e0. I toni si riaccesero a met\u00e0 maggio, quando il Comandante del distretto fu trasferito e il nuovo Comandante tardava ad arrivare, nonostante i tempi burocratici fossero passati da tempo.\nIl clima a Sulmona ricominci\u00f2 ad essere pesante. Una spiegazione del ritardo fu data nell'agosto dello stesso anno quando buona parte delle leve furono mandate all'Aquila anzich\u00e9 a Sulmona, come negli anni passati, segno che qualcosa stava cambiando.\nA seguito di una ennesima mancata risposta del Ministro della Difesa ad una lettera del sindaco si ricostitu\u00ec nuovamente il Comitato di Difesa Cittadina. Nel gennaio 1957 si diffuse nella citt\u00e0 di Sulmona la voce di una imminente soppressione del distretto, ancora senza Comandante, voce che non si rivel\u00f2 infondata: infatti il 15 di quel mese fu firmato da parte del Ministro il decreto di soppressione del Distretto Militare di Sulmona.\nIl 18 gennaio ci fu una manifestazione di protesta. Si dichiararono solidali al sindaco tutti i sindaci dei comuni abruzzesi ricadenti all'interno del distretto; anzi solidariet\u00e0 fu espressa anche da molti comuni abruzzesi non ricadenti all'interno del distretto."}
{"id": "3286996", "revid": "767487", "url": "https://it.wikipedia.org/wiki?curid=3286996", "title": "Distretto di Moneragala", "text": "Il distretto di Moneragala \u00e8 un distretto dello Sri Lanka, situato nella provincia di Uva e che ha come capoluogo Moneragala."}
{"id": "3287002", "revid": "123704961", "url": "https://it.wikipedia.org/wiki?curid=3287002", "title": "Poste Vita", "text": "Poste Vita S.p.A \u00e8 una compagnia di assicurazione italiana, appartenente, con Poste Assicura, al Gruppo Assicurativo Poste Vita, controllato interamente da Poste Italiane.\nStoria.\nNasce nel 1999 e nel 2010 diventa la prima compagnia assicurativa in Italia in termini di raccolta premi (13,1 miliardi di euro nel 2013). Nello stesso anno nasce il Gruppo Assicurativo Poste Vita.\nA Poste Vita S.p.A. si affianca la compagnia danni Poste Assicura S.p.A. con prodotti per la protezione della persona e dei beni.\nLe masse gestite da Poste Vita S.p.A. superano i 65 miliardi di euro con 2,8 milioni di clienti e 5,3 milioni di polizze assicurative (dati al 31 dicembre 2013). Nel 2013, con oltre 630.000 aderenti al proprio fondo individuale pensionistico, Poste Vita S.p.A. \u00e8 la prima compagnia assicurativa italiana nel comparto della previdenza integrativa.\nIl Presidente del Gruppo Assicurativo Poste Vita \u00e8 Maria Bianca Farina, mentre Matteo Del Fante ricopre il ruolo di Amministratore Delegato."}
{"id": "3287004", "revid": "1573940", "url": "https://it.wikipedia.org/wiki?curid=3287004", "title": "Layton ky\u014dju to shi ky\u014d no kan", "text": " \u00e8 un gioco rompicapo sviluppato dalla Level-5 per cellulari in Giappone. Anche se non fa parte della serie principale del Professor Layton, si ambienta durante il primo gioco.\nModalit\u00e0 di gioco.\n\"Il professor Layton e il palazzo dello specchio mortale\" \u00e8 un gioco d'avventura rompicapo. Il giocatore controlla i personaggi principali, ovvero Layton e Luke indagando su una casa che contiene uno specchio maledetto. Mentre il professore e il suo assistente indagano su questo mistero e cercano indizi, i residenti del palazzo propongono puzzle che in ogni modo coinvolgono il caso.\nNegli enigmi viene dato un tempo illimitato per risolverli e risolvendoli si ricevono \"picarati\". Ogni giocatore ha a disposizione 3 aiuti acquistabili con le \"monete aiuto\". Esse sono limitate, il giocatore inizia con 10 ma pu\u00f2 trovarne altre durante il viaggio. Se vuole, il giocatore pu\u00f2 lasciare perdere un enigma e risolverlo dopo, anche se alcuni enigmi sono obbligatori da risolvere.\nTrama.\nIl professor Layton riceve una lettera che lo informa di una villa in mezzo al bosco che contiene uno specchio misterioso. Si dice che chiunque guardi lo specchio morir\u00e0, cos\u00ec il professore e Luke accettano di andare ad indagare su questo strano mistero."}
{"id": "3287006", "revid": "830939", "url": "https://it.wikipedia.org/wiki?curid=3287006", "title": "Emil Schallopp", "text": "Biografia.\nDi professione era un funzionario del Palazzo del Reichstag, dove divenne direttore del dipartimento di stenografia. \nPartecip\u00f2 a diversi tornei della seconda met\u00e0 dell'Ottocento, ottenendo i migliori risultati a Wiesbaden nel 1880 (quarto posto, vinse Joseph Blackburne) e Nottingham 1886 (secondo dietro ad Amos Burn). \nVinse partite contro giocatori del calibro di Johannes Zuckertort, Siegbert Tarrasch e Richard Teichmann. \nFu autore di un libro sul Campionato del mondo di scacchi 1886 tra Steinitz e Zuckertort e della settima edizione del trattato \"Handbuch des Schachspiels\". \nLa \"variante Schallopp\" del Gambetto di re accettato (codice_1 dopo codice_2) prende il suo nome. "}
{"id": "3287007", "revid": "767487", "url": "https://it.wikipedia.org/wiki?curid=3287007", "title": "Vegard Skjerve", "text": "Carriera.\nClub.\nProdotto delle giovanili del Rosenborg, Skjerve \u00e8 passato all'Haugesund con la formula del prestito in vista del campionato 2008, in 1. divisjon. Ha esordito nel nuovo club il 6 aprile dello stesso anno, disputando da titolare la sfida vinta per 3-1 sul Notodden. Il 27 luglio successivo ha segnato la sua prima rete da professionista: ha siglato infatti il gol del momentaneo 1-1 in casa del Moss, con il match che si \u00e8 concluso poi con un successo dell'Haugesund per 2-4.\nAl termine della stagione, \u00e8 stato riscattato dallo stesso Haugesund. \u00c8 rimasto cos\u00ec in squadra anche nella 1. divisjon 2009 e ha contribuito alla vittoria della stessa e alla conseguente promozione in Eliteserien con 28 apparizioni e 3 reti. L'anno seguente ha avuto cos\u00ec l'opportunit\u00e0 di debuttare nella massima divisione locale: il 13 marzo 2010 \u00e8 stato quindi impiegato da titolare nel pareggio per 0-0 in casa del Brann. Il 31 ottobre 2012 ha rinnovato il contratto che lo legava al club fino al 31 dicembre 2015.\nIn virt\u00f9 del piazzamento del campionato 2013, l'Haugesund si \u00e8 qualificato per l'Europa League 2014-2015: Skjerve ha cos\u00ec potuto esordire nella manifestazioni internazionali per club in data 3 luglio 2014, schierato titolare nell'andata del primo turno di qualificazione alla stessa, partita disputata in casa dell'Airbus UK Broughton.\nIl 30 aprile 2015 ha trovato la prima rete in Eliteserien, con cui ha contribuito al successo per 1-2 sul campo del Bod\u00f8/Glimt. Il 29 maggio successivo ha ulteriormente prolungato l'accordo con l'Haugesund, fino al 31 dicembre 2018. In vista del campionato 2016, Skjerve \u2013 che era capitano della squadra \u2013 ha perso la fascia in favore di William Troost-Ekong, per decisione dell'allenatore Mark Dempsey.\nSi \u00e8 ritirato al termine del campionato 2018.\nNazionale.\nIl 12 agosto 2013, Skjerve \u00e8 stato convocato nella Norvegia Under-23 in vista di una partita valida per l'International Challenge Trophy da disputarsi contro la Turchia. Il 14 agosto \u00e8 stato cos\u00ec schierato titolare nella sfida, pareggiata per 0-0.\nStatistiche.\nPresenze e reti nei club.\n\"Statistiche aggiornate al 1\u00ba gennaio 2019.\""}
{"id": "3287012", "revid": "125168747", "url": "https://it.wikipedia.org/wiki?curid=3287012", "title": "Carl Ellsworth", "text": "Biografia.\nCarriera.\nNel luglio 2008 fu annunciato dal \"The Hollywood Reporter\" che Ellsworth avrebbe scritto insieme a Jeremy Passmore, per la Metro-Goldwyn-Mayer, una sceneggiatura attualizzata basata sul film \"Alba rossa\" (1984), diretta da Dan Bradley. In un secondo momento fu poi rivista da Tony Gilroy. . L'uscita del film, intitolato \"Red Dawn\", prevista per il 24 novembre, 2010, fu annullata e rinviata a data da destinarsi in conseguenza di una forte crisi finanziaria cui era preda la MGM dal 2009. "}
{"id": "3287019", "revid": "599013", "url": "https://it.wikipedia.org/wiki?curid=3287019", "title": "N\u00e9lio da Silva Melo", "text": "Biografia.\nAnche i fratelli Nilberto, Gilberto, Edmilson e Nenei sono stati calciatori.\nCaratteristiche tecniche.\nGioca come attaccante, ma pu\u00f2 ricoprire anche il ruolo di centrocampista offensivo. \u00c8 dotato di una buona tecnica e il suo tratto saliente \u00e8 la rapidit\u00e0.\nCarriera.\nClub.\nCresciuto nel settore giovanile del Flamengo, debutt\u00f2 il 28 maggio 1988 contro il Goytacaz; non fece parte della prima squadra fino al 1990, anno in cui inizi\u00f2 a giocare stabilmente nei titolari. Partecip\u00f2 alla vittoriosa Coppa del Brasile 1990, conquistando poi il campionato statale l'anno seguente. Nel 1992 risalt\u00f2 particolarmente la sua abilit\u00e0, in special modo nel campionato nazionale, vinto dal Flamengo: N\u00e9lio segn\u00f2 cinque gol in quattordici incontri, risultando decisivo per la conquista del titolo con una rete nella finale d'andata contro il Botafogo. Al termine della competizione fu incluso nella selezione degli undici migliori elementi, la Bola de Prata della rivista \"Placar\". Nel 1995 fu ceduto in prestito al Guarani, ma presto fece ritorno al Flamengo; nel 1997 fu invece ceduto in via provvisoria ai rivali cittadini del Fluminense, ove non si mise in evidenza. Tornato nuovamente al club \"rubro-negro\", la societ\u00e0 lo cedette per l'ultima volta in prestito all'Atl\u00e9tico Paranaense, e nuovamente le prestazioni di N\u00e9lio non furono positive: venne dunque venduto all'Ituano. Nel 1999 gioc\u00f2 due partite ufficiali con l'Atl\u00e9tico Mineiro, vincendo il campionato statale, mentre pass\u00f2 il secondo semestre al Paran\u00e1. Dopo un fugace ritorno al calcio carioca con l'Americano, si trasfer\u00ec in Ungheria, ove milit\u00f2 nell'Halad\u00e1s. Disputate cinque gare per il Botafogo di Ribeir\u00e3o Preto nel corso del Campeonato Brasileiro S\u00e9rie A 2001, pass\u00f2 il 2002 al Botafogo-PB (altra societ\u00e0, da non confondere con la precedente), in cui ritrov\u00f2 il suo ex tecnico Toninho Barroso. Tornato in Ungheria, racimol\u00f2 due presenze in due annate, e dal 2006 gioc\u00f2 nuovamente in patria: dapprima trasferitosi al Guanabara, pass\u00f2 per Pinheiros e Ypiranga prima di accasarsi al Flamengo di Teresina.\nNazionale.\nN\u00e9lio fece parte della Nazionale brasiliana olimpica guidata da Ernesto Paulo che partecip\u00f2 al Torneo Pre-Olimpico CONMEBOL 1992 tenutosi in Paraguay; gioc\u00f2 contro , e , sempre da titolare."}
{"id": "3287020", "revid": "104265", "url": "https://it.wikipedia.org/wiki?curid=3287020", "title": "Pettino", "text": ""}
{"id": "3287023", "revid": "1305772", "url": "https://it.wikipedia.org/wiki?curid=3287023", "title": "Tisul'", "text": "Tisul' \u00e8 una cittadina della Russia siberiana meridionale (oblast' di Kemerovo); appartiene amministrativamente al \"rajon\" Tisul'skij, del quale \u00e8 il capoluogo.\nSorge nella parte nordorientale della \"oblast\"', 270 chilometri a nordest del capoluogo Kemerovo."}
{"id": "3287026", "revid": "80339", "url": "https://it.wikipedia.org/wiki?curid=3287026", "title": "Tisul", "text": ""}
{"id": "3287029", "revid": "1305772", "url": "https://it.wikipedia.org/wiki?curid=3287029", "title": "Guilty Gear Petit 2", "text": " \u00e8 il secondo videogioco della serie \"Guilty Gear\" ad essere pubblicato per console portatile. Il titolo, in cui i personaggi di \"Guilty Gear\" sono ritratti in versione super deformed, \u00e8 il sequel di \"Guilty Gear Petit\". Il gioco \u00e8 stato pubblicato il 27 settembre 2001 per WonderSwan Color esclusivamente in Giappone."}
{"id": "3287031", "revid": "767487", "url": "https://it.wikipedia.org/wiki?curid=3287031", "title": "Are Tronseth", "text": "Carriera.\nGiocatore.\nClub.\nTronseth inizi\u00f2 la sua carriera professionistica con la maglia del Rosenborg, squadra per cui esord\u00ec il 9 maggio 2001 nell'edizione stagionale della Coppa di Norvegia: subentr\u00f2 infatti a Morten Knutsen nel successo per undici a zero in casa del Bossekop, segnando anche una delle reti. Nel 2003 pass\u00f2 allo Hamarkameratene, debuttando nella 1. divisjon il 13 aprile nella partita vinta per uno a zero in casa del B\u00e6rum, quando sostitu\u00ec Petter Vaagan Moen. Il 7 maggio and\u00f2 a segno con una doppietta nel successo per otto a zero in casa del Groruddalen, nell'edizione stagionale della Coppa di Norvegia. Contribu\u00ec, con 27 presenze e 2 reti, alla vittoria in campionato dello HamKam e alla conseguente promozione nella massima divisione norvegese. Il 25 aprile 2004, cos\u00ec, debutt\u00f2 ufficialmente nell'Eliteserien: subentr\u00f2 infatti a Kenneth Dokken nel pareggio per zero a zero contro lo Stab\u00e6k.\nNel 2005 fu ceduto in prestito allo H\u00f8nefoss, squadra della 1. divisjon. Con il nuovo club esord\u00ec il 10 aprile, nel pareggio a reti bianche in casa del Follo. Il 30 giugno realizz\u00f2 la prima rete, permettendo alla sua squadra di imporsi per due a uno sul Rosenborg nella Coppa di Norvegia 2005.\nL'anno seguente, pass\u00f2 a titolo definitivo al Fredrikstad, tornando cos\u00ec nella massima divisione norvegese. La prima gara per il nuovo club la gioc\u00f2 il 10 aprile 2006, schierato in campo in sostituzione di Mih\u00e1ly T\u00f3th nel pareggio per uno a uno contro il Brann. Dopo soltanto dieci apparizioni, per\u00f2, fu ceduto a titolo definitivo al Sarpsborg Sparta.\nDebutt\u00f2 il 3 settembre dello stesso anno, giocando da titolare nel pareggio per due a due casa del Sogndal. Gioc\u00f2 nel club per circa due stagioni e mezzo, totalizzando 64 apparizioni e 2 reti in campionato. Nel 2009 fu ingaggiato dallo Haugesund ed esord\u00ec nella sfida contro il Tromsdalen che si concluse con il punteggio di due a due. Aiut\u00f2 lo Haugesund a raggiungere la promozione nell'Eliteserien, attraverso la vittoria in campionato. Affront\u00f2 cos\u00ec l'Eliteserien 2010 da titolare e riusc\u00ec a raccogliere 28 presenze, con 2 reti.\nIl 28 novembre 2011 fu annunciato il suo passaggio al Ranheim, a partire dal 1\u00ba gennaio successivo.\nNazionale.\nNel 2003, Tronseth ha giocato 8 partite per la . Ha esordito il 14 gennaio 2003, schierato titolare nel pareggio per 1-1 contro il Brasile, in una sfida amichevole disputatasi a Doha.\nAllenatore.\nIl 18 novembre 2016, a poche settimane dall'annuncio del suo ritiro dall'attivit\u00e0 agonistica, Tronseth \u00e8 stato nominato nuovo allenatore dello Stj\u00f8rdals-Blink.\nIl 18 dicembre 2019 \u00e8 entrato nello staff tecnico di Svein Maalen al Ranheim.\nStatistiche.\nPresenze e reti nei club.\n\"Statistiche aggiornate al 18 dicembre 2019.\""}
{"id": "3287036", "revid": "1573940", "url": "https://it.wikipedia.org/wiki?curid=3287036", "title": "Verch-\u010cebula", "text": "Verch-\u010cebula \u00e8 una cittadina della Russia siberiana meridionale (oblast' di Kemerovo); appartiene amministrativamente al \"rajon\" \u010cebulinskij, del quale \u00e8 il capoluogo."}
{"id": "3287037", "revid": "80339", "url": "https://it.wikipedia.org/wiki?curid=3287037", "title": "Verh-\u010cebula", "text": ""}
{"id": "3287038", "revid": "80339", "url": "https://it.wikipedia.org/wiki?curid=3287038", "title": "Verkh-\u010cebula", "text": ""}
{"id": "3287039", "revid": "287204", "url": "https://it.wikipedia.org/wiki?curid=3287039", "title": "Verch-Cebula", "text": ""}
{"id": "3287040", "revid": "164044", "url": "https://it.wikipedia.org/wiki?curid=3287040", "title": "Nikola Djurdjic", "text": ""}
{"id": "3287042", "revid": "80339", "url": "https://it.wikipedia.org/wiki?curid=3287042", "title": "Verkh-Chebula", "text": ""}
{"id": "3287043", "revid": "300067", "url": "https://it.wikipedia.org/wiki?curid=3287043", "title": "John Cox", "text": ""}
{"id": "3287045", "revid": "287204", "url": "https://it.wikipedia.org/wiki?curid=3287045", "title": "L'aquila di sabbia e di ghiaccio", "text": "L'aquila di sabbia e di ghiaccio \u00e8 un romanzo storico di Massimo Pietroselli, edito da Arnoldo Mondadori Editore nel novembre 2010. Fa parte della serie \"Il Romanzo di Roma\".\nTrama.\nL'imperatore Marco Aurelio \u00e8 impegnato a contrastare le avanzate dei Germani, intenzionato a creare due nuove province: la \"Marcomannia\" e la \"Sarmatia\". Ma i barbari sembrano pi\u00f9 forti e determinati che mai e questa loro furia sembra nascere da una Divinit\u00e0 sconosciuta e misteriosa. Spetter\u00e0 allo \"speculator\" Tito Ulpio Geminus scoprire cosa si cela dietro quel Dio cos\u00ec avverso all'Impero romano. Ma nello stesso tempo Geminus dovr\u00e0 affrontare i nemici del suo passato, perch\u00e9 sembra che dietro a tutto si celi l'ombra di Melissa, sua schiava e amante, madre di suo figlio e misteriosamente scomparsa da anni. Geminus dovr\u00e0 salvare l'Impero e se stesso."}
{"id": "3287052", "revid": "984922", "url": "https://it.wikipedia.org/wiki?curid=3287052", "title": "The Book Group", "text": "The Book Group \u00e8 una serie televisiva andata in onda in Inghilterra su Channel 4 in due serie tra il 2002 e il 2003.\nTrama.\nClare Pettengill (Anne Dudek) si \u00e8 trasferita recentemente a Glasgow. Per conoscere nuova gente, si iscrive ad un gruppo di persone, che si riveler\u00e0 molto ambiguo, il quale si riunisce per parlare della propria vita e dei propri interessi."}
{"id": "3287055", "revid": "1522738", "url": "https://it.wikipedia.org/wiki?curid=3287055", "title": "Tyrant il distruttore", "text": "Tyrant il distruttore (\"Resident Evil: The Umbrella Conspiracy\"), noto anche come Resident Evil 1. Tyrant il distruttore, \u00e8 un romanzo di fantascienza-horror scritto nel 1998 da S. D. Perry come adattamento del primo capitolo della serie videoludica di \"Resident Evil\".\nA questo romanzo sono seguiti altri sei episodi, cinque dei quali editi in Italia quali supplemento Urania dall'ottobre 2001 al maggio 2002.\nTrama.\nNel giugno del 1998, nelle vicinanze di \"Raccoon City\" sono ritrovati diversi cadaveri orrendamente massacrati e parzialmente divorati. Allo scopo di investigare sulla faccenda, accanto alla polizia locale comandata dal \"capo Irons\", il \"sindaco Harris\" decide di richiedere l'intervento della S.T.A.R.S., una squadra speciale sotto la guida dell'ex direttore della N.S.D.A. \"Palmieri\", composta da ex agenti operativi C.I.A., F.B.I. e militari, allo scopo di fronteggiare azioni terroristiche di affiliati a culti satanici.\nNei boschi circostanti villa Spencer, una bizzarra edificazione di propriet\u00e0 della nota Umbrella Corporation, viene pertanto inviata una squadra S.T.A.R.S., contraddistinta con il nome in codice Bravo, a indagare sugli eventi occorsi. In immediata conseguenza all'arrivo della squadra Bravo nei dintorni di villa Spencer, per\u00f2, i contatti con la stessa vengono interrotti e, immediatamente, la squadra Alpha, capitanata da Albert Wesker e composta dagli agenti Barry Burton, Chris Redfield e Jill Valentine, viene inviata in supporto ai compagni.\nPoco prima della partenza, Jill Valentine, ex-ladra professionista figlia del noto \"Dick Valentine\", viene contattata da un misterioso Trent, che le offre un minidisk con delle informazioni che, a suo dire, potrebbero essere per lei di fondamentale importanza.\nRitrovato l'elicottero della squadra Bravo abbandonato dopo un atterraggio di emergenza, i membri della squadra Alpha si ritrovano cos\u00ec a confronto con le insidie di villa Spencer, che scopriranno ben presto nascondere molto pi\u00f9 di quanto si sarebbero potuti attendere.\nVilla Spencer, infatti, altro non \u00e8 che un edificio di copertura, costruito al di sopra di un immenso complesso sotterraneo, laboratori all'interno dei quali la Umbrella Corporation studiava e sviluppava nuovi virus e nuove armi biologiche a scopo militare. Un incidente in tale laboratorio, per\u00f2, ha offerto al \"T-Virus\" possibilit\u00e0 di diffondersi, trasformando tutti gli scienziati l\u00ec impiegati in zombie bramosi di carne umana.\nNel mentre in cui Jill Valentine si ritrover\u00e0 a confronto con i numerosi enigmi di villa Spencer, nella speranza di trovare una via di fuga dagli orrori della medesima; Chris Redfield incontrer\u00e0 l'unica superstite della squadra Bravo, la giovane Rebecca Chambers; e Barry Burton scoprir\u00e0 come il loro capitano, Albert Wesker, sia al servizio della Umbrella Corporation, l\u00ec inviato con l'incarico di recuperare i risultati delle ricerche condotte in quei laboratori e, successivamente, distruggere l'intero complesso.\nRicattato da Wesker, con minacce rivolte alla propria famiglia, Barry sar\u00e0 inizialmente costretto a lavorare in contrasto ai propri stessi compagni di squadra per assicurare al capitano un accesso sicuro ai laboratori. Quando, tuttavia, per merito di Jill scoprir\u00e0 l'inganno, torner\u00e0 a schierarsi con lei e con Chris e Rebecca, riuscendo, tutti insieme, a sventare i piani di Wesker e a fuggire dalla villa un istante prima della distruzione della medesima.\nI sopravvissuti S.T.A.R.S., nel finale, decidono pertanto di impegnarsi a rivelare al mondo di quali orrori la Umbrella Corporation si \u00e8 macchiata.\nAltre opere tratte dalla serie.\nIl primo romanzo ispirato a Resident Evil fu una storia intitolata \"Biohazard: The Beginning\" dell'autore \"Hiroyuki Ariga\". Pubblicata nel 1997, come parte del libro \"The True Story of Biohazard\", fu un bonus speciale per la versione per \"Sega Saturn\" di \"Biohazard\". \nLa storia era stata concepita quale preludio agli eventi dell'originale Resident Evil, nel corso della quale Chris Redfield indaga sulla scomparsa del proprio amico, \"Billy Rabbitson\". I romanzi di S.D. Perry, e in particolare proprio \"Tyrant il distruttore\", offrono diversi riferimenti agli eventi narrati in \"Biohazard: The Beginning\", fra cui la scomparsa di Billy Rabbitson e la corsa del capo Irons alla carica di sindaco.\n\u00c8 stata anche scritta una trilogia di romanzi sull'originale Biohazard in Giappone. \"Hokkai no Y\u014dj\u016b\" \u00e8 stata pubblicata nel 1998 e scritta da Ky\u016b Asakura e dallo staff di Flagship. Altri due romanzi aggiuntivi sono stati pubblicati nel 2002, \"To the Liberty\" di Suien Kimura e \"Rose Blank\" di Tadashi Aizawa. Sebbene non esista alcuna traduzione ufficiale in inglese di queste opere, gli ultimi due libri sono stati tradotti in tedesco e pubblicati nel 2006.\nL'adattamento dei tre film, con i titoli di \"Genesis\", \"Apocalypse\", e \"Extinction\" sono stati scritti da Keith R. A. DeCandido. Il romanzo Genesis \u00e8 stato pubblicato due anni dopo il rispettivo film, mentre Extinction \u00e8 stato pubblicato nel luglio 2007, due mesi prima del rilascio del film.\nEsiste anche un adattamento giapponese del primo film, non correlato alla versione di DeCandido, scritto da Osamu Makino."}
{"id": "3287058", "revid": "1573940", "url": "https://it.wikipedia.org/wiki?curid=3287058", "title": "B\u016bthalja", "text": "B\u016bthalja (, traslitterato anche come Bouteldja) \u00e8 la cittadina, capoluogo dell'omonima circoscrizione () della provincia () di El Tarf (), da cui dista appena 12 km.\n\u00c8 il luogo natale dell'ex presidente della Repubblica algerina, Chadli Bendjedid."}
{"id": "3287061", "revid": "729019", "url": "https://it.wikipedia.org/wiki?curid=3287061", "title": "Moritz Manfroni von Manfort", "text": "Biografia.\nMoritz Manfroni von Manfort nacque a Vienna il 19 ottobre del 1832. Sposato con Angiolina Pagliaruzzi Nobile de Edelheim.\nPrese parte alla terza guerra di indipendenza comandando, con il grado di capitano di corvetta, la flottiglia austriaca operante sulle acque del lago di Garda contro il Corpo Volontari Italiani di Giuseppe Garibaldi. Al termine del conflitto fu promosso per essersi distinto nella condotta della flottiglia al grado di capitano di fregata e insignito cavaliere dell'Ordine militare di Maria Teresa.\nNel 1874, con il permesso dell'imperatore Francesco Giuseppe I, cambi\u00f2 il nome da Monfroni de Montfort in Manfroni von Manfort. Nel 1884 fu promosso contrammiraglio e nel 1889 ammiraglio.\nMor\u00ec a Montebello di Trieste il 5 settembre 1889."}
{"id": "3287064", "revid": "300067", "url": "https://it.wikipedia.org/wiki?curid=3287064", "title": "NBA All-Star Weekend 2011", "text": "L'NBA All-Star Weekend 2011 svoltosi presso lo Staples Center di Los Angeles dal 18 al 20 febbraio 2011, vide la vittoria finale della Western Conference sulla Eastern Conference per 148 a 143.\nKobe Bryant dei Los Angeles Lakers venne nominato MVP della partita. Blake Griffin, dei Los Angeles Clippers, si \u00e8 aggiudicato l'NBA Slam Dunk Contest. James Jones dei Miami Heat ha vinto l'NBA Three-point Shootout.\nL'NBA Rookie Challenge \u00e8 stato vinto dai \"Rookies\" (giocatori al 1\u00ba anno) sui \"Sophomores\" (giocatori al 2\u00ba anno) per 148 a 140. MVP della partita \u00e8 stato John Wall dei Washington Wizards, il quale registra anche il nuovo record per assist effettuati nella partita fra giovani leve, 22.\nStephen Curry, dei Golden State Warriors ha vinto l'NBA Skills Challenge; mentre l'NBA Shooting Stars Competition \u00e8 stato vinto dal team \"Atlanta\" composto da Al Horford, Coco Miller e Steve Smith.\nDopo due anni dalla prima edizione venne cancellato l'NBA H-O-R-S-E Competition di cui Kevin Durant rimarr\u00e0 dunque campione imbattuto, avendo vinto le prime, ed uniche, due edizioni.\nDomenica 20 febbraio 2011 si \u00e8 svolto l'All Star Game tra le compagini di East e West. Alla vigilia gli addetti ai lavori NBA consideravano favorita la squadra della costa orientale, con all'interno almeno quattro legittimi pretendenti al titolo di MVP stagionale.\nLa squadra del West invece non poteva contare su Yao Ming, infortunato da inizio stagione ma comunque votato a valanga dai suoi connazionali, sostituito come starter da Kevin Love dei Minnesota Timberwolves.\nLa gara, sostanzialmente equilibrata, \u00e8 terminata con la vittoria del West per 148-143.\nMVP della partita \u00e8 stato, per la quarta volta, Kobe Bryant dei Los Angeles Lakers, grazie ad una prestazione da 37 punti e 14 rimbalzi in 29 minuti.\nPer il team dell'East va sottolineata la prestazione di LeBron James autore di una tripla doppia (29 punti, 12 rimbalzi e 10 assist)."}
{"id": "3287067", "revid": "1305772", "url": "https://it.wikipedia.org/wiki?curid=3287067", "title": "L'amore e altri luoghi impossibili", "text": ""}
{"id": "3287068", "revid": "834", "url": "https://it.wikipedia.org/wiki?curid=3287068", "title": "Love and Other Impossible Pursuits", "text": ""}
{"id": "3287069", "revid": "111298", "url": "https://it.wikipedia.org/wiki?curid=3287069", "title": "Staphylococcus cohnii", "text": "Lo Staphylococcus cohnii \u00e8 un batterio Gram-positivo appartenente alla famiglia degli Staphylococcaceae.\n\u00c8 stato isolato dalla pelle umana e descritto nel 1975, il nome \u00e8 stato dato in onore del botanico e batteriologo tedesco Ferdinand Julius Cohn; fa parte della normale flora della pelle. \nSi distinguono due sottospecie: \"Staphylococcus cohnii subsp. cohnii\" e \"Staphylococcus cohnii subsp. urealyticus\". La prima \u00e8 stata trovata sull'epidermide umana, la seconda non solo sull'uomo ma anche su altri primati.\nLa sottospecie cohnii diventa di rado un patogeno opportunista per gli esseri umani causando in tali casi infezioni del tratto urinario, delle ferite o pi\u00f9 raramente endocarditi e setticemia."}
{"id": "3287071", "revid": "834", "url": "https://it.wikipedia.org/wiki?curid=3287071", "title": "L'avvocato difensore (film)", "text": ""}
{"id": "3287073", "revid": "1305772", "url": "https://it.wikipedia.org/wiki?curid=3287073", "title": "Key Largo", "text": ""}
{"id": "3287078", "revid": "6923", "url": "https://it.wikipedia.org/wiki?curid=3287078", "title": "Antoine Louis", "text": "Era appartenente a una famiglia di medici; suo padre era un chirurgo-maggiore in un ospedale militare locale. Da giovane si trasfer\u00ec a Parigi, dove serv\u00ec come \"gagnant-ma\u00eetrise\" alla Salp\u00eatri\u00e8re . Nel 1750 fu nominato professore di fisiologia, posizione che ha mantenuto per quarant'anni. Nel 1764 fu nominato segretario a vita dell'Acad\u00e9mie Royale de Chirurgie.\nLouis pubblicato numerosi articoli sulla chirurgia, tra cui diverse biografie dei chirurghi che sono morti durante la sua vita. Ha anche pubblicato una raccolta di aforismi del medico olandese Hermann Boerhaave (1668-1738).\nAd Antoine Louis \u00e8 accreditata la progettazione di un prototipo della ghigliottina . Questo dispositivo, tuttavia, prende il nome dal medico francese Joseph-Ignace Guillotin, che era un sostenitore di un metodo pi\u00f9 umano di pena capitale . Per un periodo di tempo dopo la sua invenzione, la ghigliottina era chiamata \"Louisette\" .\nUn altro nome per l'angolo sternale \u00e8 l'angolo \"di Louis\", che \u00e8 il punto di congiunzione tra il manubrio e il corpo dello sterno."}
{"id": "3287079", "revid": "2186996", "url": "https://it.wikipedia.org/wiki?curid=3287079", "title": "Winnie the Pooh - Nuove avventure nel Bosco dei 100 Acri", "text": "Winnie the Pooh - Nuove avventure nel Bosco dei 100 Acri (\"Winnie the Pooh\") \u00e8 un film d'animazione del 2011 diretto da Stephen Anderson e Don Hall e prodotto dai Walt Disney Animation Studios. \u00c8 considerato il 51\u00ba classico Disney secondo il \"canone ufficiale\". La pellicola \u00e8 basato sul romanzo \"Winnie-the-Pooh\" di A.A. Milne, ed \u00e8 un revival del film del 1977 \"Le avventure di Winnie the Pooh\".\nUscito in America il 15 luglio 2011 e in Italia il 20 aprile, \u00e8 l'ultimo classico Disney realizzato in animazione tradizionale, nonch\u00e9 il quinto film di Winnie the Pooh a essere distribuito nei cinema.\nTrama.\nUn narratore introduce la camera di Christopher Robin, un bambino a cui piace giocare con i suoi animaletti di pezza, e inizia a raccontare con un libro una storia con protagonista il peluche preferito da Christopher, l'orsacchiotto Winnie the Pooh.\nNel Bosco dei Cento Acri, Winnie the Pooh si sveglia e scopre di aver finito tutto il miele. Mentre lo cerca all'aperto incontra l'asinello Ih-Oh, che ha perso la sua coda. I due decidono insieme a Uffa di aiutarlo chiamando gli altri amici del Bosco e, insieme a Christopher Robin, organizzano un concorso per trovare una nuova coda a Ih-Oh, mettendo come premio un barattolo di miele. Iniziano cos\u00ec a proporgli gli oggetti pi\u00f9 svariati per sostituire la sua coda, senza successo.\nNel frattempo, Winnie the Pooh continua la sua ricerca del miele e decide di andare a chiedere a Christopher Robin se ne ha un po'. Non lo trova in casa, ma vede un biglietto dove dice che \u00e8 andato a scuola e che torner\u00e0 presto. Non capendo la lettera, decide di chiedere aiuto a Uffa, il quale fraintendendo la lettera pensa che sia stato rapito da un mostro di nome \"Appresto\". Tappo organizza un piano che consiste nell'attirare l'Appresto in una buca profondissima con alcuni oggetti che ama rompere, tra cui un vasetto di miele vuoto. Nel frattempo Tigro, separatosi dal gruppo, convince Ih-Oh ad aiutarlo a catturare l'Appresto, e si traveste come il mostro per allenarlo. Alla prima distrazione della tigre Ih-Oh si nasconde in un lago, dove trova un'ancora, con cui sostituisce la sua coda.\nMentre gli altri sono ancora a caccia del mostro, Pooh e Pimpi cercano di nuovo di prendere del miele, fallendo. Non resistendo pi\u00f9 alla fame, l'orsetto ha delle allucinazioni che gli fanno vedere un mondo di miele, che si interrompono quando Pooh si accorge di star mangiando del fango. All'improvviso vede il vasetto di miele usato come esca per catturare l'Appresto e cade nella buca. Gli altri si accorgono dell'incidente e Tappo, vedendo arrivare Ih-Oh con l'ancora, pensa di usarla per tirare fuori Pooh; il risultato e che tenendosi tutti stretti all'ancora finiscono tutti, tranne Pimpi, nella buca. Tappo prova a dare a Pimpi indicazioni su come tirarli fuori, ma quest'ultimo continua a fraintenderle facendo arrabbiare il coniglio. Allora dice al maialino di andare a prendere la corda da salto a casa di Christopher Robin. Nella strada si imbatte in Tigro, ancora vestito da Appresto, e inizia un inseguimento in cui Pimpi su aggrappa ad un palloncino e fa cadere delle lettere del libro nella buca; alla fine sia Pimpi che Tigro finiscono nella buca. Pooh, ancora preso dalla fame, vede fuori dalla buca un altro vasetto di miele e usa le lettere cadute nella fossa per salire su e fare uscire gli altri. Pooh scopre per\u00f2 che il barattolo \u00e8 vuoto.\nPoco dopo Christopher Robin torna nel Bosco e spiega a tutti il malinteso: era andato a scuola e aveva detto che sarebbe tornato presto. Tappo sta per dare il vasetto di miele (inizialmente premio per la coda di Ih-Oh) come premio per chi li ha salvati dalla buca e Pooh pensa che sia per lui, ma alla fine viene dato al palloncino, con grande sgomento dell'orsetto.\nContinuando la ricerca di miele, Pooh decide di chiederne un po' ad Uffa. L'orsetto nota la strana corda della campana della casa del gufo e, dopo aver capito che si tratta della coda di Ih-Oh, si ritrova a dover scegliere tra la coda e il miele: decide di aiutare l'asinello e gli riattacca la coda originale, e Christopher Robin, per premiare la sua generosit\u00e0, gli dona finalmente un enorme barattolo di miele.\nIn una scena dopo i titoli di coda, viene rivelato che l'Appresto esiste davvero, anche se in realt\u00e0 \u00e8 molto buono. Il mostro trova gli oggetti vicino alla buca e inizia a raccoglierli con l'intento di ridarli al proprietario, ma accidentalmente cade dentro alla buca.\nProduzione.\nNel 2007, John Lasseter si rivolse a Stephen J. Anderson e a Don Hall (che avevano appena lavorato a \"I Robinson - Una famiglia spaziale\", il primo come regista ed il secondo come sceneggiatore) per proporgli di realizzare una nuova featurette basato sul personaggio di Winnie the Pooh, e i due accettarono entusiasti. Lasseter, Anderson e Hall guardarono i vecchi cortometraggi e film di Winnie Pooh per capire come rendere il personaggio principale culturalmente rilevante.\nDopo un viaggio nella Ashdown Forest (il luogo a cui Milne si ispir\u00f2 per creare il Bosco dei 100 Acri) e dopo aver letto i romanzi originali, Anderson e Hall arruolarono Burny Mattinson, un vecchio animatore Disney che aveva lavorato a \"Tigro e Winnie the Pooh a tu per tu\", come artista principale dello StoryBoard, mentre Anderson e Hall avrebbero lavorato come registi. Mattinson pens\u00f2 che avrebbe potuto usare come idea di base per la trama il racconto di Milne \"Nella quale Isaia perde la coda e Pooh la ritrova\".\nLa sequenza iniziale di 5 minuti in Pooh scopre che Ih-Oh ha perso la coda \u00e8 bastata per convincere i registi a trasformare la featurette in un vero e proprio lungometraggio. Per la scelta di realizzarlo completamente in tecnica a mano, i registi affermarono che se fosse staro realizzato al computer non avrebbe dato una buona sensazione. Molti degli animatori arruolati nella produzione del film avevano gi\u00e0 lavorato per \"La principessa e il ranocchio\", dato che entrambi i film erano in 2D. Nel film \u00e8 stato usato \"Harmony\", lo stesso software de \"La principessa e il ranocchio\", che serve a inchiostrare le immagini digitalmente.\nNel film gli unici personaggi che hanno mantenuto il loro doppiatore storico sono Winnie the Pooh, Tigro (entrambi doppiati da Jim Cummings) e Pimpi (doppiato da Travis Oates). Inizialmente, la trama del film si sarebbe dovuta basare su 5 racconti del romanzo di Milne, ma il taglio finale ha finito per trarre ispirazione a 3 storie. John Lasseter aveva annunciato che in questo film sarebbero comparsi gli amici di Tappo, ma alla fine la scena \u00e8 stata tagliata.\nLa colonna sonora \u00e8 stata curata da Henry Jackman, mentre le canzoni sono state composte e musicate dalla coppia Kristen Anderson-Lopez e Robert Lopez. Il film era previsto per intitolarsi \"Winnie the Pooh and the Day in which many things happened\", ma nel 2010 sidecise di intitolarlo semplicemente \"Winnie the Pooh\".\nDistribuzione.\nIl doppiaggio italiano del film \u00e8 stato effettuato presso la Royfilm e diretto da Leslie La Penna su dialoghi di Manuela Marianetti. Nel film Roo viene doppiato da Ruggero Valli che ha sostituito Alex Polidori. Questo film \u00e8 stato l'ultimo in cui Valerio Ruggeri ha doppiato Tappo. L'attore, la storica voce italiana di Tappo, \u00e8 morto 4 anni dopo nel 2015.\nAccoglienza.\nIncassi.\nIl film fu un flop economico: principalmente, dato che il film faceva concorrenza con \"Harry Potter e i Doni della Morte - Parte 2\", ha incassato 7,9 milioni di dollari nel suo weekend di apertura da 2.405 posizioni a schermo singolo, con una media di circa $ 3.267 per sede e si \u00e8 classificata al sesto posto per il fine settimana. Il film \u00e8 stato trasmesso al cinema per l'ultima volta il 22 settembre 2011 incassando in totale 26,7 milioni di dollari, con il weekend di apertura che rappresentava il 29,44% del lordo finale. Il film ebbe il suo maggior incasso in Giappone, con 4,13 milioni di dollari. Altri grandi incassi furono: Germania (1,33 milioni di dollari), Polonia (1,29 milioni di dollari), Regno Unito (1,18 milioni di dollari) e Russia (1,14 milioni di dollari). In tutto ha incassato in tutto il mondo solo 50,1 milioni di dollari di fronte ad un budget di quasi 30 milioni di dollari.\nIl flop di questo film \u00e8 stata la causa dell'abbandono da parte della Walt Disney dell'animazione tradizionale.\nCritica.\nIl film \u00e8 stato calorosamente acclamato dalla critica e dal pubblico, che ne hanno lodato per l'animazione, la recitazione, la sceneggiatura e la colonna sonora, sebbene alcune critiche verso la breve durata. Sul sito di recensioni Rotten Tomatoes riporta un voto del 92% basato su 128 recensioni, e con il consenso dei critici che afferma:\"Di breve durata, nostalgico e dolcemente stravagante, \"Winnie the Pooh - Nuove avventure nel Bosco dei 100 Acri\" offre una perfetta atmosfera familiare per bambini e anche per gli adulti\". Su Metacritic, il film detiene un voto del 74% basato su 100 recensioni.\nGary Goldstein del Los Angeles Times ha affermato che il film \"si rivela un giusto tributo a uno dei romanzi per ragazzi pi\u00f9 longevi del secolo scorso\". A.O. Scott del New York Times ha elogiato il film per essere in grado di affascinare bambini e genitori allo stesso modo. Roger Ebert, assegnandogli 3 stelle su 4, ha scritto nella sua recensione, \"In un periodo di animazione 3-D ed effetti speciali di valore shock, l'aspetto del film \u00e8 gentile e piacevole. Era animato a mano, mi \u00e8 stato detto, e gli sfondi utilizzano uno stile acquerello sottile e rassicurante. \u00c8 un'esperienza a prova di incubo anche per gli spettatori pi\u00f9 giovani \".\n\"Platform Online\" ha dichiarato che le animazioni disegnate a mano del film erano un tale sollievo, ma al tempo stesso ha trovato che la durata del film fosse pi\u00f9 di un problema. Ha dichiarato: \"A soli 70 minuti, anche l'obiettivo di bambini questo avrebbe potuto essere pi\u00f9 lungo - la Pixar ha spinto i film per oltre 90 minuti ormai da anni, ed \u00e8 chiaro che i bambini possono farcela. Proprio quando inizi ad entrare nel vivo del film, sta gi\u00e0 andando verso la fine, e ti lascia a bocca asciutta\"."}
{"id": "3287080", "revid": "287204", "url": "https://it.wikipedia.org/wiki?curid=3287080", "title": "Coppa Italia di pallacanestro maschile 1969-1970", "text": "La Coppa Italia di pallacanestro maschile 1969-1970 \u00e8 stata la terza edizione della manifestazione. Il trofeo \u00e8 stato vinto dalla Ignis Varese.\nPrima fase.\nPrimo turno.\n14 settembre 1969\nSecondo turno.\n21 settembre 1969\nTerzo turno.\n28 settembre 1969\nQuarto turno.\n5 ottobre 1969\nQuinto turno.\n12 ottobre 1969"}
{"id": "3287082", "revid": "76963", "url": "https://it.wikipedia.org/wiki?curid=3287082", "title": "David M. Rosenthal", "text": ""}
{"id": "3287086", "revid": "110157", "url": "https://it.wikipedia.org/wiki?curid=3287086", "title": "Piazza del Popolo (Reggio Calabria)", "text": "Piazza del Popolo \u00e8 una grande piazza della zona centro-nord della citt\u00e0 di Reggio Calabria.\nDescrizione.\nDi pianta trapezoidale e in dislivello rispetto agli assi viari che la perimetrano, \u00e8 delimitata dal viale Giovanni Amendola, dalle vie 25 luglio 1943 e Monsignor De Lorenzo mentre il suo lato a sud \u00e8 completamente occupato da uno dei prospetti della Casa del Fascio. Alla piazza si pu\u00f2 accedere direttamente da via 25 luglio 1943 o da due grandi scalinate in pietra di Macellari poste nelle altre due vie che la costeggiano. Dal lato ovest si scorge l'abside della chiesa di Santa Lucia e alcune palazzine di epoca fascista.\nQuesto spazio urbano di architettura razionalista era la piazza dove si tenevano le adunanze fasciste. Il 31 marzo del 1939 Benito Mussolini, in occasione della sua prima visita in citt\u00e0, da un pulpito in pietra dell'attigua Casa del Fascio, davanti ad una piazza gremita pronunci\u00f2 un animato discorso alla popolazione. Fino a poco tempo fa su alcuni prostetti dei palazzi che la circondano erano ancora visibili alcune scritte propagandistiche che inneggiavano al Duce. Sono ancora presenti i pilastri in cemento ricoperti in marmo bianco che sorreggevano i lunghi pennoni delle bandiere.\nAttualmente l'area ospita tutte le mattine il mercato pi\u00f9 importante della citt\u00e0."}
{"id": "3287087", "revid": "170204", "url": "https://it.wikipedia.org/wiki?curid=3287087", "title": "Moritz Monfroni von Manfort", "text": ""}
{"id": "3287091", "revid": "1805885", "url": "https://it.wikipedia.org/wiki?curid=3287091", "title": "Benedetto Robazza", "text": "Biografia.\nNato poco prima della seconda guerra mondiale, durante il conflitto rimase orfano di padre, deportato e morto in un tentativo di fuga. Nel 1941 mor\u00ec anche il fratello minore, di meningite fulminante Robazza per un periodo visse di espedienti, a Trastevere, con la madre. Senza titoli di studio, nel 1952 si arruol\u00f2 in marina. Divenne sottufficiale e pugile dilettante. Nel 1956 torn\u00f2 a casa, dove esegu\u00ec i primi ritratti. Part\u00ec poi per il Belgio, dove segu\u00ec corsi di gemmologia.\nRientrato a Roma, realizz\u00f2 un busto del calciatore Luciano Re Cecconi, \"Amore e solidariet\u00e0\" (consegnato nel 1979 a Sandro Pertini e l'anno dopo a Giovanni Paolo II), un bassorilievo in bronzo dedicato ad Aldo Moro e alla sua scorta e un altorilievo in memoria degli agenti Antonio Mea e Pierino Ollanu (uccisi nei pressi della sede romana della Democrazia Cristiana).\nAltre sue opere sono il Cristo per la Cattedrale di Santa Maria Assunta di Altamura e ritratti di Karol Wojty\u0142a, Alcide De Gasperi, Franz Josef Strau\u00df. Realizz\u00f2 inoltre un monumento in bronzo ad Alfredo Rampi, e alla coppia regnante thailandese Sirikit e Bhumibol. Per le vittime del terrorismo realizz\u00f2 il monumento della Madonna della Pace, in viale Mazzini a Roma, nonch\u00e9 il monumento ai caduti d'oltremare per il Sacrario di Bari. Realizz\u00f2 il bronzo del giudice Girolamo Tartaglione, e uno in onore del Presidente degli Stati Uniti Ronald Reagan (opera affidata alla Casa Bianca, posta nella Sala Roosevelt).\nRealizz\u00f2 bassorilievi di numerose piazze romane e opere di ispirazione religiosa. Sua \u00e8 anche la trasposizione in altorilievo dell'Inferno di Dante Alighieri, 90 metri quadri di marmo resina a rappresentare scene dei 34 canti della prima cantica della \"Divina Commedia\".\nTra le altre sculture, un cavallo di marmo donato al paese di Rocca Priora, dove \u00e8 presente anche una fontana dell'artista."}
{"id": "3287097", "revid": "767487", "url": "https://it.wikipedia.org/wiki?curid=3287097", "title": "Distretto di Badulla", "text": "Il distretto di Badulla \u00e8 un distretto dello Sri Lanka, situato nella provincia di Uva e che ha come capoluogo Badulla."}
{"id": "3287104", "revid": "767487", "url": "https://it.wikipedia.org/wiki?curid=3287104", "title": "Distretto di Hambantota", "text": "Il distretto di Hambantota \u00e8 un distretto dello Sri Lanka, situato nella provincia Meridionale e che ha come capoluogo Hambantota."}
{"id": "3287107", "revid": "1543377", "url": "https://it.wikipedia.org/wiki?curid=3287107", "title": "Timarco", "text": "Origini.\nOriginario della citt\u00e0 greca di Mileto, fu collaboratore del re Antioco IV Epifane che, al momento della sua ascesa al trono (175 a.C.), lo nomin\u00f2 satrapo della Media, nell'Iran occidentale; contemporaneamente, suo fratello Eraclide otteneva il ruolo di ministro delle finanze. Timarco approfitt\u00f2 dei disordini che seguirono la morte di Antioco IV per acquistare sempre pi\u00f9 indipendenza nei territori sotto il suo controllo.\nBreve regno e sconfitta.\nNel 162 a.C. Demetrio I, figlio di Seleuco IV, divenne re facendo uccidere Antioco V, il figlio ancora bambino di Antioco IV, e il suo tutore Lisia. Quest'atto fu probabilmente la provocazione che indusse Timarco a rendersi indipendente e dichiararsi a sua volta re: egli estese la sua autorit\u00e0 fino a Babilonia e raccolse un'armata, ma nel 160 a.C. venne sconfitto e ucciso da Demetrio I.\nPoco si conosce sul regno di Timarco da parte delle fonti letterarie. Sulle sue monete egli introdusse l'epiteto \"Basileus Megas\" (\"Gran Re\") che era il titolo tradizionale utilizzato degli Achemenidi e potrebbe riflettere lo sforzo di ottenere il supporto da parte della popolazione orientale, in un momento in cui il regno seleucide stava perdendo terreno in Iran.\nTimarco fu vendicato dal fratello Eraclide, che sostenne successivamente la causa dell'usurpatore Alessandro I Bala, il quale si dichiarava figlio di Antioco IV. Eraclide convinse infatti il Senato romano a sostenere le pretese di Bala contro Demetrio I, che nel 150 a.C. fu sconfitto e ucciso."}
{"id": "3287109", "revid": "2090912", "url": "https://it.wikipedia.org/wiki?curid=3287109", "title": "Du\u0161an Vemi\u0107", "text": "Carriera da tennista.\nLa sua carriera da professionista inizia nel 1995 raggiungendo in carriera la posizione numero 146 in singolare (raggiunta il 25 febbraio 2008) e la posizione numero 31 nel doppio (raggiunta il 12 gennaio 2009).\nVemi\u0107 \u00e8 al 19\u00b0 posto nella classifica dei servizi di tennis pi\u00f9 veloci registrati (235 km/h /146 mph) nella storia del ATP World Tour.\nI momenti salienti del suo 2008 includono la vittoria di 5 titoli di doppio nell'ATP Challenger Tour: Miami, FL, Stati Uniti con Ilija Bozoljac; Sunrise, FL, USA con Janko Tipsarevic; Cremona, Italia con Eduardo Schwank; Waco, TX, USA con Alex Bogomolov Jr.; e Calabasas, CA, USA con Ilija Bozoljac.\nHa anche raggiunto sia le semifinali degli Open di Francia che i quarti di finale agli US Open con Bruno Soares.\nSempre versatile nella scelta del partner, Du\u0161an Vemi\u0107 ha collaborato con giocatori come Jamie Murray, Ivo Karlovi\u0107, Novak Djokovic e Mischa Zverev nel 2009.\nNell'Australian Open 2010, Du\u0161an Vemi\u0107 e Ivo Karlovi\u0107 hanno raggiunto le semifinali, perdendo contro Daniel Nestor e Nenad Zimonji\u0107 6-4,6-4\nCarriera da allenatore.\nSubito dopo la fine della carriera da tennista ha brevemente allenato la giocatrice WTA Andrea Petkovic.\nPoco dopo \u00e8 entrato a far parte del team di Novak Djokovic.\nNel gennaio 2013 \u00e8 entrato a far parte dello staff tecnico della squadra serba di Coppa Davis, partecipando alla finale contro la Repubblica Ceca.\nNell'agosto 2016, Du\u0161an Vemi\u0107 \u00e8 stato l'allenatore ufficiale della squadra di tennis maschile serba ai Giochi della XXXI Olimpiade di Rio de Janeiro. La squadra era composta dal numero 1 al mondo Novak Djokovic, da Nenad Zimonjic e da Viktor Troicki.\nDall'agosto 2016 al 2017 \u00e8 stato il capo allenatore della squadra di doppio di maggior successo di tutti i tempi, gli americani Mike Bryan e Bob Bryan, conosciuti anche come Bryan brothers.\nAllena Brandon Nakashima da maggio 2020."}
{"id": "3287110", "revid": "767487", "url": "https://it.wikipedia.org/wiki?curid=3287110", "title": "Distretto di Matara", "text": "Il distretto di Matara \u00e8 un distretto dello Sri Lanka, situato nella provincia Meridionale e che ha come capoluogo Matara."}
{"id": "3287115", "revid": "1543377", "url": "https://it.wikipedia.org/wiki?curid=3287115", "title": "Anno accademico", "text": "Un anno accademico il periodo dell'anno in cui un'universit\u00e0 svolge la propria attivit\u00e0.\nUn anno scolastico indica invece lo stesso periodo riferito alla scuola dell'obbligo.\nNel mondo.\nItalia.\nNella scuola primaria (elementare), secondaria di primo grado (media) e secondo grado (superiore), dal punto di vista legislativo, inizio e fine sono anticipate di due mesi rispetto alle universit\u00e0 (ovvero dal 1\u00ba settembre al 31 agosto dell'anno successivo). L'effettivo calendario (comprensivo di festivit\u00e0 e sospensione delle lezioni) varia in ragione delle disposizioni impartite dal Ministero dell'Istruzione. Fino al 1976 (anno scolastico 1976-1977), la data indicativa di inizio era invece il 1\u00ba ottobre. \nPer la legislazione italiana, l'anno accademico va dal 1\u00ba novembre al 31 ottobre del successivo anno solare. L'apertura ufficiale \u00e8 effettuata tramite un'inaugurazione, solitamente posta al primo luned\u00ec di ottobre, in cui il rettore - alla presenza di docenti e studenti - presenta una panoramica del programma universitario. Le date di inizio non sono univoche, in quanto stabilite dalla singola universit\u00e0."}
{"id": "3287120", "revid": "767487", "url": "https://it.wikipedia.org/wiki?curid=3287120", "title": "Distretto di Kegalle", "text": "Il distretto di Kegalle \u00e8 un distretto dello Sri Lanka, situato nella provincia Sabaragamuwa e che ha come capoluogo Kegalle."}
{"id": "3287121", "revid": "281901", "url": "https://it.wikipedia.org/wiki?curid=3287121", "title": "Tradizionalismo", "text": ""}
{"id": "3287123", "revid": "767487", "url": "https://it.wikipedia.org/wiki?curid=3287123", "title": "Janie Jones (film)", "text": "Janie Jones \u00e8 un film del 2010 diretto da David M. Rosenthal.\nTrama.\nViene narrata la storia della cantante Marion Mitchell, in arte Janie Jones."}
{"id": "3287124", "revid": "767487", "url": "https://it.wikipedia.org/wiki?curid=3287124", "title": "Distretto di Ratnapura", "text": "Il distretto di Ratnapura \u00e8 un distretto dello Sri Lanka, situato nella provincia Sabaragamuwa e che ha come capoluogo Ratnapura."}
{"id": "3287126", "revid": "339392", "url": "https://it.wikipedia.org/wiki?curid=3287126", "title": "Pier Luigi Ferrantini", "text": ""}
{"id": "3287128", "revid": "2064103", "url": "https://it.wikipedia.org/wiki?curid=3287128", "title": "Troian Bellisario", "text": "\u00c8 nota principalmente per aver interpretato Spencer Hastings in \"Pretty Little Liars\".\nBiografia.\nTroian Bellisario \u00e8 nata e cresciuta a Los Angeles. Figlia dei produttori Donald Bellisario, che \u00e8 presente sulla Walk of Fame di Los Angeles, e Deborah Pratt, ha tre fratelli acquisiti: Michael Bellisario, l'attore Sean Murray e il produttore David Bellisario. Ha origini afro-americane, inglesi, francesi, italiane (il nonno paterno Albert Jethro proveniva da Gamberale), danesi e serbe.\nBellisario ha frequentato la Campbell Hall School di North Hollywwod in California, dalla scuola dell'infanzia, fino alla fine delle superiori, dove \u00e8 stata valedictorian l'ultimo anno. Si \u00e8 laureata in arte all'University of Southern California.\nCarriera.\nDebutta nel 1988 con il film \"L'ombra del peccato\" all'et\u00e0 di 3 anni e tra il 1990 e il 2007 partecipa a numerose serie televisive prodotte dal padre come \"In viaggio nel tempo\", \"Tequila e Bonetti\", \"JAG - Avvocati in divisa\", \"First Monday\" e \"NCIS - Unit\u00e0 anticrimine\". In NCIS, interpreta Sarah McGee, sorella dell'agente speciale Timothy McGee, interpretato dal suo fratellastro Sean Murray. Nel 1998 recita a fianco di Mary-Kate e Ashley Olsen nel film \"Due gemelle per un pap\u00e0\" e dal 2006 appare in una serie di cortometraggi indipendenti, quali \"Unspoken\", \"Archer House\" e \"Intersect\".\nNel novembre del 2009, \u00e8 stata scelta per interpretare il ruolo di Spencer Hastings nel cast della serie televisiva \"Pretty Little Liars\", basata sull'omonima saga di libri di Sara Shepard, la quale racconta la storia di cinque adolescenti la cui vita \u00e8 minacciata costantemente da una persona \"anonima\". La serie ha ottenuto un ottimo successo dal parte del pubblico ed \u00e8 andata in onda per sette stagioni. Nell'agosto 2012 appare a fianco di Jennifer Beals nella serie web WIGS \"Lauren\". Nel gennaio 2013, conferma che lei e Beals stanno registrando altri episodi.\nNel 2015, Bellisario e il fidanzato Patrick J. Adams hanno girato il cortometraggio \"We Are Here in Haida Gwaii\", scritto e interpretato da lei stessa. Nell'estate del 2016 fa il suo debutto alla regia, dirigendo il quindicesimo episodio della settima stagione di \"Pretty Little Liars\", intitolato \"In the Eye Abides the Heart\".\nVita privata.\nTroian Bellisario incontra Patrick J. Adams nel 2009 sul set dell'opera teatrale \"Equivocation. \"Si lasciano per poi tornare insieme nel 2010, quando Patrick partecipa ad un episodio di \"Pretty Little Liars\". La coppia ha anche lavorato insieme a \"The Come Up\", \"Suits\" e \"We Are Here\".\nIl 14 febbraio 2014, Bellisario e Patrick J. Adams si fidanzano ufficialmente. Il 10 dicembre 2016 convolano a nozze a Santa Barbara. L'8 ottobre 2018 sono diventati genitori della loro prima figlia, Aurora. Il 15 maggio 2021 nasce la seconda figlia, Elliot Rowena.\nIl 19 maggio 2018 \u00e8 stata invitata insieme al marito al matrimonio del principe Harry e Meghan Markle.\nDoppiatrici italiane.\nNelle versioni in italiano dei suoi lavori, Troian Bellisario \u00e8 stata doppiata da:"}
{"id": "3287132", "revid": "765509", "url": "https://it.wikipedia.org/wiki?curid=3287132", "title": "Shin Kimagure Orange Road", "text": ""}
{"id": "3287135", "revid": "253269", "url": "https://it.wikipedia.org/wiki?curid=3287135", "title": "Mark Sheppard", "text": "\u00c8 noto soprattutto per aver interpretato il demone Crowley nella serie televisiva statunitense \"Supernatural\".\nBiografia.\nNato in Inghilterra ma naturalizzato statunitense, \u00e8 figlio dell'attore W. Morgan Sheppard.\nVive a Los Angeles e nel 2004 si \u00e8 sposato con Jessica, da cui sono nati due figli; la coppia si \u00e8 separata nel 2014.\nNel dicembre 2014 inizia a frequentare Sarah Louise Fudge e il 20 agosto 2015 si fidanzano, per poi sposarsi in una cerimonia privata il 9 novembre a Denver. Il 26 settembre 2015 la coppia annuncia di aspettare la loro prima figlia, nata il primo marzo 2016.\nCarriera.\nMusica.\nSheppard divenne un musicista professionista a quindici anni e partecip\u00f2 a tour musicali con il chitarrista Robyn Hitchcock, con il gruppo inglese Television Personalities e la band irlandese Light a Big Fire, per il cui secondo album suon\u00f2 la batteria. Registr\u00f2 numerosi album come turnista in tutta Europa, finch\u00e9 non si spost\u00f2 negli Stati Uniti.\nTeatro.\nSheppard venne invitato a fare un provino per la produzione statunitense dello spettacolo teatrale \"A Cock and Bull Story\" (diretta da Billy Hayes, autore del libro che ispir\u00f2 il film \"Fuga di mezzanotte\"), per la cui interpretazione vinse numerosi premi, incluso il L.A. Drama Critics Circle Award del 1992 e il LA Weekly and Dramalogue Award.\nTelevisione.\nSheppard ha partecipato come guest star a numerose serie televisive tra cui \"X-Files\" (nell'episodio \"Bruciati vivi\"), \"Gli specialisti\", \"The Practice\", \"Invisible Man\", \"Special Unit 2\", \"JAG - Avvocati in divisa\", ', \"The Chronicle\", \"Detective Monk\", \"Las Vegas\", ' e \"\".\nHa interpretato un demone di nome Arnon nella serie televisiva \"Streghe\", il boss criminale Badger in \"Firefly\" e il superiore di Paul Ballard in \"Dollhouse\". \u00c8 apparso nella serie televisiva \"24\" e come nemesi di Allison Dubois in \"Medium\".\nHa interpretato Romo Lampkin, l'avvocato difensore di Gaius Baltar, nella terza e nella quarta stagione di \"Battlestar Galactica\" e ha avuto il ruolo ricorrente di Manservant Neville in \"The Middleman\". Ha interpretato Anthony Anthros in \"Bionic Woman\", la nemesi dei protagonisti di \"Leverage - Consulenze illegali\", il demone Crowley nella serie televisiva \"Supernatural\", e un ladro di banche in un episodio di \"Burn Notice - Duro a morire\". \u00c8 apparso nell'episodio pilota di \"White Collar\" nei panni di un falsario e in quelli del direttore dell'associazione \"L'Anello\" nella serie televisiva \"Chuck\". Ha successivamente interpretato il Reggente Benedict Valda nella serie \"Warehouse 13\" e rivestito inoltre i panni dell'ex agente FBI Canton Delaware III nel primo e secondo episodio della sesta serie di \"Doctor Who\", dove recita anche suo padre nel ruolo del suo personaggio da anziano. Nel 2019 ricopre il ruolo di Willoughby Kipling, mago di strada dal pessimo carattere che beve volentieri e fuma in continuazione, nella serie televisiva \"Doom Patrol\" basata sull'omonimo gruppo di supereroi della DC Comics, distribuita in Italia da Amazon Prime Video.\nCinema.\nLa sua attivit\u00e0 cinematografica include il ruolo dell'antagonista Paddy Armstrong nel film \"Nel nome del padre\" del 1993. Ha partecipato alla commedia romantica \"Lover's Knot\", al dramma storico \"Out of the Cold\", al thriller \"Unstoppable\" del 2004 e a \"Broken\" (2007). Appare inoltre in \"Megalodon\" (2004) e in \"New Alcatraz\".\nDoppiatori italiani.\nNelle versioni in italiano dei suoi film, Mark Sheppard \u00e8 stato doppiato da:"}
{"id": "3287144", "revid": "223320", "url": "https://it.wikipedia.org/wiki?curid=3287144", "title": "Nuku Nuku", "text": ""}
{"id": "3287147", "revid": "300067", "url": "https://it.wikipedia.org/wiki?curid=3287147", "title": "Pallacanestro maschile ai XVI Giochi panamericani", "text": "Il Campionato maschile di pallacanestro ai XVI Giochi panamericani si sono svolti dal 26 al 30 ottobre 2011 a Guadalajara, in Messico, durante i XVI Giochi panamericani. Tutte le gare si sono disputate al \"CODE Dome\" di Guadalajara. La vittoria finale \u00e8 andata alla nazionale di Porto Rico, cos\u00ec come era gi\u00e0 successo nel torneo femminile."}
{"id": "3287149", "revid": "1305772", "url": "https://it.wikipedia.org/wiki?curid=3287149", "title": "Tja\u017einskij", "text": "Tja\u017einskij \u00e8 una cittadina della Russia siberiana meridionale (oblast' di Kemerovo); appartiene amministrativamente al \"rajon\" Tja\u017einskij, del quale \u00e8 il capoluogo.\nSorge nella parte nordorientale della \"oblast\"', 221 chilometri a nordest del capoluogo Kemerovo."}
{"id": "3287151", "revid": "287204", "url": "https://it.wikipedia.org/wiki?curid=3287151", "title": "Tjazinskij", "text": ""}
{"id": "3287153", "revid": "80339", "url": "https://it.wikipedia.org/wiki?curid=3287153", "title": "Tyazhinsky", "text": ""}
{"id": "3287154", "revid": "80339", "url": "https://it.wikipedia.org/wiki?curid=3287154", "title": "Tja\u017einski", "text": ""}
{"id": "3287156", "revid": "47767", "url": "https://it.wikipedia.org/wiki?curid=3287156", "title": "Santuario della Madonna de La Salette", "text": "Il santuario della Madonna de La Salette \u00e8 un santuario mariano situato a Fumane, in provincia di Verona.\nSi trova sulla collina sopra all'abitato di fumane in una nicchia di roccia. La particolare posizione gli fa godere di una splendida vista su tutta la vallata.\nFu costruita su volere degli abitanti di Fumane come ex voto per la richiesta di liberazione dalla devastante epidemia di fillossera delle viti che si era propagata intorno alla met\u00e0 del XIX secolo.\nIl santuario fu completato nel 1864 ed ampliato nel 1950."}
{"id": "3287163", "revid": "1543377", "url": "https://it.wikipedia.org/wiki?curid=3287163", "title": "Field-Map", "text": "Field-Map \u00e8 un Sistema informativo territoriale (GIS) mobile comprensivo di software ed hardware progettato per la raccolta e l'elaborazione dei dati di campo utilizzato principalmente nel settore forestale. Il software di Field-Map \u00e8 in grado di creare e gestire complessi database relazionali e fornisce un'agevole comunicazione con moderni dispositivi di misurazione (GPS, telemetro laser, bussola digitale, ecc.) ma supporta anche dispositivi di misurazione tradizionali (ipsometri, bussola classica, relascopio, ecc.). La tecnologia Field-Map \u00e8 attualmente utilizzata per gli inventari forestali nazionali di 8 nazioni tra cui Irlanda, Islanda, Capo Verde, Repubblica Ceca, Belgio, Slovacchia, Ungheria e Russia.\nApplicazioni.\nField-Map viene utilizzato per gli inventariati forestali, la pianificazione e la gestione forestale (es. assestamento), gli inventari e il monitoraggio delle riserve di carbonio, il controllo della provenienza e la certificazione del legname, la mappatura dei soprassuoli forestali e del paesaggio, la cubatura del legname, la ricerca in aree di studio permanenti, il monitoraggio in aree protette, ecc.\nInventari forestali.\nField-Map \u00e8 stato originariamente implementato per gli inventari forestali. L'obiettivo degli inventari forestali \u00e8 quello di fornire informazioni complete sullo stato e lo sviluppo delle foreste per la loro pianificazione gestionale e strategica. Field-Map possiede tutte le funzionalit\u00e0 in grado di supportare gli inventari forestali. In particolare per quelli di tipo statistico permette la raccolta dati su aree di campionamento inventariali e la loro analisi ed estrapolazione sull'intera area in esame (es. territorio nazionale).\nMappatura.\nField-Map supporta diversi dispositivi di misurazione elettronici tra cui il telemetro laser (dotato di inclinometro) per la misurazione delle distanze, delle pendenze e quindi delle altezze. Il telemetro laser, abbinato ad una bussola digitale, permette la mappatura del territorio e degli elementi che lo caratterizzano (punti, linee e poligoni). In alternativa, o per la georeferenziazione, si pu\u00f2 usare il GPS.\nMonitoraggio di aree protette.\nIl monitoraggio a lungo termine delle aree protette \u00e8 fondamentale per la loro gestione. Field-Map permette misurazioni ripetute su aree permanenti (es. transetti) e l'elaborazione di visualizzazioni 2D/3D rappresentative dei dati raccolti.\nMisurazioni dendrometriche.\nField-Map consente di misurare diametro, altezza, profilo e proiezione della chioma degli alberi creando direttamente in bosco la curva di distribuzione dei diametri, la curva ipsometrica e calcolando l'area basimetrica ed il numero di piante ad ettaro. Con un'ottica apposita montata sul telemetro laser si misurano i diametri a qualsiasi altezza del fusto. Il software crea il profilo del tronco e calcola il volume del tronco con la formula di cubatura preferita dall'utente.\nMonitoraggio delle riserve di carbonio.\nLa tecnologia Field-Map \u00e8 stata utilizzata per diversi progetti per la stima ed il monitoraggio delle riserve di carbonio in Ecuador, Uganda e Malesia (Borneo). Field-Map integra informazioni provenienti da diverse fonti di telerilevamento con misurazioni in situ garantendo la massima produttivit\u00e0. Il monitoraggio \u00e8 normalmente eseguito su aree di saggio permanenti su cui le misurazioni vengono ripetute nel tempo per verificare l'evoluzione della biomassa e quindi del carbonio accumulato."}
{"id": "3287168", "revid": "547034", "url": "https://it.wikipedia.org/wiki?curid=3287168", "title": "Roberto di Perche", "text": "Biografia.\nEra figlio del conte Carlo II d'Alen\u00e7on e di Maria de La Cerda, figlia di Ferdinando di Castiglia, signore di La Cerda.\nAppartenne quindi ad un ramo cadetto dei Valois.\nNel 1346 alla morte del padre divenne conte di Perche all'et\u00e0 di soli due anni. La reggenza venne affidata a suo fratello maggiore il conte di Alen\u00e7on Carlo III d'Alen\u00e7on.\nIl 5 aprile 1374 spos\u00f2 Giovanna, figlia del visconte Giovanni I di Rohan. Dal matrimonio nacque un solo figlio:\nLa contea torn\u00f2 quindi a far parte di quella di Alen\u00e7on."}
{"id": "3287169", "revid": "123231793", "url": "https://it.wikipedia.org/wiki?curid=3287169", "title": "Rodolfo Pietro Bollini", "text": "Biografia.\nResidente a Milano, \u00e8 stato Senatore della Repubblica del Partito Comunista Italiano dalla VI alla X legislatura della Repubblica Italiana, restando complessivamente a Palazzo Madama dal 1972 al 1992. Dopo la svolta della Bolognina aderisce al Partito Democratico della Sinistra."}
{"id": "3287171", "revid": "2064103", "url": "https://it.wikipedia.org/wiki?curid=3287171", "title": "Shay Mitchell", "text": "Biografia.\nNasce a Mississauga, in Canada, da madre filippina, Precious Garcia, e padre irlandese/scozzese, Mark Mitchell ed ha un fratello minore, Sean.\nNel 1997, quando lei aveva 10 anni, la sua famiglia si trasferisce a Vancouver in Columbia Britannica e, un anno dopo, viene scelta da una agenzia internazionale di giovanissime modelle. \nCarriera.\nDai 18 anni Mitchell lavora con successo come modella tra Bangkok, Hong Kong e Barcellona, ma decide presto di trasferirsi a Toronto per studiare recitazione. Dopo aver firmato un contratto con un'agenzia teatrale, appare nella serie televisiva \"\" e partecipa ad alcuni spot pubblicitari. Partecipa anche, in un ruolo ricorrente, nella serie Disney \"Aaron Stone\" e appare nel video musicale della canzone \"Hold My Hand\" di Sean Paul.\nNel novembre del 2009 entra a far parte della serie televisiva \"Pretty Little Liars\" nel ruolo di Emily Fields\",\" basato sui libri di Sara Shepard, il quale racconta la storia di quattro adolescenti la cui vita \u00e8 minacciata costantemente da una persona \"anonima\". La serie ha ottenuto un ottimo successo da parte del pubblico ed \u00e8 andata in onda per sette stagioni.\nIl 6 ottobre 2015 \u00e8 uscito \"Bliss\", un libro scritto in collaborazione con l'amica Michaela Blaney.\nNel 2016 ottiene un ruolo nel film \"Mother's Day\", diretto da Garry Marshall, accanto a Jennifer Aniston, Julia Roberts e Kate Hudson. Lo stesso anno partecipa come protagonista femminile nel videoclip di Nick Jonas \"Under You\". \nL'anno successivo le viene affidato un ruolo di rilievo nella nuova serie televisiva \"You\", che ha inizio nel settembre 2018.\nNel 2018 \u00e8 protagonista del film \"L'esorcismo di Hannan Grace\".\nBeneficenza ed attivismo.\nMitchell ha sostenuto la Somaly Mam Foundation, un'organizzazione senza fini di lucro che ha combattuto il traffico sessuale fino a quando la fondazione, non ha chiuso i battenti nel 2014. Ella ha anche lavorato con The Trevor Project insieme al cast di \"Pretty Little Liars\" e alla Campagna NOH8. Shay collabora anche con la WE Charity, che aiuta le comunit\u00e0 a sviluppare risorse educative, e ha collaborato con \"Represent Clothing\" per promuovere delle magliette la cui met\u00e0 del ricavato \u00e8 andata all'associazione GLAAD. \nVita privata.\nIl 1\u00ba gennaio 2019, Mitchell ha rivelato sul suo profilo Instagram di aver subito un aborto durante l'anno precedente. Il 28 giugno 2019, ha poi rivelato sul suo account Instagram e sul suo canale YouTube di aspettare il suo primo figlio, una bambina, con il compagno Matte Babel. Il 20 ottobre 2019, ha annunciato la nascita di sua figlia Atlas Noa sui social media, con un'immagine di lei che tiene la mano della bambina, nata il 9 ottobre. Il 7 febbraio 2022 annuncia di essere incinta del suo secondogenito.\nDoppiatrici italiane.\nNelle versioni in italiano dei suoi lavori, Shay MItchell \u00e8 stata doppiata da:"}
{"id": "3287174", "revid": "2091899", "url": "https://it.wikipedia.org/wiki?curid=3287174", "title": "Nazionalismo egiziano", "text": "Il Nazionalismo egiziano (; IPA: ) \u00e8 un'ideologia manifestatasi nel XIX secolo, in concomitanza con i crescenti condizionamenti politici ed economici britannici in Egitto culminati nell'istituzione di un vero e proprio Protettorato e, dopo il 1930, in forme pi\u00f9 o meno pesanti d'ingerenza negli affari di uno Stato solo formalmente libero, finite solo nel settembre del 1956, con la guerra anglo-francese mossa per rendere vana la nazionalizzazione della Compagnia del Canale di Suez decisa dal Presidente della Repubblica Gam\u0101l \u02bfAbd al-N\u0101\u1e63er.\nStoria.\nL'et\u00e0 di \u02bfUr\u0101b\u012b.\nL'atto di nascita del nazionalismo egiziano viene individuato dagli storici nella rivolta degli ufficiali egiziani, guidata dal col. Ahmad \u02bfUr\u0101b\u012b, contro le politiche del governo egiziano, pesantemente condizionate dal Regno Unito, dopo che Gran Bretagna e Francia avevano assunto il controllo finanziario e dei lavori pubblici del Chedivato - poi trasformato in Regno d'Egitto dalla precisa volont\u00e0 britannica di rendere vane le possibili rivendicazioni dell'Impero ottomano sull'Egitto.\nNel 1881\u20131882, gli egiziani militavano in numerose diverse societ\u00e0, genericamente definite Partito Nazionale (Nazionalista), che chiedeva la trasformazione della monarchia in senso costituzionale, osteggiava il controllo di Regno Unito e Francia sul Canale di Suez e avversava il Regno Unito dopo la sua invasione dell'Egitto del 1882, intervenuta per proteggere gli interessi economici degli azionisti della Compagnia del Canale, messi a rischio dalle follie finanziarie dell'ex-sovrano Isma'il Pasci\u00e0.\nL'intervento armato britannico, dopo la vittoria di Tell el-Keb\u012br, ebbe successo e \u02bfUr\u0101b\u012b fu arrestato ed esiliato, mentre il (primo) Partito Nazionale fu disciolto.\nL'et\u00e0 di Mustaf\u0101 K\u0101mil e Muhammad Far\u012bd. Il Partito Nazionale.\nNei primi anni dell'intervento militare britannico, la resistenza del nazionalismo fu flebile, dal momento che il Chedive Tawf\u012bq Pasci\u00e0 (\"reg.\" 1879\u20131892) ne soppresse ogni attivit\u00e0. Il nazionalismo egiziano risorse dopo la successione al trono egiziano di suo figlio, \u02bfAbb\u0101s \u1e24ilm\u012b II (\"reg.\" 1892\u20131914). Vari funzionari di palazzo europei e vicino-orientali raccomandarono al giovane Chediv\u00e8 di resistere alle pressioni del console generale britannico al Cairo, Sir Evelyn Baring (Lord Cromer), che era il signore \"de facto\" dell'Egitto. Sebbene il controllo di Lord Cromer di rinforzi militari giunti dal Regno Unito intimidisse i seguaci del chediv\u00e8, nel suo ambiente sorse un movimento d'opposizione informale che chiam\u00f2 parimenti se stesso \u201cal-Hizb al-Watani\u201d (Partito Nazionale). Il suo leader era Mustaf\u0101 K\u0101mil, un avvocato che aveva studiato in Francia che inizialmente aveva operato come collegamento tra \u02bfAbb\u0101s \u1e24ilm\u012b II e i potenziali sostenitori europei e ottomani del Chediv\u00e8. Non appena divenne maggiormente conosciuto, Mustaf\u0101 K\u0101mil fond\u00f2 un quotidiano, \"al-Liw\u0101\u02be\" (\u201cLa bandiera\u201d), una scuola per giovani e un partito politico aperto ad ogni egiziano occidentalizzante che intendeva metter fine all'occupazione britannica. Il nuovo Partito Nazionale lanciava un appello agli studenti, ai giovani professionisti e a quanti ambivano operare all'interno delle strutture governative e che si vedevano bloccare l'accesso a quei posti da quanti simpatizzavano per l'occupante straniero e che erano stati logicamente inseriti dal Regno Unito nei ministeri egiziani per rafforzare il controllo che Londra aveva degli affari egiziani. Numerosi egiziani erano infuriati da quanto accaduto nel cosiddetto \"Incidente di Denshaw\u0101\u02bei, in cui numerosi contadini erano stati impiccati, frustati o imprigionati per aver assaltato alcuni ufficiali britannici che erano penetrati per futile passione di sparare ai piccioni nel villaggio di Denshaw\u0101\u02bei, uccidendo invece un gran numero di animali allevati e sparando sui loro proprietari inferociti dalla loro futile iattanza.\nI nazionalisti volevano anche che il Chediv\u00e8 \u02bfAbb\u0101s \u1e24ilm\u012b II concedesse una Costituzione all'Egitto, con un parlamento scelto in base a libere elezioni e con un governo responsabile di fronte al parlamento, riducendo in tal modo il potere dei consiglieri britannici del governo egiziano. Subito dopo, Mustaf\u0101 K\u0101mil divenne presidente del partito Nazionale ma mor\u00ec improvvisamente, all'et\u00e0 di appena 33 anni. Manifestazioni di dolore sul larga scala si svolsero in occasione dei suoi funerali, a dimostrazione dal vastissimo seguito che il giovane politico s'era saputo guadagnare, in nome di ideali libertari e democratici.\nImmediatamente dopo la morte di Mustaf\u0101 K\u0101mil, i nazionalisti elessero al suo posto il suo principale collaboratore e vicepresidente del Partito Nazionale, Muhammad Far\u012bd. Sebbene meno carismatico del suo predecessore, Far\u012bd era un uomo di saldi principi, finanziariamente indipendente e determinato a continuare la lotta per la libert\u00e0 e l'indipendenza egiziana. Oltre a organizzare le sezioni del partito in tutto l'Egitto, egli apr\u00ec anche un gran numero di scuole serali per lavoratori e cooperative di consumo, garantendo il suo sostegno alla lenta crescita dei sindacati dei lavoratori. Continu\u00f2 a ricevere il sostegno delle corti europee \u2013 esclusa ovviamente quella britannica \u2013 ma Muhammad Far\u012bd rafforz\u00f2 anche i legami con il governo ottomano e assunse lo Shaykh \u02bfAbd al-\u02bfAz\u012bz J\u0101w\u012bsh, uno scrittore musulmano, per guidare il quotidiano \"al-Liw\u0101\u02be\". J\u0101w\u012bsh prese presto a polemizzare con i copti e i britannici e, malgrado la causa del Partito Nazionale fosse sostenuta da molti musulmani, port\u00f2 il partito di Far\u012bd su posizioni sempre pi\u00f9 estremistiche. Quando un membro del Partito Nazionale uccise nel 1910 il Primo ministro egiziano, il copto Butros Gh\u0101l\u012b (colpevole, da giudice, di aver avallato acriticamente le decisioni, repressive quanto ingiuste, di una corte a maggioranza britannica, chiamata a giudicare l'\"Incidente di Denshaw\u0101\u02bei\"),il governo egiziano (incoraggiato dai consiglieri britannici) scaten\u00f2 una repressione ai danni del Partito Nazionale. Nel giro di due anni, tanto Far\u012bd quanto J\u0101w\u012bsh, avendo scontato le pene carcerarie cui erano stati condannati, trovarono asilo a Istanbul. Il Partito Nazionale, con molti suoi organi di stampa interdetti, conobbe una rapida eclissi politica.\nConcorrenti con i nazionalisti, erano altri due partiti egiziani sorti spontaneamente: il Partito Umma (\"Hizb al-Umma\") e il Partito della Riforma Costituzionale (\"Hizb al-I\u1e63l\u0101h al-Dust\u016br\u012b\"). Il Partito Umma, composto da proprietario terrieri e intellettuali, invocava un graduale affrancamento del Paese dal Regno Unito, da acquisire in cooperazione con i britannici, grazie a un adeguato rafforzamento dell'istruzione, facendo imparare al popolo egiziano il significato di diritti e doveri del cittadino, non pi\u00f9 suddito. Sosteneva la priorit\u00e0 degli interessi dell'Egitto e avversava il panislamismo, evitando collusioni con il chediv\u00e8 (di accesi sentimenti anti-britannici) e l'Impero ottomano). Il Partito della Riforma Costituzionale, invece, appoggiava i diritti del chediv\u00e8 a governare l'Egitto e invocava l'unit\u00e0 islamica. Nessuno dei due raccolse per\u00f2 il consenso che in precedenza aveva ottenuto nei suoi anni migliori il Partito nazionale di Mustaf\u0101 K\u0101mil e Muhammad Far\u012bd.\nQuando scoppi\u00f2 la Prima guerra mondiale, il Regno Unito ruppe i legami diplomatici dell'Egitto con l'Impero ottomano (che nel novembre del 1914 era entrato in guerra a fianco degli Imperi Centrali), deponendo l'inviso \u02bfAbb\u0101s \u1e24ilm\u012b II, dichiarando un Protettorato britannico sull'Egitto e interdicendo qualsiasi attivit\u00e0 nazionalistica per tutta la durata del conflitto mondiale. Malgrado il Consiglio dei Ministri egiziano, gli esponenti principali del ramo legislativo e la popolazione non gradissero affatto tali misure, la presenza militare britannica, aumentata per proteggere il Canale di Suez dopo una prima offensiva ottomano-germanica nel 1915, soffoc\u00f2 qualsiasi tentativo di opposizione. Le condizioni belliche portarono a una sensibile inflazione dei prezzi, a restrizioni riguardanti le superficie agricole destinate alla produzione di cotone, alla legge marziale, ad asfissianti controlli riguardo alle libert\u00e0 civili, alla coscrizione degli egiziani per condurre campagne militari destinate a porre sotto stretto controllo la Palestina e la Siria contro gli Ottomani, sotto la cui sovranit\u00e0 si trovavano le due realt\u00e0 arabe vicino-orientali e alla requisizione di animali da tiro e di generi alimentari ai contadini.\nL'et\u00e0 di Sa\u02bfd Zaghl\u016bl. Il \"Wafd\".\nDurante la guerra gli egiziani cullarono la speranza che i britannici si sarebbero infine ritirati non appena essa fosse terminata, o che gli alleati dei britannici convincessero Londra della sua ingiusta occupazione dell'Egitto. L'idea d'inviare una rappresentanza ( \"wafd\" ) politica ai colloqui del dopoguerra, potrebbe essere partita dal nuovo Sultano, Fu\u02be\u0101d I (\"reg.\" 1917\u20131936). La delegazione fu identificata in Sa\u02bfd Zaghl\u016bl, \u02bfAl\u012b Sha\u02bfr\u0101w\u012b, \u02bfAbd al-\u02bfAz\u012bz Fahm\u012b, Ahmed Lutf\u012b el-Sayyed, \u02bfAbd al-La\u1e6d\u012bf al-Makabb\u0101t\u012b, Muhammad \u02bfAl\u012b \u02bfAll\u016bba, \u1e24\u0101mad al-B\u0101sil e S\u012bn\u016bt \u1e24ann\u0101, molti dei quali appartenevano al Partito Umma (\"Hizb al-Umma\"). Costoro entrarono nell'agone politico quando Zaghl\u016bl, Fahm\u012b e Sha\u02bfr\u0101w\u012b si recarono dall'Alto Commissario britannico, Sir Reginald Wingate, nel novembre del 1918, due giorni dopo la firma dell'armistizio con la Germania, esponendo il loro desiderio di recarsi a Londra per negoziare col Foreign Office per metter fine al Protettorato britannico. Una richiesta simile fu fatta lo stesso giorno dal Primo ministro egiziano Husayn Rushd\u012b e da \u02bfAdl\u012b Yakan Pasci\u00e0. Il Foreign Office replic\u00f2 che era troppo occupato a preparare la Conferenza di pace di Parigi per poter incontrare una deputazione ufficiale egiziana, lasciando solo Zaghl\u016bl, che aveva convocato i deputati egiziani, a chiedere la completa indipendenza dell'Egitto e a proporre di guidare una delegazione egiziana alla Conferenza di pace di Parigi. Quando il Regno Unito rigett\u00f2 le credenziali di Zaghl\u016bl e dei suoi amici, miranti a rappresentare l'Egitto, i sostenitori del gruppo egiziano cominciarono subito ad agire per guadagnare consenso ulteriori nella pubblica opinione e a far circolare petizioni perch\u00e9 fosse autorizzato il loro \"wafd\" (delegazione) a parlare per conto degli egiziani. Wingate rifiut\u00f2 ogni incontro politico e il ministro dell'Interno sequestr\u00f2 alcune delle petizioni gi\u00e0 avanzate, ma Rushd\u012b e \u02bfAdl\u012b si dimisero dal governo egiziano quando il Foreign Office rifiut\u00f2 persino di vederli. Zaghl\u016bl e i suoi sostenitori inviarono \"memoranda\" alla Conferenza di Parigi, al Presidente degli Stati Uniti Woodrow Wilson, ai rappresentanti delle potenze occidentali in Egitto e ai suoi residenti stranieri.\nSebbene il principale obiettivo del Wafd fosse quello di ottenere la completa indipendenza dell'Egitto con strumenti pacifici, il fallimento britannico nel giudicare la diffusa popolarit\u00e0 del Wafd, indusse il Regno Unito a prendere misure repressive nel marzo, inclusa quella dell'incarcerazione di Zaghl\u016bl e di tre suoi colleghi (Isma'il Sidqi, Muhammad Mahmud e Hamad al-Bassal), facendo divampare la cosiddetta Rivoluzione del 1919, in cui tutte le classi sociali e religiose si allearono per opporsi alle vessatorie misure britanniche. Anche l'elemento femminile partecip\u00f2 in modo convinto alle manifestazioni. Londra nomin\u00f2 allora Alto Commissario il generale Edmund Allenby in sostituzione di Wingate, autorizzandolo ad assumere ogni iniziativa opportuna per riportare l'\"ordine\" nel Paese.\nAllenby, da buon militare, obbed\u00ec agli ordini, esprimendo nella repressione da lui messa subito in atto una straordinaria durezza ma, al contempo, dichiar\u00f2 Zaghl\u016bl libero di recarsi a Parigi. Gli altri wafdisti sottoscrissero un patto, scelsero Zaghl\u016bl come presidente del Wafd e s'impegnarono a non negoziare senza l'autorizzazione di Zaghl\u016bl stesso. Formalmente si organizzarono come un partito politico di stampo europeo, delegando molti dei suoi poteri al loro leader. Una volta libero, Zaghl\u016bl fu lasciato libero di recarsi alla Conferenza di pace e gli altri diciassette componenti della Delegazione egiziana s'incontrarono prima della loro partenza per formare un Comitato Centrale incaricato subito di reperire i fondi necessari all'impresa e di diffondere le opportune informazioni circa la situazione della loro patria. Esso divenne cos\u00ec il centro nevralgico della resistenza egiziana al dominio britannico. Quando il Regno Unito destin\u00f2 la missione condotta da Alfred Milner ad affrontare politicamente la questione in Egitto, Il Comitato Centrale del Wafd organizz\u00f2 un boicottaggio e dimostrazioni contro di essa.\nLe speranze del Wafd di potersi esprimere direttamente nella Conferenza, cozz\u00f2 con l'atteggiamento statunitense, in cui ai principi spesso e volentieri proclamati di democrazia furono anteposti quelli dell'incrollabile unione d'intenti con il Regno Unito, tanto da far loro riconoscere come legittimo il Protettorato britannico sull'Egitto.\nNell'impossibilit\u00e0 di rivolgersi direttamente ai vincitori del primo conflitto mondiale, i membri del Wafd diffusero manifesti e s'incontrarono con politici e delegati, cercando di ottenere solidariet\u00e0 per la loro0 causa indipendentistica. Nel 1920 Lord Milner e Zaghl\u016bl tennero colloqui informali sulla questione egiziana, senza per\u00f2 giungere ad alcun accordo. Nuovi disordini scoppiarono in Egitto nel 1921 e la Gran Bretagna non seppe far dio meglio che esiliare di nuovo Zaghl\u016bl, ingigantendone inevitabilmente la popolarit\u00e0 tra gli egiziani. Alcuni degli uomini che avevano costituito il Wafd formarono nel 1922 il Partito dei Liberali Costituzionali (\"\u1e24izb al-a\u1e25r\u0101r al-dust\u016briyy\u012bn\", sulle stesse posizioni del vecchio Partito Umma), contrari com'erano all'intransigenza politica wafdista e pi\u00f9 inclini a trattare con la Potenza britannica. Ci\u00f2 non fece guadagnare un ampio sostegno al partito, giudicato incline al compromesso, ma gli fece ottenere un discreto appoggio dalle classi alto-borghesi, dei proprietari terrieri e da \u00abun certo numero di aristocratici aventi legami con la corte\u00bb, ma ebbero se non altro il merito di delineare le linee-guida della Costituzione egiziana del 1923."}
{"id": "3287175", "revid": "1522738", "url": "https://it.wikipedia.org/wiki?curid=3287175", "title": "Caliban Cove", "text": "Caliban Cove \u00e8 un romanzo di fantascienza e horror scritto nel 1998 da S.D. Perry, quale prosieguo dell'adattamento del primo capitolo della saga videoludica di \"Resident Evil\", \"Tyrant il distruttore\", scollegato tuttavia dalle storie del gioco stesso.\nQuesto romanzo \u00e8 stato edito in Italia quale supplemento Urania nell'ottobre 2001.\nTrama.\nAmbientato nell'agosto del 1998, questo romanzo riprende le vicende lasciate in sospeso al termine degli eventi del precedente episodio, premettendo come, malgrado i propri buoni propositi, i membri sopravvissuti della S.T.A.R.S. agli eventi di villa Spencer non hanno ottenuto alcun successo nel proprio intento di screditare la Umbrella Corporation e, anzi, sono stati addirittura posti in discussione nella propria professionalit\u00e0 e nella propria capacit\u00e0 di gestione delle indagini sugli orrendi crimini occorsi nelle vicinanze di Raccoon City il giugno precedente.\nLa storia ha inizio con Rebecca Chambers, unica sopravvissuta della squadra Bravo, che raggiunge Barry Burton, Chris Redfield e Jill Valentine a casa del primo, ove viene presentata a \"David Trapp\", amico di vecchia data di Barry.\nDavid, capitano di una squadra S.T.A.R.S. operante a Exeter, nel Maine, informato degli eventi di villa Spencer da Barry, segnala al gruppo l'esistenza di un altro impianto segreto dell'Umbrella Corporation a \"Caliban Cove\", una propriet\u00e0 sulla costa nei pressi della quale diversi pescatori sono misteriosamente scomparsi nelle settimane precedenti. David, ovviamente, sospetta l'eventualit\u00e0 di un'altra situazione simile a quella di villa Spencer e chiede il supporto di Rebecca, quale giovane ragazza prodigio nel campo della scienza, per la propria squadra nella volont\u00e0 di un'incursione a Caliban Cove, a comprendere cosa stia accadendo e, possibilmente, a raccogliere prove concrete che possano incastrare la Umbrella Corporation per i propri crimini.\nAnche David ha avuto modo di incontrare il misterioso Trent, che gi\u00e0 aveva aiutato Jill nella sfida agli enigmi di villa Spencer e che, a lui, ha offerto similari criptiche informazioni per la sfida attesa a Caliban Cove.\nBarry, Chris e Jill non sono entusiasti all'idea di lasciar partire Rebecca, ma alla fine convengono con David come quella abbia da considerarsi la scelta migliore, dal momento in cui, nel mentre la sua squadra si impegner\u00e0 nel Maine, gli altri potranno cercare di raccogliere altre prove contro la Umbrella Corporation l\u00ec a Raccoon City.\nPrima che la riunione a casa di Barry possa terminare, tuttavia, un commando di uomini armati attacca la villetta, costringendo il gruppo alla fuga. In tale occasione, agli agenti S.T.A.R.S. viene offerta tragica coscienza di come i loro nemici, l\u00ec indubbiamente inviati dall'Umbrella Corporation, siano a loro volta agenti S.T.A.R.S.: la S.T.A.R.S. appare quindi corrotta nella propria stessa integrit\u00e0 dall'influenza dell'Umbrella Corporation, ragione per la quale tutti loro hanno da considerarsi, ormai, dei rinnegati.\nMentre Barry, Chris e Jill trovano rifugio altrove, Rebecca e David partono in aereo alla volta di Caliban Cove, dove si riuniscono con la squadra locale, formata da \"Steve Lopez\", \"John Andrews\" e \"Karen Driver\".\nDopo un breve briefing, il gruppo decide di dare il via all'operazione, pianificando una rapida incursione a Caliban Cove che non dovrebbe loro riservare sorprese. Purtroppo molte e spiacevoli sorprese li attendono, come il confronto iniziale con i \"leviatan\", mostri marini creati dall'Umbrella Corporation e probabili responsabili per la scomparsa dei pescatori, e le \"Trisquad\", gruppi di zombie infetti da T-Virus formati da tre elementi che, a differenza degli zombie di villa Spencer, sembrano essere stati addestrati a scopo militare, con tanto di nozioni relative all'uso delle armi.\nA Caliban Cove, sar\u00e0 presto chiaro, uno scienziato pazzo di nome \"Nicholas Griffith\" ha condotto ulteriori ricerche sul T-Virus, dando vita a nuovi orrori che sono costati la vita anche a tutti i propri collaboratori. L'ambizione di Griffith, purtroppo, \u00e8 sfrenata ed egli desidera ricorrere alla propria versione modificata del T-Virus per contagiare il mondo intero, trasformando l'umanit\u00e0 in zombie e liberandola, a suo dire, da ogni male.\nSolo il coraggio degli uomini della S.T.A.R.S. riuscir\u00e0 a ovviare al peggio e, nonostante la tragica morte di Karen e di Steve, gli altri riusciranno a sventare i piani del dottor Griffith prima che possa essere troppo tardi."}
{"id": "3287177", "revid": "767487", "url": "https://it.wikipedia.org/wiki?curid=3287177", "title": "Krasnobdorskij", "text": "Krasnobdorskij \u00e8 una cittadina della Russia siberiana meridionale (oblast' di Kemerovo).\nSorge nella parte centroccidentale della \"oblast\"', sull'alto corso del fiume \"Uskat\" (affluente del Tom')."}
{"id": "3287178", "revid": "80339", "url": "https://it.wikipedia.org/wiki?curid=3287178", "title": "Krasnobdorski", "text": ""}
{"id": "3287179", "revid": "80339", "url": "https://it.wikipedia.org/wiki?curid=3287179", "title": "Krasnobdorsky", "text": ""}
{"id": "3287182", "revid": "2074952", "url": "https://it.wikipedia.org/wiki?curid=3287182", "title": "Brian", "text": "Origine e diffusione.\nL'origine del nome \u00e8 incerta: potrebbe derivare dalla parola dell'antica lingua celtica \"bre\", che significa \"collina\" o, per estensione, \"alto\", \"nobile\". Venne portato dal leggendario re irlandese Brian Boru, che respinse i Vichinghi nell'XI secolo e per\u00ec nella Battaglia di Clontarf, ma era gi\u00e0 comune in Irlanda prima di allora e lo divenne ancor di pi\u00f9 dopo. Venne introdotto in Inghilterra nel Medioevo da coloni bretoni, ma divenne in seguito raro, per poi essere largamente ripreso nel XX secolo.\nLa variante Bryant deriva da un cognome derivato a sua volta dal nome Brian, mentre il nome Bree pu\u00f2 occasionalmente risultare da un'abbreviazione della variante Brianna. A proposito delle forme femminili, quella originaria, Briana, era raramente usata fino agli anni 1970, allorch\u00e9 cominci\u00f2 a diffondersi rapidamente dando origine anche a numerose varianti.\nOnomastico.\nL'onomastico si festeggia il 12 marzo in ricordo del re Brian Boru. Alternativamente, si pu\u00f2 festeggiare in memoria del beato Brian Lacy, festeggiato assieme a Giovanni Mason e Sydney Hodgson, martiri, il 10 dicembre."}
{"id": "3287185", "revid": "857138", "url": "https://it.wikipedia.org/wiki?curid=3287185", "title": "Rudni\u010dnyj", "text": "Rudni\u010dnyj () \u00e8 un toponimo russo che pu\u00f2 riferirsi a:"}
{"id": "3287189", "revid": "287204", "url": "https://it.wikipedia.org/wiki?curid=3287189", "title": "Rudnicnyj", "text": ""}
{"id": "3287190", "revid": "80339", "url": "https://it.wikipedia.org/wiki?curid=3287190", "title": "Rudnichny", "text": ""}
{"id": "3287191", "revid": "339392", "url": "https://it.wikipedia.org/wiki?curid=3287191", "title": "An Post-M.Donnelly-Grant Thornton-Sean Kelly Team", "text": ""}
{"id": "3287326", "revid": "2220015", "url": "https://it.wikipedia.org/wiki?curid=3287326", "title": "Basilica di Sant'Antonio di Padova (Messina)", "text": "La basilica santuario minore di Sant'Antonio di Padova e Sacro Cuore di Ges\u00f9 \u00e8 un luogo di culto cattolico di Messina, situato in via Santa Cecilia.\nStoria.\nDopo il terremoto del 1908, fu costruito l'attuale santuario, al posto della precedente chiesa, per volont\u00e0 del messinese sant'Annibale Maria Di Francia, fondatore delle congregazioni religiose dei Rogazionisti e delle Figlie del Divino Zelo. L'edificio sorge nel quartiere Avignone che, nella prima met\u00e0 del XX secolo, fu uno dei pi\u00f9 malfamati di Messina; qui il futuro santo esplic\u00f2 la propria instancabile opera in favore degli abitanti. Fu progettato dell'ingegner Letterio Savoja in stile eclettico. Iniziato nel 1921 e inaugurato il 4 aprile 1926, venne consacrato nel 1937. Fu elevato alla dignit\u00e0 di basilica minore dal 23 giugno 2006.\nDescrizione.\nLa basilica.\nI prospetti esterni sono in pietra di Melilli (in provincia di Siracusa); le statue di bronzo, poste nelle nicchie accanto l'ingresso, raffigurano i santi Luca e Matteo, e sono opera del Sindoni; i bassorilievi che adornano i timpani,tra cui quello del Cuore di Ges\u00f9, sono opera di Giuseppe D'Arrigo.\nAll'interno la chiesa \u00e8 riccamente ed interamente decorata da stucchi e dipinti; la copertura delle navate \u00e8 affrescata a riquadri, dalla mano di Rosario Spagnoli. Sulla volta della navata sinistra, dedicata alla Madonna, si pu\u00f2 notare il trionfo dell'Immacolata, Giuditta ed Oloferne, la Vergine vittoriosa sul serpente, la regina Ester e l'Arca di No\u00e8. Dello stesso autore sono i dipinti della copertura della navata centrale, raffiguranti Ges\u00f9 che affida agli Apostoli il comando della preghiera vocazionale, e le tempere raffiguranti il profeta Elia, su un carro di fuoco, il trionfo dei cori angelici, il Cuore di Ges\u00f9, S. Margherita, Ges\u00f9 Buon Pastore e S. Cecilia all'organo. Sull'alta cantoria in controfacciata si trova l'organo a canne, costruito nel 1962 dai Fratelli Ruffatti e dotato di 20 registri su due manuali e pedale. Nella cripta \u00e8 custodito il corpo del fondatore.\nIl museo.\nAnnesso alla basilica \u00e8 un museo: un'ala \u00e8 dedicata a sant'Annibale, un'altra a sant'Antonio di Padova e contiene paramenti liturgici e oggetti dedicati ai due santi. Inoltre si pu\u00f2 ammirare un reliquiario in argento cesellato a mano della Santa Croce. Nella medesima sala si trovano due casule donate da Giovanni Paolo II ai Rogazionisti da lui indossate nelle cerimonie di beatificazione e canonizzazione di padre Annibale.\nFede e Devozione.\nI festeggiamenti in onore di S. Antonio di Padova - Il Carro Trionfale del Santo Taumaturgo.\nMessina, citt\u00e0 ricca di storia e di secolari tradizioni religiose, ogni anno rinnova la sua grande devozione e il commosso omaggio ad uno dei santi pi\u00f9 amati al mondo, S. Antonio di Padova, che i devoti antoniani amano chiamare \u201cS. Antonio di Messina\u201d.\nMigliaia di fedeli, provenienti da tutta la provincia di Messina, da varie zone della Sicilia e dalla vicina Calabria, nel mese di giugno si portano in pellegrinaggio nella Basilica per sfilare dinanzi alla miracolosa statua di S. Antonio, che dal 1907 \u00e8 collocata nel Santuario. Il 12 e 13 giugno sono i giorni del pellegrinaggio. Dalle prime ore del giorno sino a sera la fede e la piet\u00e0 della gente si esprime in un commosso e devoto omaggio al Santo. Mamme che portano i loro bambini vestiti con il saio antoniano, uomini e donne scalzi e a volte anche in ginocchio che percorrono la navata della Basilica, a ricordo delle grazie ricevute. Migliaia di panini benedetti vengono distribuiti ai pellegrini, che sostano davanti alla Basilica antoniana.\nLa domenica successiva al 13 giugno si svolge l\u2019imponente Processione del Santo. La statua di S. Antonio posta su un alto Carro di 7 metri percorre le vie della citt\u00e0 nella sua maestosit\u00e0. Devoti e pellegrini vestiti con il saio francescano a ricordo delle grazie ricevute, diversi devoti scalzi spingono il Carro Trionfale, piangendo e gridando la loro gioia per un cos\u00ec insigne maestro di vita e di fede. Il Santo rivestito degli ori votivi dei fedeli \u00e8 situato sopra un grande mappamondo, abbellito da centinaia di fiori e attorniato da una quindicina di bambini vestiti da marinaretti e scortato dai paggetti antoniani, che indicano la grande predilezione di S. Antonio verso i piccoli e gli orfani. Alla processione del Carro Trionfale preceduto dalle Reliquie del Santo che sono inserite in un mezzobusto dorato. La costruzione dell\u2019attuale Carro Trionfale risale al 1946. Mentre il primo carro pi\u00f9 modesto fu costruito nel 1931. \nLa secolare tradizione si \u00e8 andata affermando nel secolo XX, proprio ad opera di Sant\u2019Annibale Maria di Francia, fondatore della stessa Basilica Santuario e degli Orfanotrofi Antoniani della citt\u00e0 e di tanti altri Orfanotrofi sparsi per l\u2019Italia. Il suo Corpo incorrotto riposa, oggi, nella Cripta della stessa Basilica. Si deve a questo grande Santo messinese la diffusione del Pane di Sant\u2019Antonio, avvenuta alla fine del 1800, pia istituzione diffusa oggi in ogni parte del mondo.\nLa festa di Sant\u2019Antonio di Messina \u00e8 ormai una grande attrazione di fede e di religiosit\u00e0 che attira folle e turisti da diversi luoghi del Sud Italia. Affascinati dalla devozione e piet\u00e0 popolare partecipano con intensa commozione alla straordinaria processione cittadina. Inoltre da alcuni anni alla vigilia della Processione si svolge una Notte Bianca dove artisti di strada, spettacoli musicali, cultura, sport e gastronomia allietano pellegrini e turisti che arrivano in citt\u00e0 per assistere ai solenni festeggiamenti. "}
{"id": "3287328", "revid": "767487", "url": "https://it.wikipedia.org/wiki?curid=3287328", "title": "Unknown - Senza identit\u00e0", "text": "Unknown - Senza identit\u00e0 (\"Unknown\") \u00e8 un film del 2011 diretto da Jaume Collet-Serra, basato sul romanzo \"Fuori di me\" dello scrittore francese Didier Van Cauwelaert.\nTrama.\nIl Dr. Martin Harris si trova a Berlino per un congresso sulle biotecnologie insieme a sua moglie Liz. Arrivati in albergo, si accorge di aver dimenticato la sua valigetta con i documenti in aeroporto e prende di corsa un taxi per tornare a recuperarla. Durante il viaggio si trova coinvolto in un incidente stradale e precipita in un fiume. A causa dell'urto sviene e riesce a salvarsi solo grazie all'aiuto di Gina, la tassista.\nL'uomo si sveglia dopo quattro giorni di coma, non ricorda nulla dell'incidente e scopre che la sua identit\u00e0 gli \u00e8 stata sottratta. Raggiunge sua moglie, ma questa finge di non conoscerlo mentre \u00e8 in compagnia di un uomo che si fa passare per suo marito.\nScioccato da questi avvenimenti, Martin perde i sensi e viene portato in ospedale, dove un killer, Smith, uccide una delle infermiere che lo assiste e successivamente cerca di uccidere anche lui. Martin riesce a scappare e a contattare J\u00fcrgen, un investigatore privato che l'infermiera, poco prima di morire, gli aveva raccomandato, che gli chiede di ritrovare la donna al volante del taxi sperando che la sua testimonianza possa essere d'aiuto. Martin riesce a trovare Gina, la quale non fa pi\u00f9 la tassista dopo l'incidente, ma i due sono raggiunti da Smith e da un altro uomo, Jones. Questi cercano di eliminare Martin, ma durante lo scontro Gina uccide Smith e i due riescono a sfuggire a Jones dopo un folle inseguimento in macchina.\nDecifrando una serie di numeri scritti dalla moglie nella sua agenda, Martin riesce a ritrovarla e la donna gli suggerisce di recuperare la valigetta in aeroporto. Nel frattempo, J\u00fcrgen riceve a casa Cole, il collega di Martin e deduce che Cole fosse un membro di una squadra segreta leggendaria di mercenari conosciuta come \"Sezione 15\". Rendendosi conto che Cole \u00e8 l\u00ec per ucciderlo, non avendo modo di fuggire, J\u00fcrgen si suicida con del caff\u00e8 al cianuro.\nDopo aver recuperato la valigetta, Martin viene rapito da Cole e Jones, e si risveglia in un parcheggio, dove Cole gli spiega come stiano le cose: quella di Martin Harris \u00e8 una falsa identit\u00e0 costruita per entrare al congresso, e lui, Liz e Martin Harris \"B\" sono assassini della \"Sezione 15\", inviati a Berlino per uccidere un tale al congresso. In seguito all'incidente d'auto nel quale stava rischiando la morte, Martin aveva rimosso tutto dalla memoria e si era convinto di essere davvero Martin Harris, marito di Liz, personaggio in realt\u00e0 da lui stesso inventato. Al termine della spiegazione Cole e Jones decidono di uccidere Martin, ma interviene Gina, che con il taxi elimina entrambi.\nMartin ricorda di essere gi\u00e0 stato con Liz a Berlino in passato per piazzare una bomba nella suite dell'hotel Adlon, dove alloggiava il principe Shada. Per riscattarsi tenta di fermare l'operazione e va all'hotel con Gina. I due vengono fermati dagli agenti di sicurezza dell'hotel, ma Martin li convince mostrando dei filmati che lo ritraggono nell'hotel tre mesi prima. L'uomo capisce che l'obiettivo non era il principe Shada, ma Bressler, un agronomo partecipante al congresso, il quale aveva sviluppato una variet\u00e0 di mais geneticamente modificato in grado di resistere a qualsiasi condizione climatica, risolvendo cos\u00ec il problema della carenza di cibo. Uccidendo Bressler e trafugando la sua ricerca, l'organizzazione avrebbe potuto rivendere il lavoro del professore ricavandone profitti da miliardi di dollari. Liz con una copia dei codici segreti riesce ad accedere al computer portatile di Bressler e a rubare i dati, ma successivamente muore in un'esplosione che non riesce a sventare. Intanto, l'uomo spacciatosi per il marito di Liz tenta di uccidere Bressler, ma Martin lo raggiunge e dopo un lungo scontro lo uccide. Il film si conclude con Martin e Gina che salgono su un treno con nuovi passaporti e nuove identit\u00e0.\nProduzione.\nLa sceneggiatura \u00e8 stata scritta da Oliver Butcher e Stephen Cornwell basandosi sul romanzo di Didier Van Cauwelaert \"Fuori di me\". La produzione del film \u00e8 iniziata nei primi mesi del 2010 con il titolo \"Unknown White Male\", e le riprese si sono svolte totalmente a Berlino, Germania.\nDistribuzione.\nLa pellicola \u00e8 stata distribuita negli Stati Uniti e Canada dalla Warner Bros. in data 18 febbraio 2011. Sempre la Warner Bros. ha provveduto alla distribuzione italiana, che \u00e8 avvenuta il 25 febbraio 2011. Nella stessa data \u00e8 stato distribuito in Gran Bretagna a cura della Optimum Releasing."}
{"id": "3287461", "revid": "767487", "url": "https://it.wikipedia.org/wiki?curid=3287461", "title": "War (gruppo musicale)", "text": "Gli War sono un gruppo musicale funk statunitense, formatosi a Long Beach, California, nel 1969. Ne fu membro anche l'inglese Eric Burdon, dopo aver lasciato la sua band pi\u00f9 celebre, The Animals.\nDivennero famosi nei primi anni settanta, grazie a singoli come \"The Cisco Kid\", \"Low Rider\" e \"\". La loro musica mescola elementi di jazz, funk, blues e gospel con il rock, la musica latina e il reggae."}
{"id": "3287466", "revid": "149587", "url": "https://it.wikipedia.org/wiki?curid=3287466", "title": "Basilica di Sant'Antonio da Padova (Messina)", "text": ""}
{"id": "3287478", "revid": "188116", "url": "https://it.wikipedia.org/wiki?curid=3287478", "title": "Santuario di Sant'Antonio di Padova", "text": ""}
{"id": "3287494", "revid": "228587", "url": "https://it.wikipedia.org/wiki?curid=3287494", "title": "Santuario di Sant'Antonio da Padova", "text": ""}
{"id": "3287551", "revid": "2075167", "url": "https://it.wikipedia.org/wiki?curid=3287551", "title": "FremantleMedia Italia", "text": ""}
{"id": "3287602", "revid": "61051", "url": "https://it.wikipedia.org/wiki?curid=3287602", "title": "Airspeed AS.58 Horsa", "text": ""}
{"id": "3287636", "revid": "1457965", "url": "https://it.wikipedia.org/wiki?curid=3287636", "title": "San Leone (Catania)", "text": "San Leone (\"San Liuni\" in dialetto catanese) \u00e8 un quartiere della citt\u00e0 di Catania, facente parte dal 2013 della V Circoscrizione, risultata dall'accorpamento delle ex VII e VIII Municipalit\u00e0, e comprendente anche i quartieri di Cur\u00eca, Nesima, Monte Po e una parte di San Nullo. \n\u00c8 una zona molto trafficata per le numerose infrastrutture che ospita e per i numerosi collegamenti con le altre parti della citt\u00e0. \u00c8 in questo quartiere che si trova il PalaCatania, la pi\u00f9 importante sede dello sport di Catania, costruito per la XIX Universiade del 1997 svoltasi in Sicilia. Il quartiere nel suo complesso \u00e8 tra quelli maggiormente degradati con forte presenza di malavita giovanile, che raggiunge l'apice nella zona che confina con il quartiere del Fortino e di San Cristoforo. Il quartiere \u00e8 caratterizzato da enormi palazzi di stile popolare.\nOrigini del nome.\nIl quartiere \u00e8 dedicato al vescovo Leone di Catania, quindicesimo della citt\u00e0, vissuto nell'VIII secolo d. C. al tempo della dominazione bizantina della Sicilia. Al vescovo \u00e8 dedicata l'omonima parrocchia destinata, come del resto l'intero quartiere, a ospitare gli sfollati del quartiere San Berillo, sventrato negli anni cinquanta.\nGeografia.\nSan Leone confina a nord-ovest con il quartiere di Nesima, a nord e a nord-est con il quartiere Cur\u00eca, a sud-est con una zona senza nome storico al sud della quale c'\u00e8 lo Zammataro e a sud-ovest con una zona non abitata chiamata Telegrafo Vecchio oltre la quale c'\u00e8 il quartiere San Giorgio; il quartiere comprende la zona bassa tra il corso Indipendenza e via Palermo.\nCorso Indipendenza.\nCorso Indipendenza \u00e8 l'arteria principale del quartiere: in questa strada sorge infatti il PalaCatania; il Corso si estende da piazza Risorgimento (nelle adiacenze del Fortino), separando proprio San Leone a sud da Cur\u00eca a nord, fino a piazza Eroi d'Ungheria (nel quartiere Nesima).\nVia Palermo.\nVia Palermo \u00e8 un'altra importante via del quartiere, \u00e8 lunga circa 6 km e si estende da piazza Palestro, dove \u00e8 sita la Porta Ferdinandea (nel quartiere Fortino) fino a piazza Guglielmo Marconi (nel quartiere Nesima). La via \u00e8 collegata tramite una serie di infrastrutture ai quartieri di San Giorgio e Librino; inoltre tramite il \"Viale della Regione\" (fra Zammataro e Monte Pidocchio) il quartiere \u00e8 collegato anche al cimitero comunale nel quartiere Acquicella."}
{"id": "3287705", "revid": "124416476", "url": "https://it.wikipedia.org/wiki?curid=3287705", "title": "Sacrario di Cristo Re", "text": "Il sacrario di Cristo Re \u00e8 un edificio religioso di Messina.\nStoria.\nMedioevo.\nAl tempo del Gran Conte Ruggero I \u00e8 documentato come opera maestosa e regale: egli si prodig\u00f2 a restaurarlo e ingrandirlo ulteriormente, erigendo le torri quadrate e quella ottagonale, provvista di scala a chiocciola, la campana e il pennone ove issare lo stendardo degli Altavilla.\nFra gli ospiti della struttura Riccardo I Cuor di Leone, fratello di Giovanna Plantageneto e cognato del Re di Sicilia Guglielmo II d'Altavilla. Questi ultimi contrassero matrimonio il 10 febbraio 1177, Giovanna fu incoronata regina di Sicilia, nella Basilica Metropolitana Primaziale Cattedrale di Palermo il 13 febbraio 1177.\nLa Rocca fu spesso dimora di Riccardo nei suoi frequenti passaggi, soprattutto durante la terza crociata, quando soggiorn\u00f2 in citt\u00e0 prima di continuare il suo viaggio verso la Terra Santa (settembre 1190 / aprile 1191).\nVerosimilmente, in attesa di proseguire verso il Santo Sepolcro, il re avrebbe edificato o rinforzato la fortezza per tenere a freno i \"Greci\" messinesi, che non vedevano di buon occhio la sua presenza in citt\u00e0 per le sue note attivit\u00e0 repressive, specialmente verso gli ebrei e ancor pi\u00f9 verso gli islamici. Al re \u00e8 attribuito un massacro di cittadini messinesi, nell'assoluta indifferenza di Filippo Augusto di Francia, anch'egli presente in citt\u00e0, e di Tancredi d'Altavilla re di Sicilia, che si accontent\u00f2 di diplomatiche scuse.\nNel particolare contesto storico la sorella Giovanna, rimasta vedova da circa un anno del re di Sicilia Guglielmo II il Buono, era rinchiusa nel castello della Zisa in Palermo, senza che le fosse restituita la dote. Riccardo chiese al nuovo re, Tancredi, la liberazione della sorella e la restituzione di tutta la dote. Tancredi liber\u00f2 Giovanna e restitu\u00ec solo una parte della dote, per cui Riccardo, adirato, occup\u00f2 Messina e fece costruire una torre di legno che fu detta \"Mata Grifone\" (Ammazza greci). Tancredi si present\u00f2 con le sue truppe, ma prefer\u00ec l'accordo: consegn\u00f2 a Giovanna altre 20.000 once d'oro e, in cambio dell'alleanza di Riccardo, lo indennizz\u00f2 con altrettante 20.000 once d'oro.\nEpoca tra il XII e il XIII secolo.\nNegli anni della Dinastia sveva del Regno di Sicilia, la struttura \u00e8 documentata come una poderosa fortezza. Allo scoppio della guerra del Vespro gli Angioini di stanza a Messina si rifugiarono all'interno delle sue mura, ottenendo in seguito il permesso di lasciare illesi la citt\u00e0.\nNel 1284 fu tenuto prigioniero nella torre Carlo II d'Angi\u00f2 detto \"lo Zoppo\"; lo stesso anno ospit\u00f2 la regina Costanza II di Sicilia.\nEpoca tra il XIII ed il XVI secolo.\nGrossi lavori di ampliamento del castello, divenuto intanto residenza regale, furono eseguiti nella prima met\u00e0 del XV secolo mentre regnava Ferdinando d'Aragona, detto il Cattolico, ultimo rappresentante dei Trast\u00e0mara. Altre torri furono erette in questo frangente, come attesta l'iscrizione di una delle torri superstiti.\nEpoca contemporanea.\nIl tempio fu edificato sui resti del castello di \"Matagrifone\" del quale \u00e8 pervenuta, inglobata alla base, una delle torri. Progettato da Giovanni Battista Milani nel 1937, troneggia sulla citt\u00e0 con la sua grande cupola e le sue forme richiamano l'architettura del messinese Filippo Juvarra, in particolare la basilica di Superga sul colle omonimo a Torino.\nArchitettura.\nL'edificio, in stile barocco, si presenta a forma ottagonale irregolare con una grande cupola segnata da otto costoloni, alla base dei quali sono otto statue di bronzo di Teofilo Raggio, raffiguranti: le tre virt\u00f9 teologali \"Fede\", \"Speranza\" e \"Carit\u00e0\"; le quattro virt\u00f9 cardinali \"Prudenza\", \"Giustizia\", \"Fortezza\" e \"Temperanza\"; l'allegoria della \"Religione\", che le comprende tutte. Sulla cupola si sovrappongono una lanterna alta sei metri, una palla del diametro di un metro e sopra di tutto una croce.\nNella scalinata d'ingresso \u00e8 collocata la statua di \"Cristo Re\", opera eseguita da Tore Edmondo Calabr\u00f2. Sul portale le allegorie dell'\"Europa\" e di \"Messina\".\nIl sacrario custodisce i resti di 1288 caduti del secondo conflitto mondiale: 161 gli ignoti, gran parte dei quali uccisi durante la difesa della Sicilia, e 110 caduti nel primo conflitto mondiale. \nSulla torre ottagonale \u00e8 collocata una campana col diametro di 2,80 metri, pesante 130 quintali, ricavata dalla fusione del bronzo dei cannoni nemici sottratti nella guerra del 1915-18: \u00e8 la terza campana d'Italia per grandezza e ogni sera, al tramonto, i suoi rintocchi ricordano i Caduti di tutte le guerre.. Dal belvedere antistante, intitolato a Giovanni Angelo Montorsoli, si gode il panorama dello Stretto e della citt\u00e0."}
{"id": "3287876", "revid": "547034", "url": "https://it.wikipedia.org/wiki?curid=3287876", "title": "Motorola 6845", "text": "Il Motorola 6845, comunemente noto come MC6845, fu un chip grafico originariamente prodotto da Motorola. Fu clonato da Hitachi nel 46505, usato nelle schede grafiche \"UltraTerm\" di Videx e con variazioni irrisorie da MOS Technology nel MOS 6545.\nFu utilizzato in diversi prodotti fra cui le schede grafiche \"VideoTerm\" di Videx per i computer Apple II, le schede MDA, CGA ed EGA per i PC IBM compatibili, negli home computer Amstrad CPC e BBC Micro. Le sue funzionalit\u00e0 furono poi duplicate ed estese nell'adattatore video VGA.\nIl chip fu noto anche come 6845 CRTC o CRTC6845, con CRTC che stava per Catode Ray Tube Controller.\nNonostante fosse stato sviluppato per essere utilizzato sui sistemi basati sulla CPU Motorola 6800, da cui il relativo numero, fu ampiamente utilizzato anche con altri processori.\nCaratteristiche.\nIl chip generava il segnale necessario per interfacciarsi con un display raster ed il cursore ma, per contro, non generava i pixel dell'immagine. Poteva generare i segnali di sincronizzazione orizzontale e verticale ed il segnale per accendere o spegnere i singoli pixel. Gestiva anche i puntatori alla memoria video per indirizzare l'area da cui leggere i dati per i successivi pixel da disegnare: come detto, il 6845 non disegnava i pixel per cui la lettura dei dati, la generazione dei pixel e la successiva loro visualizzazione era effettuata da altri circuiti. Il 6845 supportava anche la modalit\u00e0 interlacciata. Il chip permetteva la lettura dei dati video, utili per gestire penne ottiche e dispositivi simili.\nSiccome tutti i tempi di sincronizzazione del segnale video erano programmabili, il chip poteva passare dalla modalit\u00e0 NTSC a quella PAL via software: il 6845 poteva cos\u00ec gestire qualsiasi tipo di monitor o display per computer.\nInternamente il chip aveva 18 registri ad 8 bit che controllavano ogni aspetto del segnale video. Esternamente tali registri erano accessibili usando 2 soli indirizzi: uno per indicare quale registro era da gestire ed uno per accedere al suo contenuto.\nIl 6845 era stato progettato per gestire immagini testuali: ogni locazione della memoria era indirizzabile usando un indirizzo del carattere a 14 bit ed un indirizzo di riga a 5 bit, per un totale di 512 kB di memoria totale gestibile (214+5 = 524.288 byte). Per ricreare uno schermo testuale veniva usato l'indirizzo dei caratteri per puntare alla RAM e l'indirizzo di riga per indirizzare una mappa di caratteri in ROM.\nIl 6845 non era in grado di fornire dei framebuffer di grandi dimensioni. Un metodo per aggirare questo limite era quello di utilizzare solo i 14 bit dell'indirizzo dei caratteri ed impostare il numero di righe per caratteri ad 1 ma cos\u00ec si poteva indirizzare solo 16 kB di memoria.\nUn altro metodo fu usato nell'Amstrad CPC: i progettisti combinarono l'indirizzo di riga e di carattere per ottenere delle linee di scansione all'interno di un buffer non lineare. In questa maniera ottennero una gestione semplificata per le modalit\u00e0 grafiche (non testuali) ed uno scorrimento orizzontale fluido: per contro questa tecnica non permetteva la gestione dello scorrimento verticale.\nDifferenze con il MOS 6545.\nNonostante i 2 chip fossero per la maggior parte compatibili, esistevano comunque delle piccole differenze fra il Motorola 6845 ed il MOS 6545, la pi\u00f9 rilevante delle quali era che quest'ultimo poteva essere configurato per accedere solo al bus di indirizzi della memoria video. Per ottenere ci\u00f2 erano stati aggiunti 2 registri per impostare il bus del chip se in accesso alla CPU o se in output per fornire i dati per la generazione dell'immagine.\nUna differenza secondaria era che il chip di MOS, ed anche una variante di Rockwell, non aveva il supporto per le immagini interlacciate.\nIl 6545 poteva inoltre essere impostato per operare in modalit\u00e0 lineare a 14 bit usando un semplice bit di stato (sul 6845 tale funzionalit\u00e0 doveva essere impostata mediante l'aggiustamento dell'altezza dei caratteri)."}
{"id": "3287877", "revid": "122871", "url": "https://it.wikipedia.org/wiki?curid=3287877", "title": "MOS 6545", "text": ""}
{"id": "3287879", "revid": "76963", "url": "https://it.wikipedia.org/wiki?curid=3287879", "title": "Ian Harding", "text": "Biografia.\nNasce a Heidelberg, in Germania, da una famiglia di militari, ma, dopo pochi anni, la famiglia si trasferisce nel nord della Virginia. Alla scuola secondaria eccelle in calcio e basket e si iscrive ad un corso di teatro, dove scopre la sua nuova passione che coltiva alla Carnegie Mellon University.\nDebutta sul grande schermo nel film di Greg Mottola \"Adventureland\" e partecipa al film \"Amore &amp; altri rimedi\". Oltre ad aver recitato in un episodio di \"\", nel novembre del 2009, entra nel cast della serie televisiva \"Pretty Little Liars\" nel ruolo di Ezra Fitz"}
{"id": "3287886", "revid": "300067", "url": "https://it.wikipedia.org/wiki?curid=3287886", "title": "Chris Morris", "text": ""}
{"id": "3287891", "revid": "748037", "url": "https://it.wikipedia.org/wiki?curid=3287891", "title": "Chiesa di San Francesco d'Assisi all'Immacolata", "text": ""}
{"id": "3287895", "revid": "62748", "url": "https://it.wikipedia.org/wiki?curid=3287895", "title": "Christopher Morris", "text": ""}
{"id": "3287896", "revid": "149587", "url": "https://it.wikipedia.org/wiki?curid=3287896", "title": "Chiesa di San Francesco all'Immacolata", "text": ""}
{"id": "3287899", "revid": "15756", "url": "https://it.wikipedia.org/wiki?curid=3287899", "title": "Chiesa di San Francesco all'Immacolata (Messina)", "text": "La chiesa di San Francesco all'Immacolata si trova a Messina.\n\u00c8 un imponente tempio, la seconda chiesa di Messina per dimensioni, che sorge sul viale Boccetta e le cui possenti absidi merlate sono raffigurate nel dipinto \"Cristo in piet\u00e0 sorretto da tre angeli\" di Antonello da Messina che si trova al museo Correr di Venezia. Primo tempio dell'ordine francescano in Sicilia, edificato in periodo angioino nel 1254, in onore di San Francesco appena 28 anni dalla sua morte per volere di alcuni nobili messinesi e degli stessi frati. La prima pietra fu benedetta dal Papa Alessandro IV, vi soggiorn\u00f2 al suo passaggio da Messina sant'Antonio di Padova. La sua slanciata ed imponente architettura riecheggia forme nordiche.\nStoria.\nEpoca tra il XIII ed il XIV secolo.\nTra i patrocinatori Federico III di Sicilia, la nuora Elisabetta di Carinzia e il nipote Federico IV di Sicilia che vi costru\u00ec il convento. Lo stesso Federico IV, il 13 ottobre 1370 - mentre era in compagnia dell'arcivescovo Dionisio de Murcia - proprio all'uscita di una cerimonia tenutasi in questo tempio, sub\u00ec un attentato.\nCome Cappella Reale, il tempio ospit\u00f2 le tombe di Federico IV di Sicilia \u2020 27 luglio 1377, di sua madre Elisabetta di Carinzia \u2020 1352c., dei duchi di Randazzo Guglielmo d'Aragona e Giovanni d'Aragona. Anche Camiola Turinga, celebre donna messinese, fu sepolta in questa chiesa dove nel '500 il matematico Francesco Maurolico le rese visita.\nTra l'Epoca rinascimentale e il XIX secolo.\nNegli ultimi decenni del XIX secolo sono stati eseguiti lavori di restauri diretti da Giuseppe Patricolo.\nInterno primitivo.\nDocumentazione dell'impianto rinascimentale:\nNavata destra.\n\"Sepolcro\", manufatto marmoreo a forma di altare del XVI secolo, monumento funebre di Stefano Patti del 1587, opera di Rinaldo Bonanno. Sulla parete \u00e8 documentato il dipinto raffigurante la \"Madonna dell'Itria\" tra San Giuseppe e Santo Stefano, opera di Alessandro Allori del 1590, oggi al Museo regionale di Messina.\nNavata sinistra.\n\"Sepolcro\", manufatto marmoreo del XVI secolo, monumento funebre di Angelo Balsamo, barone di San Basilio, \u2020 1507, ammiraglio, attribuito Antonello Freri. Manufatto documentato in una cappella a sinistra della navata prossima all'ingresso, a sua volta addossato alla parete sul lato sinistro, circostanza avvalorata dalla mancata rifinitura dei fregi. Nel 1721, quando la chiesa fu trasformata perch\u00e9 sovraccaricata di decorazioni barocche, fu adattato accanto alla porta maggiore. Dopo il 1783 il manufatto fu riassemblato. Annerito dall'incendio del 1884, per volont\u00e0 del principe Francesco Marullo di Castellaci, ultimo discendente per ramo materno dei Balsamo, fu restaurato e rimodulato. Sotto una grande elevazione con decori a cassettoni sorretta da colonne con grottesche in rilievo e arabeschi, \u00e8 ritratto il milite abbigliato in assetto di guerra, orante in ginocchio con le mani giunte, dinanzi ad un leggio drappeggiato di stoffe, su cui sta aperto il libro delle preghiere, in prossimit\u00e0 un paggetto, dritto in piedi, con lo spadino levato, immobile, come in attesa del comando. Nel basamento \u00e8 raffigurato il mito di Anfitrite e reca l'iscrizione: \"CLARISSIMI ANGELI BALSAMI BARONIS DIVI BASILII IN HOC TVMVLO OSSA CONDVNTVR. QVI NONIS AVGVSTI DIEM CLAVSIT EXTREMVM. MDVII.\"\nDopo il sisma del 1908 l'opera frammentata fu ricomposta nel Museo regionale di Messina.\nTransetto.\nL'abside centrale - patrocinata dalla famiglia Bonfiglio, con diritto di sepoltura - ospitava uno splendido coro ligneo del 1512, probabilmente opera del palermitano Giovanni Gili, sulla mensa dell'altare maggiore un \"Crocifisso\" a tutto rilievo attribuito a Stefano Giordano e ai suoi piedi una statua dell'\"Addolorata\". Nell'area presbiterale \u00e8 documentato il pregevole leggio in forma di pellicano della prima met\u00e0 del Cinquecento, dono dell'arcivescovo Ottaviano Preconio, custodito nel Museo regionale di Messina, e il sarcofago romano del III secolo recante scolpito a bassorilievo il \"Ratto di Proserpina\", manufatto riutilizzato come urna sepolcrale di Federico IV d'Aragona, re di Sicilia morto nel 1377, della madre regina Elisabetta di Carinzia, ((?) Guglielmo e Giovanni d'Aragona, duchi di Atene, duchi di Neopatria, marchesi di Randazzo).\nInterno attuale.\nTutti gli altari dell'impianto attuale presentano richiami neogotici.\nTransetto.\n1: \"Absidi\", 2: \"Cappellone\", 3: \"Crocifisso\", 4: \"Monumento funebre Francesca Lanza Cybo\", Museo regionale di Messina\nOpere.\nImportanti opere d'arte si conservavano anche nella sagrestia:\ne un gran numero di reliquie:\nLe reliquie delle martiri legate a Sant'Orsola fanno riferimento a Santa Gerasina, regina di Sicilia e zia della martire. A Gerasina, sorella di Daria, quest'ultima madre di Orsola, si associano i figli Adriano, Aurea, Babila, Giuliana e Vittoria. Proprio la testa di Santa Gerasina, custodita in questo tempio, fu una reliquia donata da Carlo V di Spagna al vescovo Ottaviano Preconio, confessore personale dell'imperatore.\nCappella Cottone.\nLapide di Andrea Cottone, barone di Bauso, con la seguente iscrizione sepolcrale. \"\"\nLapide di Giovanni, Nicol\u00f2, Giovanni Antonio Cottone, baroni di Bauso, con la seguente iscrizione sepolcrale. \"\"\nConvento di San Francesco d'Assisi all'Immacolata.\nVerosimilmente durante i \u00abCapitoli Generali\u00bb di Assisi (1279) e Parigi (1292) siano stati disposti l'erezione in ogni provincia dell'Ordine di \"studia in artibus\". Pertanto negli ultimi anni del XIII secolo nei maggiori centri (le due capitali dell'isola) Messina e Palermo della \u00abProvincia di Sicilia\u00bb furono istituite le prestigiose sedi di studio della grammatica, logica e filosofia del francescanesimo siciliano. E poi ancora le discipline in diritto canonico e teologia, dogmatica, etica, morale, greco, arabo, ebraico, armeno, caldeo, siriaco, aramaico. Tutti insegnamenti impartiti e cattedre ricoperte da eminenti personalit\u00e0, in seguito estesi anche presso la locale universit\u00e0 e gli istituti superiori di cultura classica.\nInterventi di Domenico Gagini, Giovan Battista e Giandomenico Mazzolo. E ancora di Cristoforo da Como, Andrea Mancino e Gabriele di Battista. Fu completato nel 1566 dopo svariati decenni di lavoro, ulteriori commissioni documentano un pozzo al centro.\nLa primitiva cappella di Sant'Antonio era stata edificata presso la cella da lui abitata e il pozzo del chiostro, in essa sono documentati un altare ligneo e un'edicola marmorea attribuita ad Antonello Gagini. I frammenti della ricca cornice custoditi nel Museo regionale di Messina inquadravano un piccolo vano entro il quale era probabilmente collocato il veneratissimo simulacro ligneo della \"Madonna del Parto\", eseguito nel 1511 circa, su commissione di Cassandra Bonfiglio, e sostituito in seguito a danneggiamento, da un dipinto di Mario Minniti. La ricca lunetta \u00e8 menzionata da Gioacchino di Marzo e descritta da Carmelo La Farina in una lettera, datata 1 maggio 1834, indirizzata al canonico Giuseppe Alessi, erudito e collezionista ennese. L'ambiente fu affrescato da Giovanni Tuccari.\nSede del capitolo provinciale del 1443.\nPresso il convento sono documentati i sodalizi della congregazione dell'Immacolata Concezione, della congregazione dei Flagellati sotto il titolo di \u00abSan Luigi\u00bb e della congregazione di Sant'Antonio di Padova.\nCappella Reale.\nCappella Reale e istituzione conventuale capo della Provincia dei Francescani di Sicilia per privilegio dell'imperatore Carlo V.\nChiesa di Sant'Erasmo.\nLuogo di culto adiacente al convento posseduto dai frati dell'Ordine fino al 1452, anno in cui \u00e8 ceduto ai rettori e confrati del sodalizio della corporazione dei bottai sotto il titolo di \u00abSan Girolamo\u00bb. Addossata alle absidi della costruzione principale, fu distrutta nell'incendio del 1884.\nConfraternita di San Girolamo de' Bottai.\n9 luglio 1452: la chiesa di Sant'Erasmo fu concessa ai rettori e confrati della confraternita dei bottai.\nChiesa della Madonna della Luce.\nChiesa innalzata dirimpetto la porta principale del convento.\nCiclo di affreschi con tema episodi dell'Antico Testamento e Santi Messinesi, opera di Giovanni Tuccari.\nCiclo di dipinti ad olio, opera di Giovanni Tuccari."}
{"id": "3287900", "revid": "1610933", "url": "https://it.wikipedia.org/wiki?curid=3287900", "title": "Saline di Ostia", "text": "Saline di Ostia \u00e8 un'area urbana del Municipio Roma X di Roma Capitale (zona \"O\" 40), situata in zona Z. XXXV Ostia Antica.\nConfina a nord-ovest con il comune di Fiumicino, a nord-est con Bagnoletto, a sud-ovest con Ostia Antica e a sud-est con la via dei Romagnoli.\nL'area si articola tra il fiume Tevere e la via del Mare lungo le strade principali: via Giuseppe Fiorelli e via del Collettore Primario.\nStoria.\nLa zona deve il suo nome alla presenza di due saline naturali, cio\u00e8 \"due stagni di acqua salsa, uno a levante, l'altro a ponente della foce unica del Tevere\", gi\u00e0 sfruttate dai Vejenti. Era stato Anco Marzio, fondatore di Ostia per dotare Roma di un suo porto, ad organizzarne lo sfruttamento ed estenderne la dimensione.\nIl sale era assai importante nella vita dei popoli antichi, perch\u00e9 era essenziale per la conservazione dei cibi (costituiva perci\u00f2 il bene con cui venivano pagati i soldati, da cui la parola salario). Il possesso delle riserve saline era quindi un fondamentale elemento di potenza nelle relazioni tra popolazioni, e anche di dominio politico interno: la produzione e il commercio del sale (e la relativa tassazione) erano tradizionalmente di esclusiva competenza pubblica. E il possesso e il commercio del sale furono di tale rilievo per lo sviluppo di Roma, da dare il nome a una delle prime vie consolari, la via Salaria, appunto."}
{"id": "3287904", "revid": "120768801", "url": "https://it.wikipedia.org/wiki?curid=3287904", "title": "Personaggi di King Kong", "text": "La seguente lista \u00e8 dei personaggi apparsi nei film, sia americani che giapponesi sul gorilla King Kong.\nFilm americani.\nLa seguente lista \u00e8 dei personaggi dei film americani di King Kong.\nAnn/Anna/Dwan Darrow/Mason Weaver.\nBiografia.\nAttrice, che venne scritturata da Denham dopo che lei tent\u00f2 di rubare una mela.\nNel viaggio in nave, si innamor\u00f2 di Jack Driscoll (nel romanzo; nei film dopo che avevano attraccato); poco dopo, gli isolani la rapirono e la diedero a Kong. Quindi part\u00ec una grande spedizione per salvarla; alla fine, viene salvata da Driscoll e portata, insieme a Kong a New York, in uno spettacolo.\nSfortunatamente, King Kong si ribella e la rapisce, portandola con s\u00e9 sull'Empire State Bulding, dove viene abbattuto dagli aeroplani.\nFred Wilson/Carlo/Carl Denham/William/Bill Randa.\nBiografia.\nFamoso regista, trov\u00f2 Ann mentre rubava una mela.\nFu uno dei comandanti nella spedizione per ritrovarla, e fu l'unico, a parte Driscoll, che si salv\u00f2 da King Kong.\nTorn\u00f2 indietro, ed inizi\u00f2 a costituire un gruppo per salvare Jack Driscoll e Ann Darrow.\nLa sua fu l'ultima battuta nel primo film e nell'ultimo remake:\n\"Non sono stati gli aeroplani ad uccidere la Bestia. \u00c8 stata la Bella a sconfiggerla\"\nJack Driscoll/Prescott/James Conrad.\nBiografia.\nPrimo ufficiale della nave S.S. Adventure o Vagabondo, si innamor\u00f2 di Ann Darrow e tent\u00f2 di salvarla insieme al regista Carl Denham.\nFu uno dei due a salvarsi (l'altro era Denham) e fu l'unico a salvare la donna rapita da, prima gli indigeni e poi da Kong.\nDopo che Kong fugg\u00ec in citt\u00e0 (per via dei flash dei fotografi in uno spettacolo), si nascose con Ann nel suo albergo, ma Kong la rap\u00ec nuovamente.\nCapitano Englehorn.\nBiografia.\nCapitano della nave S.S. Adventure o Vagabondo, sa parlare molte lingue e conosce bene la geografia.\nNon \u00e8 un personaggio molto importante; dopo il ritorno di Denham dalla spedizione per salvare Ann Darrow, si offre volontario, ma viene respinto da Carl.\nJimmy.\nBiografia.\nGiovane marinaio della nave, a volte fa strane battute.\nNel romanzo e nel film del '33 porta le bombe ed \u00e8 un adulto, ultimo a morire per mano di Kong. In quello del 2005 \u00e8 un orfano, che ha come padre il sig. Hayes; per poco non viene ucciso da King Kong nel finale.\nLumpy.\nBiografia.\nNel film \u00e8 il cuoco, nel romanzo \u00e8 un marinaio comunque anziano, con una scimmia di nome Ignazio.\nSi offre volontario per trovare Ann, rapita dagli indigeni, ma Denham non glielo permette. Nell'ultimo remake \u00e8 uno della squadra che deve salvare Ann e muore nella ricerca.\nSig. Hayes.\nBiografia.\nPrimo ufficiale ed esperto in armi della nave S.S.Venture.\nEra una specie di padre per Jimmy, e fu il primo marinaio ad essere ucciso da Kong. Nel videogioco muore calpestato da un V. Rex.\nBriggs.\nBiografia.\nSecondo ufficiale della nave S.S. Adventure, appare nel film del 1933, in cui \u00e8 interpretato da James Flavin. Non viene ucciso da Kong, essendo che si vede poco prima che Driscoll appare.\nCapovillaggio.\nBiografia.\nCapo del villaggio di Skull Island (Isola del Teschio), \u00e8 lui a dare l'ordine di rapire Ann. Probabilmente viene ucciso nella strage che Kong attua contro gli indigeni. Nel remake degli anni settanta \u00e8 travestito da scimmia.\nStregone.\n\"Damassicassi!Damassicassi!Punia Bas!\"\nBiografia.\nStregone del villaggio di Skull Island.\nFilm giapponesi.\nLa seguente lista \u00e8 sui film giapponesi di King Kong.\nSarebbero:\nOsamu Sakurai.\nBiografia.\nUna delle tante persone della ditta del sig.Tako.\n\u00c8 il pi\u00f9 coraggioso del gruppo che va a Skull Island (Isola del Teschio).\nLui ha l'idea di come catturare King Kong e lo cattura suonando con i tamburi, dopo che gli hanno messo i sedativo.\nNon apparve dopo che Kong venne catturato.\nKinosaburo Furue.\n\"Credo che sar\u00e0 meglio pregare\"\nBiografia.\nFa parte del gruppo che va a Skull Island, per ordine del sig.Tako.\nHa molta paura di King Kong e degli indigeni (finch\u00e9 non fecero amicizia dandogli radio e sigarette).\nAnche lui, come tutti i protagonisti, la sua ultima apparizione \u00e8 quando Kong si addormenta.\nKazuo Fujita.\nBiografia.\nParente di Fumiko e di Osamu Sakurai.\nDoveva salire su un aereo, ma lo perse. Sfortunatamente, la sorella Fumiko, scopr\u013a che era precipitato e che c'erano 27 sopravvissuti degli imbarcati e 12 dell'equipaggio (quindi 39). L'aereo andava in Okaido, luogo che Godzilla stava attaccando; lui si precipit\u00f2 a salvarla, ed ebbe successo.\nFujita ebbe inventato delle corde molto resistenti, che furono usate per trasportare King Kong.\nFumiko Sakurai.\nBiografia.\nMoglie di Fujita; per questo lui va nell'Hokkaid\u014d a salvarla. Compare anche in una delle prime scene, in quella della cena.\nIn seguito, Kong si innamora di lei, e la prende da un tram. Quando Kong viene fatto addormentare con le bacche viene salvata per la seconda volta da Fujita.\nSig.Tako.\n\"King Kong!\"\n\"Sig.Tako, se vuole perdere King Kong deve premere ancora di pi\u00f9 con la mano. La dinamita si attiva dalla leva che lei preme\"\nBiografia.\nCapo di Osamu e di Fumiko.\nAppena vide Kong impazz\u00ec dalla gioia, e, come scritto sulle frasi precedenti, rischi\u00f2 di ucciderlo. In seguito, il governo gli disse di riportare Kong a Skull Island; dopo una lite, lui stesso fece esplodere la zattera in cui si trovava la bestia, anche se si salv\u00f2.\nVoleva usare King Kong per le sue serie televisive, in fallimento.\nDecise di filmare la prima volta in cui Kong combatteva contro Godzilla, che dur\u00f2 pochi secondi.\nVoleva che Kong non morisse nella lotta, come sperato invece dagli altri. Muore durante il combattimento tra Kong e Godzilla. \nGenerale Masami Shinzo.\nComandante della nave su cui i protagonisti arrivano all'isola Faro.\nFa parte della squadra che va alla ricerca di Kong. Rimane ucciso dal polpo Oodako.\nCarl Nelson.\n\"...prendi sempre le idee degli altri\"\nBiografia.\nComandante del sottomarino Explorer, studia Kong da anni; per strani motivi, ha schizzi di un robot simile al mostro studiato.\nDopo un incidente, trova l'isola di King Kong, in cui abita anche un indigeno.\nDopo un'esplorazione, scopre che l'infermiera Susan Watson \u00e8 stata salvata da Kong, che ha ucciso un Gorosaurus, e in seguito uccide un serpente marino.\nQuando ritorna sull'isola, viene rapito dal nemico dottor Who, che lo tortura per sapere informazioni su King Kong. In seguito aiuta l'esercito per salvare Susan, rapita\nSusan Watson.\nBiografia.\nUnica donna a bordo dell'Explorer, \u00e8 l'infermiera del sottomarino. Kong, dopo l'incidente, si innamora di lei e la salva dai pericoli dell'isola.\nSa comandare Kong parlandogli, e la fa in diverse occasioni.\nViene rapita, insieme a Carl Nelson e a Jiro Numara, dal dottor Who, che ha gi\u00e0 rapito King Kong.\nRiesce a scappare, grazie ad un ministro di un paese anonimo, che in seguito venne uccisa da Who.\nPoi venne rapita da Mechani-Kong e salvata dall'originale.\nJiro Numara.\nBiografia.\nGiapponese imbarcato sull'Explorer. Segu\u00ec dappertutto gli altri due protagonisti.\nSi stava per sacrificare, in una tortura del dottor Who, in cui lui e Susan stavano a -30\u00b0.\nDottor Who.\nBiografia.\n\"Si, certo, hai ragione tu.\"\nPer ordine di madame Piranha, sta cercando l'elemento X, usando il robot di King Kong, Mechani-Kong, che si ferma prima di trovarlo.\nFece catturare Kong, e, poco dopo la cattura, uccise l'unico superstite del villaggio che popolava Skull Island, dicendogli:\nIpnotizz\u00f2 la bestia, ma dopo, si ruppe il congegno che lo ipnotizzava e ordin\u00f2 al robot di cercarlo.\nUccise anche la sua darice di lavoro, Piranha, dopo che lei si ribell\u00f2.\nProbabilmente, venne ucciso da Kong, quando distrusse la nave."}
{"id": "3287911", "revid": "767487", "url": "https://it.wikipedia.org/wiki?curid=3287911", "title": "Janel McCarville", "text": "Carriera.\nHigh school.\nHa frequentato la Stevens Point Area Senior High (SPASH) (Wisconsin), dove ha trascinato la sua scuola a un record di 59-11 sino alla finale per tre anni consecutivi.\nNel 2001, da \"senior\", McCarville vantava una media di 19,4 punti a partita e ha portato la sua scuola alle finali del Wisconsin Division I State Tournament, segnando 21,7 punti di media a partita. Ha condiviso il premio di miglior giocatrice dell'anno del Wisconsin con Mistie Bass.\nCollege.\nHa giocato durante i suoi anni del college per le Golden Gophers, insieme all'amica Lindsay Whalen.\n\u00c8 nella top five di tutti i tempi delle Golden Gophers per i punti per partita, rimbalzi, palle rubate e stoppate. Detiene il record NCAA di rimpalzi in un singolo torneo, con 75 in 5 partite. \u00c8 inoltre la detentrice del record NCAA di rimbalzi a partita (15).\nWNBA.\nNel 2005 fu la prima scelta del draft WNBA e fu selezionata dalle Charlotte Sting.\nA Charlotte, perse un numero considerevole di partite a causa di un infortunio e le sue performance quando fu in grado di giocare non furono all'altezza delle aspettative per una prima scelta.\nNella primavera 2007 fin\u00ec, dopo il \"dispersal draft\", alle New York Liberty, a causa della chiusura della franchigia di Charlotte. Durante la prima parte della stagione 2007 si guadagn\u00f2 un posto da titolare, a discapito del rookie Jessica Davenport. Il 25 agosto 2007, fu nominata \"most improved player\" della stagione (giocatrice pi\u00f9 migliorata).\nCarriera internazionale.\nMcCarville fu parte del team a stelle e strisce che vinse la medaglia d'argento ai giochi Panamericani nel 2003 a Santo Domingo.\nNelle stagioni 2006-07 e 2007-08 sbarca in Europa e gioca in Eurolega per Kosice. Si trasfer\u00ec successivamente in Russia dove gioc\u00f2 una stagione per il CSKA di Mosca e una stagione per lo Spartak Mosca dove vinse l'Eurolega, realizzando 20 punti nella finale.\nGioca a Schio e nel 2010-11 vince sia il campionato che la coppa."}
{"id": "3287918", "revid": "1522738", "url": "https://it.wikipedia.org/wiki?curid=3287918", "title": "La citt\u00e0 dei morti (Perry)", "text": "La citt\u00e0 dei morti (\"Resident Evil: City of the Dead\"), noto anche come Resident Evil 3. La citt\u00e0 dei morti, \u00e8 un romanzo di fantascienza e horror scritto nel 1999 da S. D. Perry, quale adattamento del secondo capitolo della serie videoludica di \"Resident Evil\", nonch\u00e9 prosieguo dell'omonima serie incominciata con \"Tyrant il distruttore\". \nQuesto romanzo \u00e8 stato edito in Italia per la prima volta quale supplemento Urania nel dicembre 2001.\nTrama.\nDopo gli eventi occorsi a Caliban Cove, Barry Burton, Chris Redfield e Jill Valentine, ex-agenti S.T.A.R.S. ora rinnegati, decidono di partire per l'Austria, in Europa, al fine di organizzare un attacco mirato alla sede centrale dell'Umbrella Corporation.\nPochi giorni dopo la loro partenza, nell'ottobre del 1998, Leon S. Kennedy, giovane agente di polizia appena uscito dall'accademia, \u00e8 in viaggio per raggiungere Raccoon City e l\u00ec prendere servizio attivo come supporto alle forze dell'ordine locali, assunte in conseguenza alla dismissione degli S.T.A.R.S. dopo gli eventi di villa Spencer, per i quali sono stati severamente screditati. Lungo la strada verso la citt\u00e0, Leon ha un bizzarro incontro nel momento in cui quasi rischia di investire un cane molto particolare, che non riesce a vedere nella propria integrit\u00e0 ma che, ci\u00f2 nonostante, gli appare come se fosse stato completamente scuoiato. \nCercando di non offrire peso alla faccenda, Leon si rimette in viaggio verso la citt\u00e0, ma, non appena l\u00ec giunge, si ritrova a confronto con una realt\u00e0 assolutamente inattesa, e indubbiamente raccapricciante.\nNel contempo in cui Leon giunge in citt\u00e0, lungo un'altra via anche la giovane Claire Redfield, sorella di Chris, si ritrova in moto alla propria Harley-Davidson diretta a Raccoon City. Studentessa in una vicina universit\u00e0, da diverse settimane non ha pi\u00f9 notizie del fratello, ragione per la quale decide di verificare di persona il suo stato di salute.\nGiunta a sua volta in citt\u00e0 poco dopo il tramonto, Claire nota come le strade sembrino insolitamente deserte e buie, prive della consueta vitalit\u00e0 di qualsiasi citt\u00e0 a quell'ora serale. Entrata in un bar, per cercare di comprendere meglio la questione, Claire si ritrova a confronto diretto con uno zombie.\nIn fuga dal proprio predatore, Claire incontra Leon, il quale, a sua volta, ha gi\u00e0 avuto occasione di confronto con gli zombie che sembrano aver invaso completamente la citt\u00e0. I due, cos\u00ec, decidono di raggiungere il distretto di polizia, per cercare l\u00ec rifugio e armi, ma prima che possano averne la possibilit\u00e0 un incidente li divide.\nClaire, giungendo alla centrale di polizia, ha un'occasione di incontro con il capo \"Irons\", il quale, in preda al delirio, trascina con s\u00e9 la giovane figlia del sindaco \"Harris\" ormai morta e prossima alla resurrezione come zombie. Psicotico e pedofilo, nonch\u00e9 sul libro paga della Umbrella Corporation, Harris desidera impagliare la ragazzina della quale era segretamente innamorato e, nel confronto con Claire, la scambia per un'agente dell'Umbrella inviata per ucciderlo. Claire \u00e8 cos\u00ec costretta alla fuga ma, nel mentre di ci\u00f2, incontra una bambina di nome Sherry, a sua volta nascosta nella centrale di polizia nella volont\u00e0 di sfuggire ai mostri che hanno invaso la citt\u00e0, creature peggiori persino rispetto agli zombie.\nNel contempo, anche Leon giunge al distretto, ma attraverso vie diverse ha occasione di incontro con l'affascinante Ada Wong, una giovane spia assunta dal Trent per raccogliere un campione di un nuovo virus dell'Umbrella Corporation, il G-Virus, che a lui si presenta come la fidanzata di uno scienziato impiegato nel vicino stabilimento dell'Umbrella Corporation, del quale non ha notizie da diverso tempo, ragione per la quale \u00e8 giunta in citt\u00e0.\nAda, malgrado l'apparenza di una fanciulla necessitante aiuto che si impegna a dimostrare, \u00e8 all'inizio estremamente fredda, controllata e calcolatrice, e dove in un primo momento pensa di servirsi di Leon qual complice inconsapevole, quando si accorge, a seguito di diverse disavventure, di cominciare a provare qualcosa per il giovane, cerca di liberarsene. Un compito assegnato ad Ada era recuperare tutte le informazioni possibili da un giornalista free-lance \"Ben Bertolucci\". Il giornalista viene inizialmente trovato rinchiuso al sicuro dentro una cella nei sotterranei della centrale di polizia. Ben non dimostra alcuna collaborazione nei confronti dei due nuovi arrivati, in quanto preferisce rimanere rinchiuso dentro la cella ad aspettare i soccorsi. Questo vanifica il piano iniziale di Ada per il recupero delle informazioni sul G-Virus, la donna non volendo uccidere Leon e sapendo che ben non scapper\u00e0, decide di correre fuori dalla prigione sotterranea per distogliere la presenza di Leon dal giornalista. Leon, per quanto preoccupato per la sorte di Claire, nel confronto con nuovi orrendi mostri che incontrano nella centrale di polizia, decide di non abbandonare la conturbante Ada, e per questo, la segue nelle fogne, attraverso le quali, a dire della medesima, potrebbero avere una possibilit\u00e0 di fuga dalla citt\u00e0.\nClaire, sopravvissuta allo scontro con un mostro da lei soprannominato \"Mr. X\", cerca insieme a Sherry una via di fuga dalla centrale di polizia, avendo compreso come restare l\u00ec potrebbe essere estremamente pericoloso per la piccola. Ritornando sulle tracce di Irons, scopre come il capo della polizia si sia realizzato un santuario segreto per le proprie perversioni, nel quale si \u00e8 rifugiato insieme al corpo della figlia del sindaco \"Harris\". Raggiuntolo nella speranza di poter, da l\u00ec, trovare una via di fuga, Claire viene salvata da una morte certa per mano dello stesso Irons in conseguenza alla comparizione di un artiglio che intrappola Irons portandoselo dentro un tombino li da loro poco distante (forse il famigerato Mr. X), che divora il capo della polizia ignorando, casualmente, la presenza della ragazza.\nAnche Claire e Sherry, dal santuario, accedono allora alle fogne, animate dalla stessa speranza propria di Leon.\nLeon e Ada, superate molte insidie celate nelle fogne, riescono a raggiungere i sotterranei dell'industria dell'Umbrella Corporation, dove il giovane poliziotto ha finalmente occasione di aprire gli occhi su molte verit\u00e0 relative agli eventi occorsi.\nA Raccoon City, uno scienziato, il dottor \"Birkin\", e sua moglie, \"Annette\", i genitori di Sherry, stavano sviluppando un nuovo virus per la Umbrella Corporation, alternativo al T-Virus: il G-Virus, lo stesso ricercato da Ada. Durante un tentativo da parte dell'Umbrella Corporation di sottrarre il virus alla coppia, nel temerne un tradimento, Birkin resta ferito a morte e, prima di soccombere, si infetta volontariamente con il G-Virus, diventando un nuovo e osceno mostro. Contemporaneamente a ci\u00f2, il T-Virus viene accidentalmente liberato e, per questo, l'intera citt\u00e0 viene contaminata e trasformata nell'orrore che \u00e8 diventato.\nAnnette, intuendo le vere ragioni alla base dell'arrivo di Ada al proprio cospetto, pur errando nel considerarla al soldo dell'Umbrella Corporation, e nel contempo fraintendendo quelle dell'inconsapevole Leon, spara a quest'ultimo, che viene in tal modo abbandonato da Ada, all'inseguimento del proprio obiettivo.\nClaire e Sherry, nelle fogne, hanno un incidente che le costringe a separarsi. Claire, dopo numerose peripezie, riesce a ritrovare Leon, svenuto in conseguenza al colpo di pistola: il giovane lo informa dell'esistenza di Ada, di cui ancora ignora la vera identit\u00e0, e mentre egli decide di concedersi ancora un momento di riposo per riprendersi, Claire riparte alla ricerca di Sherry e di Ada.\nClaire, casualmente, si ritrova quindi a confronto con Annette, la quale, tuttavia, la crede a sua volta in combutta con Ada e con l'Umbrella Corporation e ingaggia con lei un duro scontro.\nGravemente ferita a seguito di una caduta, la madre di Sherry decide di distruggere l'intero impianto, nella volont\u00e0 di non permettere la fuga di alcuno e di eliminare qualsiasi traccia del G-Virus, non desiderando che l'Umbrella se ne possa impossessare.\nCostretti a una repentina fuga, prima dell'esplosione che avrebbe cancellato le vite di tutti, Leon e Ada si ritrovano a confronto con una nuova insidia, per il superamento della quale Ada, invaghita del giovane poliziotto, arriva a sacrificarsi, svelandogli all'ultimo la propria vera identit\u00e0 e i propri sentimenti. Leon, sconvolto per la morte di Ada, che si lascia precipitare nel vuoto, cerca di esaudirne le ultime volont\u00e0 nel salvaguardare la propria esistenza.\nAnche Claire, che nel contempo ha ritrovato Sherry, fa di tutto per salvarsi e per salvare la piccola dall'insidia di Mr. X, il quale sembra incredibilmente attratto da lei. Mr. X, in realt\u00e0, si intuisce essere un Tyrant programmato per il recupero del G-Virus, di cui inconsapevolmente Sherry porta un campione all'interno di un ciondolo. Gettando il ciondolo nel metallo fuso, Claire spera di essersi liberata di Mr. X, a sua volta lanciatosi in esso per recuperare il virus, e con Sherry raggiunge un treno segreto sotterraneo con il quale allontanarsi dalla zona prima dell'esplosione.\nMr. X, per\u00f2, torna nuovamente in scena e, questa volta, Claire si ritrova a essere aiutata da una misteriosa figura femminile (presumibilmente la stessa Ada, sopravvissuta in qualche modo alla caduta e alle ferite subite) che le lancia un mitragliatore con il quale riuscire ad avere la meglio su Mr. X, dividendolo letteralmente a met\u00e0 dopo averlo crivellati di colpo.\nQuando il treno \u00e8 ormai in partenza, anche Leon riesce a sopraggiungere, gettandosi al volo sul medesimo. Un'ultima sfida, per\u00f2, attende il giovane poliziotto che, per salvare se stesso, oltre a Claire e Sherry, \u00e8 costretto ad affrontare il mostro nel quale si \u00e8 trasformato Birkin.\nL'intero complesso dell'Umbrella Corporation, nonch\u00e9 gran parte di Raccoon City esplode, e, la mattina seguente, \"David Trapp\", \"John Andrews\" e Rebecca Chambers, i sopravvissuti di Caliban Cove, diretti a Raccoon City per comprendere cosa stesse succedendo in citt\u00e0, raccolgono sul ciglio della strada Leon, Claire e Sherry, non potendo immaginare cosa essi hanno affrontato nelle ultime ore."}
{"id": "3287925", "revid": "1400228", "url": "https://it.wikipedia.org/wiki?curid=3287925", "title": "La leggenda di Arslan", "text": " \u00e8 una serie di light novel fantasy giapponese scritta da Yoshiki Tanaka e illustrata da Yoshitaka Amano e Shinobu Tanno. La pubblicazione \u00e8 iniziata nel 1986 per conto di Kadokawa Shoten.\nLa serie \u00e8 stata adattata in un manga, che rispetto ai romanzi \u00e8 proseguito in modo autonomo concludendosi con un finale alternativo; l'opera \u00e8 stata scritta e illustrata da Chisato Nakamura e serializzata su \"Asuka Fantasy DX\" da novembre 1991 a settembre 1996. Gli studi di animazione Animate Film e Aubec ne hanno tratto due film anime, rispettivamente il 17 agosto 1991 e il 18 luglio 1992, mentre dal 21 ottobre 1993 al 21 settembre 1995 Movic e J.C.Staff hanno prodotto una serie OAV di quattro episodi. Le pubblicazioni pi\u00f9 recenti della serie e molte versioni distribuite al di fuori del Giappone hanno accorpato i due film animati ai quattro episodi OAV, formando quindi un'unica serie OAV di sei episodi. La serie \u00e8 stata pubblicata in Italia in VHS dalla Granata Press e dalla PolyGram.\nUn nuovo adattamento manga, questa volta realizzato da Hiromu Arakawa, \u00e8 pubblicato da K\u014ddansha su \"Bessatsu Sh\u014dnen Magazine\" dal 9 luglio 2013. L'edizione italiana \u00e8 curata da Planet Manga e ha iniziato la pubblicazione il 1\u00ba novembre 2015. Liden Films ha inoltre adattato la storia in una serie televisiva anime di 25 episodi, andata in onda su Japan News Network dal 5 aprile al 27 settembre 2015; una seconda stagione di otto episodi, intitolata , \u00e8 stata trasmessa dal 3 luglio al 21 agosto 2016. Entrambe le serie sono rese disponibili in Italia in simulcast sulla piattaforma VVVVID di Dynit.\nTrama.\nLa storia segue le gesta di Arslan, l'erede al trono dell'immaginaria Pars, il cui regno viene conquistato dalla nazione confinante della Lusitania. Suo padre, il re Andragoras, cade vittima infatti di un complotto tramato da uno dei suoi seguaci pi\u00f9 fidati, e cos\u00ec Arslan, dopo essere scampato alla morte per un soffio, si riunisce con il suo fedele sottoposto Daryun per dare inizio a un viaggio volto alla liberazione del suo paese. Supportato da alcuni compagni, tra cui lo spadaccino e stratega Narsus, il suo giovane servo Elam, la bella e fredda sacerdotessa Farangis e il musico errante Giv, Arslan dovr\u00e0 riuscire a mettere insieme un esercito abbastanza forte da sconfiggere l'armata dei lusitani, guidata dal misterioso \"Silvermask\".\nPersonaggi.\nRegno di Lusitania.\nLa \u00e8 uno degli stati confinanti con Pars. La religione di stato \u00e8 quella del dio Ialdabaoth, che spinge i lusitani a intraprendere delle crociate per uccidere gli infedeli.\nMedia.\nLight novel.\nLa serie di light novel \u00e8 stata scritta da Yoshiki Tanaka, illustrata da Yoshitaka Amano nella vecchia edizione edita da Kadokawa Shoten e da Shinobu Tanno in quella pi\u00f9 recente ad opera di Kobunsha e pubblicata dal 13 agosto 1986 al 14 dicembre 2017 per un totale di sedici volumi.\nManga.\nDalla serie di romanzi sono state tratte due serie manga.\n\"La leggenda di Arslan\" (1991-1996).\nIl primo adattamento \u00e8 stato disegnato da Chisato Nakamura e serializzato dal novembre 1991 al settembre 1996 sulla rivista \"Asuka Fantasy DX\". I vari capitoli sono stati raccolti in 13 volumi \"tank\u014dbon\", pubblicati tra il novembre 1991 ed il 1\u00ba settembre 1996.\n\"La leggenda di Arslan\" (2013-in corso).\nUn secondo adattamento, questa volta disegnato da Hiromu Arakawa, viene serializzato dal 9 luglio 2013 sulla rivista \"Bessatsu Sh\u014dnen Magazine\". Il primo volume \"tank\u014dbon\" \u00e8 stato pubblicato il 9 aprile 2014. In Italia la serie \u00e8 stata annunciata al Lucca Comics 2014 da Panini Comics che ha iniziato a pubblicarla sotto l'etichetta Planet Manga nella collana \"Senki\" dal 1\u00ba novembre 2015.\nAnime.\nOAV (1991-1995).\nDalla serie di romanzi \u00e8 stato tratto anche un adattamento animato prodotto da Animate Film e Aubec e diviso in due film usciti rispettivamente il 17 agosto 1991 ed il 18 luglio 1992. In seguito venne creata una serie OAV ad opera di Movic e J.C.Staff per un totale di quattro episodi distribuiti tra il 21 ottobre 1993 ed il 21 settembre 1995. In Italia i due film sono stati pubblicati entrambi da Granata Press in VHS nel corso del 1994. Fallita la Granata Press, i due lungometraggi vennero riediti da PolyGram nel 1996 che pubblic\u00f2 nel corso del medesimo anno anche i primi due OAV, interrompendo la serie a due episodi dalla sua effettiva conclusione. Come avvenuto in molte versioni distribuite al di fuori del Giappone, anche l'edizione italiana ha accorpato i due film animati ai quattro episodi OAV, formando cos\u00ec un'unica serie di sei episodi.\nLe sigle di chiusura sono: \"Kutsuato no hana\" cantata da Mimori Yusa (ep. 1), \"Tokimeki wo Believe\" di Yumi Tanimura (ep. 2) e \"Ryote Ippai\" interpretata da Shoko Suzuki (ep. 4-5).\nSerie TV (2015-2016).\nUn altro adattamento, questa volta televisivo e pi\u00f9 fedele, \u00e8 stato prodotto da Liden Films e trasmesso in Giappone su Japan News Network dal 5 aprile 2015 al 21 agosto 2016 per due stagioni, composte rispettivamente da 25 episodi per la prima e da 8 per la seconda. Inoltre entrambe le stagioni presentano un episodio OAV, distribuiti esclusivamente nell'edizione limitata dei volumi 5 e 6 del manga di Hiromu Arakawa. In Italia sono giunte entrambe le serie in versione sottotitolata ad opera di Dynit che le ha pubblicate sul servizio VVVVID.\nLe sigle di apertura della prima stagione sono rispettivamente di UVERworld (ep. 1-13) e di NICO Touches the Walls (ep. 14-24) mentre quelle di chiusura sono di Eir Aoi (ep. 1-13), \"One Light\" delle Kalafina (ep. 14-24) e \"Uzu to uzu\" di NICO Touches the Walls (ep. 25).\nLe sigle della seconda stagione invece sono di Eir Aoi in apertura e \"blaze\" delle Kalafina in chiusura.\nVideogiochi.\nIl primo videogioco basato sulla serie venne pubblicato per Sega Mega CD nel 1993 esclusivamente in Giappone. Il titolo \u00e8 uno strategico a turni simile a quella della serie di \"Fire Emblem\". Si basa sulla serie di film e OAV degli anni '90.\nIl secondo, \"Arslan: The Warriors of Legend\", invece \u00e8 un \"Musou\", ovvero uno stile di gioco molto simile a quello della serie \"Dynasty Warriors\", crossover uscito per PlayStation 3, PlayStation 4, Xbox One e Microsoft Windows il 1\u00ba ottobre 2015 in Giappone. A differenza del predecessore, questo titolo \u00e8 anche uscito nel Nord America e in Europa il 9 febbraio 2016. Il videogioco segue gli avvenimenti narrati nell'anime del 2015."}
{"id": "3287926", "revid": "339392", "url": "https://it.wikipedia.org/wiki?curid=3287926", "title": "The Heroic Legend of Arslan", "text": ""}
{"id": "3287927", "revid": "223320", "url": "https://it.wikipedia.org/wiki?curid=3287927", "title": "Arslan Senki", "text": ""}
{"id": "3287928", "revid": "73843", "url": "https://it.wikipedia.org/wiki?curid=3287928", "title": "139P/V\u00e4is\u00e4l\u00e4-Oterma", "text": "139P/V\u00e4is\u00e4l\u00e4-Oterma, chiamata anche cometa V\u00e4is\u00e4l\u00e4-Oterma, \u00e8 una cometa periodica del Sistema solare, appartenente alla famiglia delle comete gioviane.\nStoria osservativa.\nLa cometa ha avuto una storia osservativa piuttosto travagliata.\nFu scoperta il 7 ottobre 1939 da Yrj\u00f6 V\u00e4is\u00e4l\u00e4 dall'Osservatorio di Turku, in Finlandia, nel corso di una campagna di ricerca fotografica di asteroidi. Identificato come tale, fu designato \"1939 TN\". Appariva come un oggetto di magnitudine 15,8. In un arco temporale di 35 giorni, furono eseguite altre quattro osservazioni dallo stesso V\u00e4is\u00e4l\u00e4 e dalla sua collega Liisi Oterma. Quest'ultima ne calcol\u00f2 un'orbita.\nI dati raccolti furono pubblicati solo nel 1979. In questa circostanza, Oterma sugger\u00ec che potesse trattarsi di una cometa. Inoltre, allo scopo di confermare tale ipotesi ricontroll\u00f2 le lastre fotografiche del 1939 e nel 1981 comunic\u00f2 che l'oggetto presentava un aspetto diffuso, compatibile con l'identificazione cometaria.\nDal 1939 al 1998, comunque, l'oggetto non fu pi\u00f9 osservato finch\u00e9 non venne riscoperto il 18 novembre 1998 da LINEAR e nuovamente identificato come un asteroide (con designazione ). Il seguente 7 dicembre rivel\u00f2 un aspetto cometario e l'astronomo giapponese Syuichi Nakano lo identific\u00f2 correttamente come una nuova apparizione di una stessa cometa periodica.\nDella cometa sono stati osservati anche i successivi ritorni al perielio, nel 2008 e nel 2017. Il prossimo ritorno \u00e8 previsto per il 2027.\nOrbita.\nLa Cometa V\u00e4is\u00e4l\u00e4-Oterma percorre un'orbita moderatamente eccentrica, inclinata di circa 2\u00b0 rispetto al piano dell'eclittica. L'afelio, esterno all'orbita di Giove, \u00e8 a 5,63\u00a0UA dal Sole; il perielio, compreso tra le orbite di Giove e di Marte, \u00e8 a 3,04\u00a0UA dal Sole. La cometa completa un'orbita in circa 9 anni e mezzo.\nLa cometa si trova ad attraversare il piano dell'orbita di Giove in prossimit\u00e0 all'orbita stessa e periodicamente subisce incontri ravvicinati con il pianeta. Kazuo Kinoshita ha calcolato che nel 1935 \u00e8 transitata a 0,1868 UA da Giove e che l'orbita ha subito rilevanti cambiamenti, in particolare la riduzione delle distanze al perielio e all'afelio, dell'inclinazione e del periodo orbitale e il raddoppiamento dell'eccentricit\u00e0.\nIl prossimo incontro \u00e8 previsto per il 4 maggio 2042. In tale circostanza la cometa transiter\u00e0 a sole 0,0710\u00a0UA dal pianeta e ne risulteranno nuovamente cambiamenti significativi dell'orbita, ma di segno opposto ai precedenti, ovvero: un incremento di perielio (4,93 UA) ed afelio (6,60 UA) ed un conseguente allungamento del periodo orbitale, che diverr\u00e0 di quasi 17 anni; un'ulteriore riduzione di circa 1\u00b0 dell'inclinazione orbitale, mentre l'eccentricit\u00e0 subir\u00e0 minime variazioni."}
{"id": "3287929", "revid": "115533", "url": "https://it.wikipedia.org/wiki?curid=3287929", "title": "R.422", "text": ""}
{"id": "3287932", "revid": "47767", "url": "https://it.wikipedia.org/wiki?curid=3287932", "title": "Fordl\u00e2ndia", "text": "Fordl\u00e2ndia (\"Ford-land\") \u00e8 una citt\u00e0 industriale prefabbricata ormai abbandonata, costruita nella Foresta Amazzonica nel 1928 dal magnate industriale statunitense Henry Ford, ai fini di assicurare una fonte di gomma coltivata per le operazioni di fabbricazione di automobili della Ford negli Stati Uniti. Ford aveva negoziato un accordo con il governo brasiliano che garantiva alla sua neonata \"Companhia Industrial do Brasil\" una concessione di 10\u00a0000\u00a0km\u00b2 di terreno sulle rive del fiume Tapaj\u00f3s vicino alla citt\u00e0 di Santar\u00e9m, in cambio del 9% dei profitti generati.\nStoria e declino.\nFord avrebbe voluto utilizzare Fordlandia per garantire alla sua azienda una fonte di gomma per gli pneumatici della Ford auto, evitando la dipendenza dalla gomma britannica di provenienza malese. Il terreno era collinare, roccioso e sterile. Nessuno dei dirigenti della Ford era gi\u00e0 a conoscenza dell'agricoltura tropicale. Gli alberi della gomma, coltivati fittamente nella piantagione, invece di essere lontani tra loro come in natura, erano facile preda della peronospora e degli insetti, un problema evitato nelle piantagioni di gomma asiatiche dove gli alberi di gomma amazzonici trapiantati affrontavano minori predatori naturali. Alla maggior parte dei lavoratori indigeni delle piantagioni, veniva dato cibo sconosciuto, come hamburger, ed erano costretti a vivere in alloggi di stile americano; a loro non piaceva il modo in cui erano trattati\u00a0\u2013 dovevano portare la carta d'identit\u00e0 e lavorare a mezzogiorno sotto il sole tropicale\u00a0\u2013 e spesso si rifiutavano di lavorare. Nel 1930, i lavoratori indigeni si ribellarono contro i gestori, molti dei quali fuggirono nella giungla per alcuni giorni fino a quando l'esercito brasiliano arriv\u00f2 e pose fine alla rivolta.\nFord proib\u00ec l'alcol e il tabacco all'interno della citt\u00e0, anche all'interno delle case dei lavoratori. Gli abitanti aggirarono questo divieto, raggiungendo i mercantili ormeggiati al di l\u00e0 della giurisdizione della citt\u00e0. Un insediamento venne costruito cinque chilometri a monte sulla \"Island of Innocence\", con bar, discoteche e bordelli.\nFallimento.\nIl governo del Brasile era sospettoso verso eventuali investimenti stranieri, in particolare nella regione settentrionale dell'Amazzonia, e offr\u00ec ben poco aiuto; Ford tent\u00f2 di nuovo, spostandosi a valle di Belterra dove le condizioni climatiche erano migliori per coltivare la gomma, ma nel 1945 venne sviluppata la gomma sintetica, che soddisfaceva la domanda mondiale di gomma naturale. L'opportunit\u00e0 di investimento di Ford sfum\u00f2 di colpo, senza aver mai prodotto gomma per gli pneumatici Ford, rendendo Fordlandia un disastro totale. Nel 1945, suo nipote Henry Ford II vendette il tutto, calcolando una perdita di 20 milioni di dollari. Nonostante i ripetuti inviti dei residenti e periodiche promesse a farlo, Henry Ford non visit\u00f2 mai la sua sfortunata citt\u00e0 nella foresta.\nNella cultura di massa.\nLa cantautrice Kate Campbell ha immortalato Fordlandia e il suo clamoroso fallimento come una parabola moderna per il suo album del 2008 \"Save the Day\". Cantato con i compagni dell'artista folk Nanci Griffith e co-scritto da Kate Campbell e Walt Aldridge, il titolo del brano \u00e8 semplicemente \"Fordlandia\". La canzone recepisce molti dei fatti storici, tra cui il fallimento del progetto di esportare una sola goccia di lattice verso gli Stati Uniti, e il metodo non riuscito di piantare alberi della gomma.\nNel novembre 2008, il compositore islandese J\u00f3hann J\u00f3hannsson pubblic\u00f2 un album dal titolo \"Fordlandia\". Sul suo sito ufficiale, J\u00f3hannsson ha spiegato le sue opinioni rispetto alla citt\u00e0 di Henry Ford.\nLa sesta puntata del fumetto franco-belga Marsupilami di Yann e Batem, pubblicato nel 1991 \u00e8 intitolato \"Fordlandia\" e si svolge l\u00e0."}
{"id": "3287933", "revid": "115533", "url": "https://it.wikipedia.org/wiki?curid=3287933", "title": "MIM-23 HAWK", "text": ""}
{"id": "3287935", "revid": "287204", "url": "https://it.wikipedia.org/wiki?curid=3287935", "title": "Fordlandia", "text": ""}
{"id": "3287942", "revid": "110157", "url": "https://it.wikipedia.org/wiki?curid=3287942", "title": "Negotiations and Love Songs", "text": "Negotiations and Love Songs \u00e8 una raccolta di canzoni di Paul Simon pubblicata nel 1988. Il titolo \u00e8 preso da un verso della canzone \"Train in the Distance\".\nBrani.\nI Primi due brani sono tratti dall'album \"Paul Simon\", i brani 3-6 da \"There Goes Rhymin' Simon\", i brani 7-9 da \"Still Crazy After These Years\", il brano 10 da \"One-Trick Pony\", il brano 11 da \"Greatest Hits, Etc\", i brani 12-14 da \"Hearts And Bones\" e gli ultimi tre brani da \"Graceland\""}
{"id": "3287963", "revid": "767487", "url": "https://it.wikipedia.org/wiki?curid=3287963", "title": "Le plus bel \u00e2ge...", "text": "Le plus bel \u00e2ge... \u00e8 un film del 1995 diretto da Didier Haudepin.\nLa pellicola, presentata nella sezione Un Certain Regard del 48\u00ba Festival di Cannes, \u00e8 uscita in Francia il 13 settembre 1995. \u00c8 conosciuta anche con il titolo \"Das sch\u00f6nste Alter\" in lungua tedesca, \"\u0397 \u03c0\u03b9\u03bf \u03cc\u03bc\u03bf\u03c1\u03c6\u03b7 \u03b7\u03bb\u03b9\u03ba\u03af\u03b1\" (\"I pio omorfi ilikia\") in greco e \"Those Were the Days\" in inglese."}
{"id": "3287971", "revid": "287204", "url": "https://it.wikipedia.org/wiki?curid=3287971", "title": "Butorides sundevalli", "text": "L'airone lavico (Butorides sundevalli), noto anche come \"Airone delle Galapagos\", \u00e8 una specie di airone endemica delle Isole Galapagos. L'adulto \u00e8 di un grigio ardesia, che aiuta a confondersi con la lava solidificata. Le piume posteriori hanno in genere una lucentezza argentea e ha una piccola cresta sulla sua testa. Questi uccelli sono molto territoriali e si trovano nelle zone intertidali e nei boschi di mangrovie su tutte le Isole Galapagos.\nL'airone lavico mangia piccoli granchi e pesci ed \u00e8 noto per mangiare anche le mosche che raccoglie nei pressi di cactus. A differenza della maggior parte degli altri aironi, questi uccelli nidificano in coppie solitarie nei rami inferiori di alberi di mangrovie o sotto le rocce laviche. Sono degli uccelli temerari e non hanno paura dell'uomo."}
{"id": "3287976", "revid": "729019", "url": "https://it.wikipedia.org/wiki?curid=3287976", "title": "Reparto comando e supporti tattici &quot;Aosta&quot;", "text": "Il Reparto comando e supporti tattici \u00e8 un'unit\u00e0 della Brigata meccanizzata \"Aosta\", con il compito di assicurare il funzionamento del comando della Brigata, per gli aspetti logistici e comunicazione.\nCompiti.\nIl Reparto comando e supporti tattici \u00e8 l'unit\u00e0 della Brigata che ha il compito di assicurare il funzionamento del Comando della Grande Unit\u00e0 sia sotto gli aspetti logistici che di comunicazione.\n\u00c8 costituito da una Compagnia comando ed una trasmissioni ed \u00e8 di stanza a Messina.\nStoria.\nIn Messina il 1\u00ba ottobre 1975 dall'unificazione del Quartier generale \"Aosta\" e della Compagnia trasmissioni \"Aosta\" nasce il Reparto comando e trasmissioni. Il 15 settembre 1977 i due plotoni trasmissioni vengono riuniti in una Compagnia trasmissioni in seno al reparto stesso. Dal 1\u00ba marzo 1993 assume il nome di Reparto comando e supporti tattici che, oltre la Compagnia comando e servizi e la Compagnia trasmissioni, inquadra la Compagnia Genio guastatori \"Aosta\", fino a quel momento autonoma. Con l'ingresso nell'organico della Brigata del 4\u00ba Reggimento Genio guastatori, il reparto perde la Compagnia genio.\nArmi e mezzi in dotazione.\nIl reparto dispone di mezzi per il trasporto sia di personale che delle stazioni radio, di gruppi elettrogeni per l'autosufficienza energetica. L'equipaggiamento, l'armamento del reparto fanno parte dello standard delle forze armate. Informazioni ricavate dalla pagina del Reparto comando e supporti tattici \"Aosta\" sul sito dello Stato Maggiore dell'Esercito."}
{"id": "3287986", "revid": "125278971", "url": "https://it.wikipedia.org/wiki?curid=3287986", "title": "Carlo III d'Alen\u00e7on", "text": "Biografia.\nEra figlio del conte Carlo II d'Alen\u00e7on e di Maria de La Cerda, figlia di Ferdinando di Castiglia, signore di La Cerda.\nAppartenne quindi ad un ramo cadetto dei Valois.\nNel 1346 alla morte del padre divenne conte di Alen\u00e7on ma abbandon\u00f2 il titolo al fratello Pietro II nel 1361 per intraprendere la carriera ecclesiastica.\nIl 13 luglio 1365 divenne arcivescovo di Lione."}
{"id": "3287991", "revid": "729019", "url": "https://it.wikipedia.org/wiki?curid=3287991", "title": "Tallmantz Phoenix P-1", "text": "Il Tallmantz Phoenix P-1 era un monomotore ad ala alta realizzato dall'azienda statunitense Tallmantz Aviation Inc. negli anni sessanta e destinato ad essere utilizzato come aereo immaginario nel film drammatico \"Il volo della fenice\" (\"The Flight of the Phoenix\") diretto da Robert Aldrich nel 1965.\nIl velivolo rimase distrutto durante una sequenza di volo, causando la morte del suo pilota Paul Mantz, prima del completamento del film costringendo la produzione a richiedere un altro velivolo, un North American O-47A modificato, per completare le riprese.\nStoria del progetto.\nTra la fine del 1964 ed i primi mesi del 1965 la Tallmantz Aviation Inc., una piccola azienda aeronautica con sede nella Contea di Orange in California, venne contattata dalla casa di produzione cinematografica 20th Century Fox per supervisionare le sequenze aeree e dare supporto tecnico nella realizzazione del loro film \"Il volo della fenice\" di prossima uscita. Paul Mantz e Frank Tallman, i proprietari della Tallmantz Aviation, erano noti piloti acrobatici e stuntman ma per aumentare la verosimiglianza delle sequenze contattarono Otto Timm, un ingegnere e progettista aeronautico altamente rispettato, proponendogli un contratto di collaborazione per creare un nuovo velivolo atto allo scopo.\nTimm, a seguito della trama del film, progett\u00f2 un velivolo ibrido utilizzando parti cannibalizzate da una serie di aeromobili diversi per assomigliare al relitto del Fairchild C-82 Packet, velivolo attorno al quale la vicenda si sviluppa a causa di un atterraggio di fortuna dovuto ad una tempesta di sabbia in pieno deserto.\nIl modello, che assunse la designazione \"Tallmantz Phoenix P-1\", era composto da:\nLo stabilimento Tallmantz, situato nei pressi di Santa Ana, realizz\u00f2 una fusoliera con cabina di pilotaggio aperta costituita da una struttura tubolare in acciaio circondata da cornici circolari in legno rivestita in compensato. I pattini vennero costruiti in acciaio mentre il filo di rinforzo, realizzato con corda per stendere la biancheria, venne aggiunto per dare un aspetto volutamente \"fragile\". Anche se dotato di ruote per facilitare la fase di decollo, queste vennero mimetizzate nella fase finale di montaggio del film in modo da far sembrare che il velivolo fosse equipaggiato solamente con dei pattini.\nLa costruzione del velivolo fu completata il 14 giugno 1965 e presentato alle autorit\u00e0 della Federal Aviation Administration (FAA) che dopo l'ispezione emise un certificato di aeronavigabilit\u00e0 per velivoli sperimentali assegnandogli la registrazione N93082.\nUn secondo \"Phoenix\", modello non destinato al volo, venne costruito per poter effettuare le riprese a terra utilizzando le componenti di un Fairchild R4Q-1 Flying Boxcar (la versione del C-119C destinata all'United States Marine Corps) ed assemblato per essere il pi\u00f9 possibile simile al P-1.\nIl 29 giugno successivo il Phoenix, dopo i primi due tentativi di decollo abortiti, venne portato in volo per la prima volta dall'Aeroporto Internazionale di Yuma con Paul Mantz ai comandi. Mantz, dopo essere atterrato, dichiar\u00f2 che il velivolo tendeva ad abbassare il naso a bassa velocit\u00e0 ma che le impressioni generali erano buone ed il problema poteva essere facilmente risolto appesantendo la coda. In realt\u00e0, in una riunione tecnica con i suoi collaboratori, si espresse pi\u00f9 pessimisticamente ammettendo che ai comandi il P-1 risultava pesante da governare ma che era ugualmente soddisfatto per essere riuscito a portarlo in volo.\nTecnica.\nIl Phoenix P-1 era un velivolo dall'impostazione convenzionale, monomotore monoplano ad ala alta e carrello fisso, e dall'aspetto, per esigenze sceniche, volutamente raffazzonato e superficiale.\nLa fusoliera, a sezione circolare, era realizzata con una struttura in tubi d'acciaio saldati sulla quale erano applicate delle cornici circolari in legno sagomato, il tutto ricoperto da pannelli in compensato. Presentava un unico abitacolo aperto protetto da un parabrezza. Posteriormente terminava in un impennaggio cruciforme monoderiva caratterizzato dai piani orizzontali a sbalzo ed un prolungamento dell'elemento verticale sotto la coda che integrava anche il ruotino d'appoggio posteriore del carrello.\nLa configurazione alare, la stessa del Beechcraft Model 18, era monoplana ed a pianta trapezoidale rastremata e raccordata all'estremit\u00e0 alare, montata alta sulla fusoliera e caratterizzata dalla presenza di alettoni ed ipersostentatori posizionati sul bordo d'uscita.\nIl carrello d'atterraggio era un semplice biciclo anteriore fisso, costituito da una struttura metallica non ammortizzata che collegava la parte ventrale anteriore della fusoliera ad una coppia di ruote integrate in pattini in acciaio, ed integrato posteriormente da un ruotino d'appoggio.\nImpiego operativo.\nLe riprese degli esterni vennero effettuate nella Buttercup Valley, una zona desertica situata a circa 32\u00a0km (20\u00a0mi) dalla citt\u00e0 di Yuma, in Arizona.\nIl velivolo rimase distrutto nel volo dell'8 luglio 1965 quando in una ripresa a volo radente, a causa di un accidentale contatto del carrello con il terreno mentre viaggiava a 145 km/h (90 mph), il P-1 si spezz\u00f2 all'altezza del bordo di uscita alare capottando con tutta la parte anteriore. Nell'incidente rimase ucciso Paul Mantz, che ne era ai comandi mentre il suo co-pilota Bobby Rose riport\u00f2 ferite gravi.\nCuriosit\u00e0.\nNelle varie scene girate si pu\u00f2 notare, prestando attenzione, la differenza tra il modello statico e quello destinato al volo da alcuni particolari, i pi\u00f9 evidenti riguardanti la forma della pianta alare, nel modello statico con una rastremazione meno evidente, e nella struttura del carrello, che nel modello statico si vede realizzata con barre in acciaio strutturale."}
{"id": "3287992", "revid": "287204", "url": "https://it.wikipedia.org/wiki?curid=3287992", "title": "Coppa Italia di pallacanestro maschile 1970-1971", "text": "La Coppa Italia di pallacanestro maschile 1970-1971 \u00e8 stata la quarta edizione della manifestazione. Il trofeo \u00e8 stato vinto dalla Ignis Varese.\nPrima fase.\nPrimo turno.\n13 settembre 1970\nSecondo turno.\n20 settembre 1970\nTerzo turno.\n27 settembre 1970\nQuarto turno.\n4 ottobre 1970\nQuinto turno.\n11 ottobre 1970"}
{"id": "3288008", "revid": "371529", "url": "https://it.wikipedia.org/wiki?curid=3288008", "title": "Once Upon a Long Ago", "text": "Once Upon a Long Ago \u00e8 una canzone di Paul McCartney, pubblicata come suo quarantesimo singolo nel novembre del 1987, estratto dalla compilation \"All the Best!\". La canzone \u00e8 stata prodotta da Phil Ramone e mixata da George Martin; Nigel Kennedy vi suona il violino.\nIl singolo arriv\u00f2 al numero 10 della classifica inglese, l'ultimo di McCartney a raggiungere la Top 10. Non venne pubblicato negli Stati Uniti, nemmeno nella versione americana dell'album, dov'\u00e8 tuttora inedita su disco.\nIn Italia la canzone venne presentata da McCartney al Festival di Sanremo 1988, insieme a \"Listen to What the Man Said\", altra canzone inclusa in \"All the Best!\". Il singolo ebbe successo e arriv\u00f2 fino alla posizione numero 2.\nRegistrazione.\nLa canzone venne registrata nel marzo 1987 allo Hog Hill Studio di McCartney nel Sussex, con diverse sovraincisioni di orchestra, sax e violino effettuate in luglio nello Studio Uno di Abbey Road a Londra: come racconta Luca Perasi nel suo libro \"Paul McCartney: Recording Sessions (1969-2013)\" fu Stan Sulzmann a suonare il sax, rivelando che McCartney volle mantenere l'assolo \"fedele alla melodia del brano\"."}
{"id": "3288009", "revid": "16758", "url": "https://it.wikipedia.org/wiki?curid=3288009", "title": "Nazionale di hockey su ghiaccio maschile della Cecoslovacchia", "text": "La nazionale di hockey su ghiaccio maschile della Cecoslovacchia fu una delle pi\u00f9 importanti rappresentative di hockey su ghiaccio della storia, in un lasso di tempo che and\u00f2 dal 1920 fino al 1992, periodo in cui furono organizzati nel paese otto campionati mondiali.\nNell'era del dominio sovietico fu spesso in lotta con altre nazionali, in particolare la Svezia, per ottenere la medaglia d'argento, pur riuscendo talvolta nell'impresa di sconfiggere i sovietici. A causa della divisione della Cecoslovacchia in due entit\u00e0 separate, Repubblica Ceca e Slovacchia, a partire dal 1993 la nazionale cess\u00f2 di esistere, e si crearono le squadre cechee slovacche. La IIHF riconobbe come erede della tradizione cecoslovacca la formazione ceca, la quale ebbe il diritto di continuare a disputare i campionati mondiali di Gruppo A, mentre la formazione slovacca dovette ripartire dal Pool C.\nIn settantadue anni di storia la nazionale cecoslovacca ottenne importantissimi successi come 6 medaglie d'oro ai campionati mondiali, oltre a dieci argenti e quattordici bronzi; in ambito olimpico il palmar\u00e8s vanta quattro secondi e quattro terzi posti. Nei campionati europei invece la Cecoslovacchia conquist\u00f2 quattordici ori, ventidue argenti e quattordici bronzi. Nella Canada Cup infine ottenne un argento ed un bronzo.\nNazionale Under-20.\nLa Cecoslovacchia prese parte al Campionato mondiale di hockey su ghiaccio Under-20 fin dalla sua nascita nel 1977 fino al 1993, e fu sede delle competizioni in due occasioni. Il suo palmar\u00e8s, acquisito dopo la dissoluzione dalla compagine ceca, vanta cinque medaglie d'argento e sei di bronzo, mentre le partecipazioni totali furono diciassette.\nNazionale Under-18.\nLa Cecoslovacchia prese parte al Campionato europeo di hockey su ghiaccio Under-18 fin dalla sua nascita nel 1968 fino al 1993, e fu sede delle competizioni in cinque occasioni. Il suo palmar\u00e8s, acquisito dopo la dissoluzione dalla compagine ceca, vanta cinque medaglie d'oro, nove d'argento e otto di bronzo."}
{"id": "3288010", "revid": "767487", "url": "https://it.wikipedia.org/wiki?curid=3288010", "title": "Nazionale di hockey su ghiaccio della Cecoslovacchia", "text": ""}
{"id": "3288022", "revid": "89688", "url": "https://it.wikipedia.org/wiki?curid=3288022", "title": "Silouette", "text": ""}
{"id": "3288028", "revid": "886294", "url": "https://it.wikipedia.org/wiki?curid=3288028", "title": "Maria d'Alen\u00e7on", "text": "Biografia.\nEra figlia del conte Pietro II d'Alen\u00e7on e di Marie Chamaillart, viscontessa di Beaumont-au-Maine.\nVenne data in moglie a Giovanni VII conte di Harcourt e Aumale. Il matrimonio venne celebrato a Parigi il 17 marzo 1390.\nDiede al marito tre figli:"}
{"id": "3288029", "revid": "484362", "url": "https://it.wikipedia.org/wiki?curid=3288029", "title": "La Tour du Pin", "text": ""}
{"id": "3288030", "revid": "149727", "url": "https://it.wikipedia.org/wiki?curid=3288030", "title": "Rachitovich", "text": ""}
{"id": "3288032", "revid": "196390", "url": "https://it.wikipedia.org/wiki?curid=3288032", "title": "Presidenti della Bosnia-Erzegovina", "text": ""}
{"id": "3288039", "revid": "125608051", "url": "https://it.wikipedia.org/wiki?curid=3288039", "title": "Clara Bindi", "text": "\u00c8 vedova dell'attore Aldo Bufi Landi.\nBiografia.\nNipote d'arte. Sua nonna, Clara Belmonte, \u00e8 stata un'importante attrice di drammi al teatro San Ferdinando e una delle prime protagoniste della sceneggiata. \u00c8 stata, per un breve periodo, anche capo-comico.\nClara Bindi, nel 1947 entra nella compagnia di Eduardo De Filippo rimanendovi per molti anni. Nel 1948 esordisce anche nel mondo del cinema, nel film \"La macchina ammazzacattivi\". Nel cinema lavorer\u00e0 con molti artisti italiani: tra gli altri Giacomo Furia, Mario Mattoli, Anna Magnani, Aldo Fabrizi, Peppino De Filippo e Marcello Mastroianni. Lavorer\u00e0 anche con celebrit\u00e0 internazionali. Nel 1969 ha avuto occasione di recitare con John Cassavetes. Nei decenni successivi la sua brillante carriera s'infittisce sempre di pi\u00f9. Nonostante ci\u00f2 ha avuto anche occasione di lavorare in televisione.\nNegli ultimi anni ha spesso interpretato il ruolo di mamma o di nonna. Recentemente \u00e8 apparsa nel ruolo di Rosalia Solimene in \"Filumena Marturano\" e nel ruolo di Donna Adelaide in \"Napoli Milionaria!\", commedie di Eduardo De Filippo riproposte da Massimo Ranieri, andate in onda rispettivamente il 30 novembre 2010 e il 4 maggio 2011 su Rai 1. \nHa avuto anche una carriera di doppiatrice, doppiando molte dive del cinema italiano come Sophia Loren, Gina Lollobrigida e Silvana Pampanini. Ha doppiato anche Bette Davis nella serie televisiva \"Gloria Vanderbilt\""}
{"id": "3288046", "revid": "173219", "url": "https://it.wikipedia.org/wiki?curid=3288046", "title": "Caterina d'Alen\u00e7on", "text": "Biografia.\nEra figlia del conte Pietro II d'Alen\u00e7on e di Marie Chamaillart, viscontessa di Beaumont-au-Maine.\nVenne data in sposa nel 1411 al conte di \u00c9vreux Pietro di Navarra che la rese vedova dopo un anno. Dal matrimonio non nacquero figli.\nUn anno dopo la morte di Pietro, Caterina fu promessa di nuovo in sposa a Luigi VII, duca di Baviera. Il matrimonio, tuttavia, venne rinviato in quanto lo sposo venne fatto prigioniero. Rilasciato, spos\u00f2 Caterina nel 1413. La dote della sposa comprendeva la contea di Mortain e il matrimonio cre\u00f2 alleanze tra la Francia e la Baviera.\nNel 1415 Luigi fu a capo dell'amsciata francese nel Concilio di Costanza. La contea di Mortain venne data da Luigi a Giovanni di Borgogna, duca di Borgogna, per liberare sua moglie durante la Guerra civile tra Armagnacchi e Borgognoni nel 1417; la donna era infatti stata fatta prigioniera da Bernardo VII d'Armagnac.\nCaterina perse tutti i suoi redditi dopo un'invasione di Enrico V d'Inghilterra che prese la contea di Mortain e occup\u00f2 i loro territori in Normandia. In aiuto di Caterina venne l'accordo sigliato da Enrico V e il re di Francia, ossia il Trattato di Troyes che prevedeva a favore della contessa 2000 franchi all'anno a titolo di risarcimento per le sue perdite.\nNel 1421 Caterina and\u00f2 in Inghilterra come dama di compagnia della regina Caterina di Valois e assistette alla nascita del principe Enrico VI d'Inghilterra.\nLuigi mor\u00ec nel 1447 a Burghausen. Caterina mor\u00ec invece nel 1462 e venne sepolta nell'Abbazia di Sainte-Genevi\u00e8ve accanto al primo marito.\nDiscendenza.\nDal primo marito non ebbe figli. Al secondo marito diede invece due figli morti durante l'infanzia:"}
{"id": "3288047", "revid": "327773", "url": "https://it.wikipedia.org/wiki?curid=3288047", "title": "Cima Nove (Dolomiti Orientali di Badia)", "text": "Cima Nove (\"Sas dles N\u00fc\" in ladino, \"Cima Nove\" in italiano, \"Neuner\" o \"Neuner Spitze\" in tedesco), \u00e8 una montagna delle Dolomiti, nel gruppo delle Dolomiti Orientali di Badia, alta 2.968\u00a0m, che fa parte delle montagne dell'Alpe di Fanes piccola. \u00c8 una delle vette del Sasso di Santa Croce, situata in linea con le altre due cime principali del gruppo, il monte Cavallo e cima Dieci. \nL'accesso alla montagna avviene dal passo di Sant'Antonio (2.466\u00a0m), raggiungibile dai rifugi Fanes e Lavarella da un versante, e dalla localit\u00e0 di La Valle dall'altro.\nVie alpinistiche.\nLa prima ascesa fu compiuta nel 1948 dal marebbano E. Kastlunger e dal genovese Pierluigi \"Punin\" Bottaro.\nSuccessivamente nella stessa parete sono state aperte alcune vie dai fratelli Reinhold e G\u00fcnther Messner (la via Heidi, la via delle placche e la direttissima)."}
{"id": "3288048", "revid": "101886274", "url": "https://it.wikipedia.org/wiki?curid=3288048", "title": "Pressione elettrostatica", "text": "La pressione elettrostatica \u00e8 l'effetto della forza elettrostatica di Coulomb quando esercitata, all'interno di un conduttore, su una superficie:\nformula_1\ndove formula_2 \u00e8 la densit\u00e0 superficiale di carica elettrica e formula_3 la costante dielettrica del vuoto.\nPressione elettrostatica nei condensatori.\nPoich\u00e9 tra le armature di un condensatore \u00e8 presente il campo elettrostatico formula_4, si pu\u00f2 riscrivere la pressione elettrostatica come:\nformula_5\nequivalente alla precedente e con validit\u00e0 generale."}
{"id": "3288053", "revid": "149727", "url": "https://it.wikipedia.org/wiki?curid=3288053", "title": "Draguch", "text": ""}
{"id": "3288054", "revid": "149727", "url": "https://it.wikipedia.org/wiki?curid=3288054", "title": "Dragu\u010d", "text": ""}
{"id": "3288058", "revid": "88740", "url": "https://it.wikipedia.org/wiki?curid=3288058", "title": "Kozak", "text": ""}
{"id": "3288061", "revid": "149727", "url": "https://it.wikipedia.org/wiki?curid=3288061", "title": "P\u00e0dena", "text": ""}
{"id": "3288063", "revid": "122180886", "url": "https://it.wikipedia.org/wiki?curid=3288063", "title": "\u017deljko Kom\u0161i\u0107", "text": ""}
{"id": "3288074", "revid": "304307", "url": "https://it.wikipedia.org/wiki?curid=3288074", "title": "Spira (magnetismo)", "text": "Una spira \u00e8 un anello di materiale conduttore in grado di far circolare corrente su di s\u00e9. In particolare, si fa riferimento al termine spira quando si discutono gli effetti elettromagnetici della corrente:\nInoltre, la spira \u00e8 il componente di base del solenoide e, pi\u00f9 in generale, dell'induttore.\nEquivalenza tra spira e ago magnetico.\nSotto opportune ipotesi, una spira e un ago magnetico (o un magnete in generale) si comportano allo stesso modo, cio\u00e8:\nEnunciato.\nGli elementi dell'equivalenza sono:\nDimostrazione.\nSi pu\u00f2 dimostrare che spira e magnete producono lo stesso campo magnetico formula_1 sul proprio asse:\nSchematizzando il magnete con due poli, come fossero cariche puntiformi:\nper cui \u00e8 evidente che i campi assiali saranno uguali quando formula_13 (in modulo).\nPer completare la dimostrazione, si parte dal momento meccanico formula_14 agente sul momento di dipolo elettrico formula_15 situato in un campo esterno formula_16. Per analogia si pu\u00f2 scrivere formula_17 col momento di dipolo magnetico e il campo magnetico.\nLo stesso vale per le energie potenziali:\nformula_18\nAllora, una spira di area S subisce il momento formula_19: per questo, se formula_20 allora ago e spira subiscono le stesse conseguenze meccaniche."}
{"id": "3288080", "revid": "1313191", "url": "https://it.wikipedia.org/wiki?curid=3288080", "title": "Villa Da Riva", "text": "Villa Da Riva, Zon, Giulay, Zuliani \u00e8 una villa veneta di Zerman, frazione di Mogliano Veneto (TV).\nStoria.\nGli studiosi sono concordi nel collocarne la costruzione nel XVI secolo, tesi avvalorata quando, nel 1975, sono stati scoperti affreschi dell'epoca sotto uno strato pittorico settecentesco. Verosimile \u00e8 inoltre quanto scrive Tommaso Temanza (1778) che ne attribuisce il progetto dei rimaneggiamenti successivi a Domenico Rossi.\nPi\u00f9 incerte le notizie attorno ai committenti. Gli studi pi\u00f9 recenti la ritengono eretta dai Marchesini, mentre i Da Riva, famiglia pi\u00f9 nota compresa nel patriziato, avrebbero ottenuto la villa pi\u00f9 tardi, come dote.\nIl complesso fu ereditato da Angelo Zon nel 1855, e quindi ceduto al conte austriaco di origini ungheresi Samuel Gyulay von Maros-N\u00e9meth und N\u00e1daska (Budapest 26 Marzo 1803 - See-Gries 20 Agosto 1886) che nel 1869 la rivendette quando si trasfer\u00ec a Gorizia in seguito agli avvenimenti della Terza Guerra di Indipendenza. Dopo vari altri passaggi di propriet\u00e0, nel 1888 fu comprata dal bellunese Giuseppe Zuliani, passando poi al figlio Alberto.\nOspite della famiglia Da Riva fu Paolo Veronese, autore forse degli affreschi della facciata e degli interni, coperti da quelli di Giuseppe Bernardino Bison. Durante la permanenza, il pittore avrebbe lasciato altre opere presso la chiesa e i sacelli di Zerman.\nDal 1999 la villa appartiene a Nicola Giol.\nEdifici.\nLa propriet\u00e0 sorge di fronte al lato nord della parrocchiale, delimitata a sud da un alto muro di cinta. La cortina \u00e8 interrotta al centro da un grande cancello in ferro battuto delimitato da due pilastri ornati da statue.\nNel parco si dispongono liberamente quattro edifici. Sul lato ovest si trova una prima costruzione dietro alla quale sorge un altro piccolo edificio un tempo adibito a stalla. Pi\u00f9 interessante \u00e8 la grande barchessa orientale, disposta in direzione nord-sud, con un lato adiacente alla strada cos\u00ec da interrompere il muro di cinta. La costruzione rivolge ad ovest, quindi verso la casa padronale, il fronte principale, caratterizzato da quattro arcate a doppia altezza delimitate da lesene di ordine gigante. Queste ultime sorreggono una raffinata trabeazione, con architrave a fasce e fregio, il tutto concluso da una cornice dentellata sulla quale poggia la copertura a padiglione. Le linee ne suggeriscono un'origine secentesca.\nLa casa padronale ha invece tutt'altra impostazione. Si tratta di un volume sostanzialmente cubico, concluso da una cornice a dentelli e tetto a piramide. La facciata \u00e8 piuttosto semplice, priva di ornamenti notevoli, fatta eccezione per la finestra centrale al primo piano: \u00e8 sovrastata da un timpano affiancato da due volute che lo collegano a una mensola recante, un tempo, uno stemma gentilizio.\nLa scarsit\u00e0 di ornamenti in pietra o in stucco \u00e8 giustificata dalla presenza di numerosi affreschi, oggi in gran parte perduti. Il pianterreno era ricoperto da un finto bugnato a punta di diamante, mentre resistono le tracce dei dipinti del piano nobile che attorniavano le finestre; sono attribuiti al Veronese o, pi\u00f9 probabilmente, a un suo allievo.\nPer quanto riguarda gli interni, una rampa di scala nella parte est (in origine ne esisteva un'altra sul lato opposto) conduce al salone al piano nobile. Le pareti di quest'ultimo sono ornate da un importante ciclo di affreschi cinquecenteschi, ultimo esempio dell'epoca superstite nelle ville dell'area del Terraglio; \u00e8 stato recuperato di recente rimuovendo dipinti pi\u00f9 tardi di Giuseppe Bernardino Bison\n, raffiguranti scene bucoliche. Opere di Giuseppe Bernardino Bison sono invece rimaste a decorare il soffitto.\nLe altre stanze recano stucchi colorati attribuiti ad Andrea Urbani."}
{"id": "3288083", "revid": "1005847", "url": "https://it.wikipedia.org/wiki?curid=3288083", "title": "Bakir Izetbegovi\u0107", "text": "Biografia.\nFiglio del primo presidente bosniaco Alija Izetbegovi\u0107, Bakir frequent\u00f2 le scuole a Sarajevo, dove si laure\u00f2 presso la Facolt\u00e0 di Architettura dell'Universit\u00e0 di Sarajevo nel 1981.\nDal 1982 al 1992 Izetbegovi\u0107 ha lavorato come consulente per lo studio \"Konsalting\" di Sarajevo. Dal 1991 al 2003 \u00e8 stato direttore dell'ufficio per gli edifici pubblici per la citt\u00e0 e poi il cantone di Sarajevo. Durante la guerra (1992-1995) ha fatto da segretario personale al padre, il presidente Alija Izetbegovi\u0107.\nTra il 1992 e il 2003 \u00e8 stato membro del Consiglio cantonale di Sarajevo per lo SDA, e presidente del gruppo SDA nel 2000-2002. Dal 2002 al 2006 \u00e8 stato membro del Comitato Centrale e presidente del SDA, e deputato all'Assemblea della Federazione di Bosnia ed Erzegovina. Dal 2003 al 2009 \u00e8 stato vicepresidente dello SDA.\nCome architetto, Bakir Izetbegovi\u0107 \u00e8 stato coordinatore della costruzione della Biblioteca Gazi Husrev-Bey a Sarajevo, e del BBI Center. Dal 1995 al 1997 \u00e8 stato membro del consiglio di amministrazione della squadra calcistica FK Sarajevo, e dal 1997 al 2000 \u00e8 stato membro del consiglio di amministrazione del club di basket Bosna. Tra il 1999 e il 2003 \u00e8 stato membro del consiglio di amministrazione della societ\u00e0 umanitaria musulmana \"Merhamet\". Infine \u00e8 stato membro del Parlamento della Comunit\u00e0 islamica di Bosnia ed Erzegovina dal 2000 al 2002.\nAlle elezioni generali in Bosnia ed Erzegovina del 2006 \u00e8 stato eletto all'Assemblea parlamentare della Bosnia ed Erzegovina, dove fino al 2010 \u00e8 stato presidente del gruppo SDA e presidente della delegazione bosniaca all'Assemblea Parlamentare del Consiglio d'Europa.\nAlle elezioni generali in Bosnia ed Erzegovina del 2010 Izetbegovi\u0107 \u00e8 stato eletto alla Presidenza della Bosnia ed Erzegovina come membro bosgnacco. Izetbegovi\u0107 \u00e8 arrivato primo di nove candidati con il 35% dei voti. Il secondo classificato, Fahrudin Radon\u010di\u0107, ha ottenuto il 31% dei voti, mentre il presidente in carica Haris Silajd\u017ei\u0107 ha raccolto il 25%. Sei altri candidati si sono divisi il restante 9% dei voti espressi.\nAlle elezioni generali in Bosnia ed Erzegovina del 2014, Izetbegovi\u0107 ha ottenuto 247,235 voti, 32,8% del totale, ed \u00e8 stato rieletto come membro bosgnacco della Presidenza del paese. \u00c8 stato seguito da Fahrudin Radon\u010di\u0107 (26,7%) e Emir Suljagi\u0107 (15,1%). Sette altri candidati si sono divisi il restante 25% dei voti espressi.\nDal 26 maggio 2015 Bakir Izetbegovi\u0107 \u00e8 presidente del Partito d'Azione Democratica.\n\u00c8 sposato con Sebija e ha una figlia, Jasmina."}
{"id": "3288084", "revid": "1543377", "url": "https://it.wikipedia.org/wiki?curid=3288084", "title": "Jonestown (Guyana)", "text": "Jonestown \u00e8 il nome informale con il quale ci si riferisce al People's Temple Agricultural Project (in italiano \"Progetto Agricolo del Tempio del popolo\"), una comunit\u00e0 intenzionale nella Guyana nordoccidentale formata dal Tempio del popolo, un movimento religioso statunitense fondato dal pastore Jim Jones.\nBalz\u00f2 tristemente all'attenzione della cronaca quando, il 18 novembre 1978, 909 abitanti del progetto persero la vita, quasi tutti avvelenati con cianuro. La decisione fu discussa dalla comunit\u00e0 in assemblea poco prima del drammatico evento: fu registrato un nastro, in cui Jones e altri membri del gruppo si riferirono al gesto come a un \"suicidio rivoluzionario\".\nIl suicidio fu preceduto dalla morte di cinque persone per mano di membri del Tempio alla pista d'atterraggio di Port Kaituma, tra le quali il membro del Congresso Leo Ryan. Altri quattro membri della setta morirono a Georgetown su comando di Jones. \nSe si escludono disastri naturali e, pi\u00f9 tardi, gli attentati dell'11 settembre 2001, mai tanti civili statunitensi erano morti in una sola circostanza.\nStoria.\nIl trasferimento di Jim Jones e l'insediamento.\nIn seguito ad accuse di carattere politico, frode fiscale, e abusi sessuali, relative alle attivit\u00e0 di Jim Jones e del suo movimento - il \"Tempio del Popolo\" - questi, dopo essersi accordato col governo della Guyana ed aver ottenuto in concessione alcuni lotti di terreno, nell'estate del 1977 si trasfer\u00ec nello Stato sudamericano, dove con un migliaio di persone fond\u00f2 la citt\u00e0 di Jonestown. La dottrina e il sistema economico prescelto prendevano spunto dal naturismo applicato nella Cambogia di Pol Pot, di cui il reverendo Jones era un fervido ammiratore.\nL'idea di Jones era quella di trasformare questa comunit\u00e0 in un paradiso in terra: i membri venivano indottrinati con linguaggio millenaristico. Coloro che abbandonavano la comune venivano definiti disertori ed esisteva una polizia informale per rendere difficoltosa, se non impossibile, la diserzione. Il pastore Jones proponeva di praticare quello che lui stesso aveva definito un \"socialismo pentecostale\".\nIl viaggio di Leo Ryan.\nLeo Ryan, che rappresentava l'undicesimo distretto congressuale della California, annunci\u00f2 che avrebbe visitato Jonestown. Ryan era amico del padre di Bob Houston, un membro del Tempio in California, il cui corpo mutilato fu trovato vicino ai binari del treno il 5 ottobre 1976, tre giorni dopo una conversazione telefonica registrata con l'ex moglie di Houston in cui si discuteva di lasciare il Tempio. \nIl 14 novembre, Ryan vol\u00f2 a Jonestown insieme a una delegazione che comprendeva: Jackie Speier, consigliere legale di Ryan; Neville Annibourne, in rappresentanza del Ministero dell'Informazione della Guyana; Richard Dwyer, vice capo missione dell'ambasciata statunitense in Guyana; Tim Reiterman, reporter di San Francisco Examiner; Il fotografo dell'Examiner Greg Robinson; Il reporter della NBC Don Harris; L'operatore della telecamera NBC Bob Brown; Il tecnico audio NBC Steve Sung; Il produttore della NBC Bob Flick; Il giornalista del Washington Post Charles Krause; Il giornalista di San Francisco Chronicle Ron Javers; e rappresentanti di parenti degli adepti preoccupati, tra cui Tim e Grace Stoen, Steve e Anthony Katsaris, Beverly Oliver, Jim Cobb, Sherwin Harris e Carolyn Houston Boyd. \nQuando la delegazione arriv\u00f2 in Guyana, gli avvocati Mark Lane e Charles Garry inizialmente declinarono la loro richiesta d'accesso a Jonestown. Tuttavia, entro la mattina del 17 novembre, informarono Jones che Ryan sarebbe probabilmente partito per Jonestown quel pomeriggio, indipendentemente dal loro divieto. La delegazione, accompagnata da Lane e Garry, atterr\u00f2 a Port Kaituma, a da Jonestown, alcune ore dopo ma causa delle limitazioni relative ai posti a bordo degli aeromobili, solo quattro dei parenti interessati furono autorizzati ad accompagnare la delegazione nel suo volo verso Jonestown. \nSolo Ryan e altri tre furono inizialmente accettati a Jonestown, mentre il resto del gruppo di Ryan fu autorizzato dopo il tramonto. Quella notte tutti gli ospiti parteciparono a un ricevimento musicale nel padiglione. La delegazione venne accolta calorosamente ma Jones afferm\u00f3 pi\u00f9 volte di sentirsi come un uomo morente e per tutta la serata farnetic\u00f2 riguardo cospirazioni governative e martirio denigrando anche gli attacchi della stampa nei suoi confronti. Successivamente verr\u00e0 riferito e verificato da cassette audio recuperate dagli investigatori come Jones avesse fatto delle prove su come convincere la delegazione di Ryan che tutti fossero felici e di buon umore. \nDue membri del Tempio, Vernon Gosney e Monica Bagby, fecero la prima mossa per tentare la diserzione quella notte. Nel padiglione, Gosney scambi\u00f2 Harris per Ryan e gli pass\u00f2 un bigliettino recitante: \"Cari deputati, Vernon Gosney e Monica Bagby. Per favore, aiutateci a fuggire da Jonestown.\" Ryan, Speier, Dwyer e Annibourne passarono la notte a Jonestown mentre altri membri della delegazione, incluso il corpo della stampa e i rappresentanti dei parenti preoccupati, furono invitati a cercare altri alloggi. Andarono a Port Kaituma e rimasero in un piccolo caff\u00e8.\nLe defezioni nella comunit\u00e0.\nLa mattina presto del 18 novembre, undici membri del Tempio avvertirono il pericolo e fuggirono da Jonestown per poi raggiungere la citt\u00e0 di Matthew's Ridge, nella direzione opposta dalla pista di atterraggio di Port Kaituma. Tra questi disertori c'erano membri della famiglia del capo della sicurezza di Jonestown, Joe Wilson. Quando giornalisti e membri dei parenti interessati arrivarono a Jonestown pi\u00f9 tardi quel giorno, Marceline Jones fece far loro un tour dell'insediamento. Quel pomeriggio, le famiglie Parks e Bogue, insieme ai suoceri Christopher O'Neal e Harold Cordell, si fecero avanti e chiesero di essere scortati fuori da Jonestown dalla delegazione Ryan. Quando il figlio adottivo di Jones, Johnny, tent\u00f2 di convincere Jerry Parks a non andarsene, Parks gli disse: \"assolutamente no, questo non \u00e8 altro che un campo di prigionia comunista\". Jones diede alle due famiglie, insieme a Gosney e Bagby, il permesso di andarsene.\nQuando Harris consegn\u00f2 la nota di Gosney ottenuta la notte precedente a Jones durante un'intervista nel padiglione, Jones dichiar\u00f2 che i disertori mentivano e volevano solo distruggere Jonestown. Dopo l'inizio di un violento temporale, si svilupparono scene emotive tra i membri della famiglia. Al Simon, un nativo americano membro del tempio, tent\u00f2 di portare due dei suoi figli a Ryan per elaborare i documenti necessari per il ritorno negli Stati Uniti. La moglie di Al, Bonnie, convocata dagli altoparlanti dal personale di Temple, denunci\u00f2 ad alta voce il marito. Al supplic\u00f2 Bonnie di tornare negli Stati Uniti, ma Bonnie respinse le sue richieste.\nLa sparatoria a Port Kaituma e l'omicidio di Ryan.\nMentre la maggior parte della delegazione di Ryan part\u00ec su un grande autocarro con cassone ribaltabile verso la pista di atterraggio di Port Kaituma, Ryan e Dwyer rimasero indietro a Jonestown per aiutare altri eventuali disertori. Poco prima che l'autocarro se ne andasse, il lealista del tempio Larry Layton, fratello di Deborah Layton, chiese di unirsi al gruppo. \nAppena dopo la partenza della delegazione il membro del tempio Don \"Ujara\" Sly afferr\u00f2 Ryan e gli punt\u00f2 contro un coltello. Ryan rimase illeso grazie all'intervento di altri adepti che fermarono Sly e Dwyer gli sugger\u00ec di lasciare Jonestown e presentare una denuncia penale contro Sly. Ryan accett\u00f2 il consiglio, promettendo di tornare pi\u00f9 tardi per affrontare la controversia. Il camion in partenza per la pista di atterraggio intanto si era fermato dopo che i passeggeri avevano saputo dell'attacco a Ryan e lo aveva preso come passeggero prima di continuare il suo viaggio verso la pista di atterraggio. L'entourage aveva originariamente prenotato un Twin Otter da 19 passeggeri dalla Guyana Airways per riportarli a Georgetown ma a causa dei disertori in partenza da Jonestown, il gruppo aument\u00f2 di numero e si necessit\u00f2 di un aereo aggiuntivo. Di conseguenza, l'ambasciata degli Stati Uniti organizz\u00f2 un secondo aereo, un Cessna da sei passeggeri ma quando l'entourage raggiunse la pista di atterraggio tra le 16:30. e le 16:45, gli aerei non erano l\u00ec come previsto e Il gruppo aspett\u00f2 i velivoli fino alle 17:10 circa. Layton era un passeggero del Cessna, il primo aereo ad essere preparato per il decollo, e dopo che il Cessna fu posizionato all'estremit\u00e0 della pista di atterraggio estrasse una pistola e inizi\u00f2 a sparare ai passeggeri. Fer\u00ec Bagby e Gosney e tent\u00f2 di uccidere Dale Parks, che lo disarm\u00f2. \nNel frattempo, alcuni passeggeri erano saliti a bordo del pi\u00f9 grande Twin Otter quando un trattore con un rimorchio attaccato, guidato da membri della squadra di sicurezza della Brigata Rossa del Tempio (chiamata cos\u00ec in onore delle Brigate Rosse italiane), arriv\u00f2 alla pista di atterraggio e si avvicin\u00f2 all'aereo. Quando il trattore si trovava a circa dall'aeromobile, in un momento approssimativamente in concomitanza con le sparatorie sul Cessna, la Brigata Rossa apr\u00ec il fuoco con fucili a pompa, pistole e carabine mentre almeno due tiratori aggiravano l'aereo a piedi. C'erano forse nove tiratori le cui identit\u00e0 non sono conosciute per certo, ma la maggior parte delle fonti concorda sul fatto che Joe Wilson, Thomas Kice Sr. e Ronnie Dennis erano tra questi. I primi secondi della sparatoria sono stati catturati da una registrazione video ENG del cameraman della NBC Bob Brown, ucciso insieme a Robinson, Harris e alla disertrice del tempio Patricia Parks. Ryan \u00e8 stato ucciso dopo essere stato colpito pi\u00f9 di venti volte. Jackie Speier, Sung, Dwyer, Reiterman e Anthony Katsaris furono tra i nove feriti dentro e intorno alla Twin Otter. Dopo le sparatorie, il pilota del Cessna, insieme al pilota e copilota del Twin Otter, volarono nel Cessna fino a Georgetown. Il Twin Otter danneggiato e i membri feriti della delegazione Ryan furono lasciati indietro sulla pista di atterraggio. Ci furono un totale di 5 morti e 11 feriti.\nIl suicidio di massa.\nNel tempo che trascorse fra la partenza della delegazione Ryan e la sparatoria, Jones, convinto che il disguido con Ryan avrebbe causato un intervento governativo contro Jonestown, diede ordine alla squadra armata di intercettare la delegazione e ai suoi collaboratori di preparare il necessario per il sacrificio finale. Venne preparata una grande vasca di metallo contenente Flavor Aid al sapore d'uva avvelenato con Valium, idrato di cloro, cianuro e Phenergan. Jim Jones fece il suo annuncio dagli autoparlanti del campo, chiamando immediatamente tutti i membri al padiglione. \nQuando le brigate rosse responsabili della sparatoria alla pista d'atterraggio tornarono e confermarono la morte di Ryan, Jones annunci\u00f3 l'inizio del piano di suicidio di massa gi\u00e0 precedentemente programmato. Le guardie crearono un perimetro intorno al padiglione centrale di Jonestown per impedire fughe e iniziarono i preparativi. Secondo Odell Rhodes, membro del tempio fuggito, i primi a prendere il veleno furono Ruletta Paul e il suo bambino di un anno. Una siringa senza ago fu usata per spruzzare veleno nella bocca del bambino, dopo di che Paul spruzz\u00f2 un'altra siringa nella sua bocca. Stanley Clayton ha anche visto le madri con i loro bambini avvicinarsi alla vasca contenente il veleno. Clayton ha affermato che Jones ha avvicinato le persone per incoraggiarle a bere il veleno e che, dopo che gli adulti hanno visto che il veleno ha iniziato ad avere effetto, \"hanno mostrato riluttanza a morire\".\nIl veleno ha causato la morte entro cinque minuti per i bambini e circa 20-30 minuti per gli adulti. Dopo aver consumato il veleno, le persone sono state scortate lungo una passerella di legno che portava fuori dal padiglione. In risposta alle reazioni del vedere il veleno avere effetto sugli altri, Jones consigli\u00f2: \"Morite con dignit\u00e0. Abbandonate la vita con dignit\u00e0; non accasciatevi con lacrime e agonia\". Rhodes ha descritto una scena di isteria e confusione mentre i genitori guardavano i loro bambini morire per il veleno. Ha anche affermato che la maggior parte dei presenti \"ha aspettato tranquillamente il proprio turno per morire\" e che molti membri del Tempio riuniti \"camminavano come se fossero in trance\". Man mano che altri membri del Tempio morivano, alla fine le stesse guardie furono chiamate a morire per avvelenamento.\nJones venne trovato morto sdraiato accanto alla sua sedia nel padiglione tra altri due corpi e con la testa appoggiata su di un cuscino. La sua morte \u00e8 stata causata da una ferita da arma da fuoco alla tempia destra che l'esaminatore medico capo della Guyana Leslie Mootoo ha dichiarato essere autoinflitta.\nLe testimonianze.\nLe registrazioni audio.\nEsiste una cassetta di 44 minuti in possesso dell'FBI, conosciuta come \"il nastro della morte\" (\"death tape\") che registra parte dell'incontro che Jones ha tenuto all'interno del padiglione durante la serata del 18 novembre 1978. Nella registrazione si pu\u00f2 sentire Jones che si rivolge ad alcuni adepti intimandogli di portare Dwyer in posto sicuro prima che gli accadesse qualcosa.\nNel nastro si ascolta Jones vaneggiare riguardo ad un suicidio rivoluzionario per combattere il capitalismo e redarguire gli adepti dal fatto che se non avessero agito in fretta il governo degli Stati Uniti sarebbe arrivato a prendere i loro bambini per crescerli come fascisti. Si pu\u00f2 anche ascoltare un membro del tempio, Christine Miller, proporre un esodo nell'Unione Sovietica, rifiutato da Jones e dai membri del tempio. Infine sul nastro \u00e8 registrato l'inizio dell'avvelenamento collettivo e si possono sentire le urla dei bambini agonizzanti e i pianti delle madri mentre Jones incita gli adepti a non essere tristi e sbrigarsi.\nI racconti dei sopravvissuti.\nI sopravvissuti descrivono Jonestown come un misto di prigione e progetto utopistico. Le diserzioni erano poche, sia per la barriera naturale costituita dalla giungla, sia per le feroci punizioni verso i disertori, sia perch\u00e9 lo stato di mobilitazione continua all'interno della comunit\u00e0 rendeva difficile organizzarsi per progettare una fuga.\nStehpan Jones (il figlio di Jim Jones), in una intervista al quotidiano israeliano Heeraz del 22 gennaio 2019, ha cercato di spiegare l'ideologia del padre.\nLe discrepanze sui dati e le vittime.\nLe prime pagine di \"New York Post\", \"New York Times\" e \"San Francisco Examiner\" che avevano citato i resoconti originali dell'esercito della Guyana, riportavano della scoperta di 408 cadaveri, mentre circa 500 persone sarebbero fuggite nella giungla circostante.\nL'esercito statunitense arriv\u00f2 alcuni giorni dopo e aument\u00f2 sensibilmente le stime dei cadaveri: dai 700 iniziali, a 780, per un rilievo definitivo dopo una settimana di ricerche di 909 morti, ai quali andavano sommati i 4 seguaci morti alla sede del Tempio a Georgetown, e i 5 caduti durante la sparatoria alla delegazione di Leo Ryan. I sopravvissuti furono solo 167.\nNello spiegare le discrepanze, un funzionario statunitense disse che la Guyana \"non sapeva contarli\", mentre un altro portavoce spieg\u00f2 che i 400 trovati inizialmente erano stati ammassati, mentre gli altri 500 e oltre erano in altri luoghi della comunit\u00e0 pi\u00f9 nascosti. I morti erano sparsi un po' dappertutto, in alcune parti ammassati uno sopra l'altro e in via di decomposizione in prossimit\u00e0 del padiglione, mentre quelli negli edifici e in zone pi\u00f9 lontane non furono subito trovati.\nDal momento che nessuna stima o forma di censimento fu effettuata alla popolazione di Jonestown prima del massacro, si pensa comunque che possano esserci da 20 a 120 seguaci non rientranti nelle statistiche. Questi, secondo i teoristi del complotto, avrebbero formato le cosiddette \"Brigate Rosse\", il corpo armato del culto responsabile dell'attacco alla delegazione del Congresso, oltre che avente le funzioni basilari di una normale fonte di sicurezza come il controllo lungo le strade e la stabilit\u00e0 interna.\nSecondo il \"New York Times\", il primo medico qualificato inviato sulla scena del massacro fu il medico legale guyanese Leslie C. Mootoo. Lui e i suoi assistenti esaminarono oltre 100 cadaveri per circa 32 ore totali di esami e analisi, scoprendo che gran parte degli adulti presentava dosi di cianuro anche in parti del corpo impossibili da raggiungere senza assistenza, come ad esempio nelle scapole, mentre altri presentavano segni d'arma da fuoco. Charles Huff, uno dei primi soldati statunitensi ad arrivare sul posto, rifer\u00ec d'aver visto \"molte vittime d'arma da fuoco\", da aggiungersi a quelle invece frecciate con balestre, per le cui modalit\u00e0 di ritrovamento sembrava stessero fuggendo. Mootoo inoltre ritenne che fosse impossibile per i bambini accettare un volontario suicidio, concludendo preliminarmente che la maggior parte delle persone morte a Jonestown non si fossero suicidate, bens\u00ec uccise tra di loro.\nLe teorie del complotto.\nMolte teorie del complotto spesso sostengono che gli eventi di Jonestown rappresentavano esperimenti della \"Central Intelligence Agency\" nel controllo mentale o modalit\u00e0 simili di sperimentazione sociale, come ad esempio un'applicazione pratica \"Progetto MKUltra\"."}
{"id": "3288087", "revid": "470696", "url": "https://it.wikipedia.org/wiki?curid=3288087", "title": "Complesso edipico", "text": ""}
{"id": "3288092", "revid": "37512998", "url": "https://it.wikipedia.org/wiki?curid=3288092", "title": "Umberto Poli", "text": ""}
{"id": "3288098", "revid": "300067", "url": "https://it.wikipedia.org/wiki?curid=3288098", "title": "Bob Lloyd", "text": ""}
{"id": "3288106", "revid": "181699", "url": "https://it.wikipedia.org/wiki?curid=3288106", "title": "Inno di Mameli", "text": ""}
{"id": "3288116", "revid": "282094", "url": "https://it.wikipedia.org/wiki?curid=3288116", "title": "Tanatopsichia", "text": ""}
{"id": "3288120", "revid": "339392", "url": "https://it.wikipedia.org/wiki?curid=3288120", "title": "Mortalismo", "text": ""}
