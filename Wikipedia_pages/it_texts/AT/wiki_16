{"id": "3129108", "revid": "1086580", "url": "https://it.wikipedia.org/wiki?curid=3129108", "title": "Episodi di Grey's Anatomy (settima stagione)", "text": "La settima stagione della serie televisiva Grey's Anatomy \u00e8 andata in onda dal 23 settembre 2010 al 19 maggio 2011 sul canale ABC.\nLa versione in lingua italiana va in onda a partire dal 6 dicembre 2010 all'11 luglio 2011 su Fox Life e dall'8 febbraio 2011 al 5 luglio 2011 sull'emittente svizzera RSI LA1. Quest'ultima trasmette gli episodi in anteprima assoluta, in anticipo rispetto a Fox Life, a partire dal dodicesimo episodio. Dal 28 maggio 2012 al 6 agosto 2012 viene trasmessa in chiaro su Italia 1.\nJesse Williams e Sarah Drew, gi\u00e0 apparsi nella stagione precedente nei ruoli del dottor Jackson Avery e della dottoressa April Kepner, entrano a far parte del cast fisso a partire da questa stagione.\nPeter MacNicol appare come personaggio ricorrente, interpretando il ruolo del pediatria Robert Stark durante l'assenza della dottoressa Robbins a partire dal settimo episodio.\nRachael Taylor, altro personaggio ricorrente, interpreta la ginecologa Lucy Fields dal tredicesimo episodio fino al diciottesimo, tornando negli ultimi due.\nJames Tupper recita come personaggio ricorrente nei primi tre episodi e negli ultimi tre.\nScott Foley partecipa come personaggio ricorrente dal decimo episodio interpretando Henry Burton, paziente della dottoressa Teddy Altman e sua nuova fiamma, nonch\u00e9 suo marito.\nL'episodio \"Una canzone per rinascere\" viene trasmesso con le canzoni sottotitolate e in lingua originale il 17 giugno 2011 sull'emittente Fox Life.\nCon te rinasco.\nTrama.\nDopo la terribile sparatoria della fine della sesta stagione tutti ritornano al Seattle Grace Hospital, ognuno, per\u00f2, con le proprie ferite e i propri traumi ma in molti non si sono ancora ripresi.\nShepherd ricerca l'adrenalina nel correre con la macchina, si dimette dal ruolo di primario e decide di operare un paziente inoperabile, con un tumore che bisogna asportare tagliando a met\u00e0 la faccia del ragazzo, e con l'aiuto della Torres e di Sloan ci riesce.\nCristina decide di sposarsi con Owen, ma ancora non si \u00e8 ripresa dal trauma di avere operato Derek con una pistola puntata alla tempia quindi abbandona tutti i suoi pensieri al matrimonio, e per questo motivo non le viene concessa la licenza di operare.\nMeredith \u00e8 ancora scossa per tutti gli avvenimenti accaduti a lei, l'aborto spontaneo che ha avuto alla fine della 6 stagione e a Derek, cos\u00ec anche a lei non viene concessa la licenza di operare. La Bailey mette fine alla storia con il bell'anestesista.\nLexie si \u00e8 ripresa dopo essere stata in psichiatria e cos\u00ec pure Alex, nonostante continui a camminare con un proiettile nel petto che non vuole farsi togliere. Alla fine dell'episodio Cristina e Owen si sposano mentre Derek resta in prigione quando Meredith decide di non liberarlo.\nShock al sistema.\nTrama.\nL'ospedale si occupa di una squadra di Flag Football che \u00e8 stata colpita da un fulmine. Owen e Teddy decidono di portare Cristina in sala operatoria per farla riprendere nonostante lei non abbia ancora avuto la licenza; la Yang si spaventa e non riesce pi\u00f9 a operare. La Bailey impedisce ad Alex di tornare a operare fino a che non si sar\u00e0 fatto togliere la pallottola e si occupa lei stessa della piccola operazione. Mark decide di chiedere a Lexie di sposarlo ma lei, arrabbiata perch\u00e9 tutti la credono ancora mentalmente instabile, va via prima che le venga fatta la proposta. Cristina \u00e8 in crisi perch\u00e9 non si sente ancora pronta a tornare in sala operatoria; cerca appoggio solo in Meredith, e il suo matrimonio ne risente. Teddy ha una relazione con lo psicologo. Alla fine Meredith dice allo psicologo quello che \u00e8 successo il giorno della sparatoria e ottiene cos\u00ec l'autorizzazione.\nStrane creature.\nTrama.\nL'episodio ha inizio con Cristina che spunta a sorpresa, in piena notte nella camera da letto di Meredith e Derek, perch\u00e9 non riesce a dormire da sola. In ospedale tutti gli strutturati con lo psicologo decidono se far operare Cristina, che durante un intervento si \u00e8 buttata a terra rifiutandosi di operare, Webber \u00e8 contrario cos\u00ec come Callie ma Derek insiste a volerla come assistente e dopo aver ottenuto il permesso decide, contro la volont\u00e0 di Cristina stessa, che lo assister\u00e0 nei suoi interventi. Meredith si sente un po' messa da parte ma accetta la cosa andando a lavorare con April in ambulatorio. Arriva la sorella pi\u00f9 piccola di Derek -anche lei neurochirurgo- con un paziente conosciuto in aereo malato di tumore al cervello. Derek \u00e8 restio nei confronti della sorella e spiega a Meredith che la sorella \u00e8 una tossica. Cristina in sala operatoria si rifiuta di operare e lascia la sala ai fratelli Shepherd. Derek terminata l'operazione la raggiunge e la convince a rivivere l'intervento che gli ha salvato la vita su un cadavere. Cristina con molte reticenze prova a farlo. Intanto la Bailey si occupa di un paziente affetto da epidermodisplasia verruciforme, una genodermatosi ereditaria molto rara, caratterizzata da un'infezione cronica da Papillomavirus umano (HPV). Il paziente presenta verruche su tutto il corpo, trasformandolo quasi in un albero. La Bailey costringe Lexie ad assisterla insieme con Mark e Jackson, che sono schifati dal paziente. La Bailey li rimprovera ma poi d\u00e0 di matto per un ragno sbucato fuori da una verruca. Meredith passa tutta la giornata in pronto soccorso con April e non vuole parlare con quest'ultima di Cristina. A entrambe capita un caso curioso di una ragazza vergine che sta per sposarsi alla quale trovano un preservativo in un polmone aspirato durante un gioco all'addio al nubilato organizzato dalle amiche. Nel frattempo la Bailey, Sloan e Lexie fanno l'intervento per togliere parte delle verruche sul corpo dell'uomo. alla fine scoprono che le verruche sono troppo estese sulla pelle e che c'\u00e8 pochissima pelle sana sul corpo e dicono all'uomo e a sua moglie che ci vorr\u00e0 un'attesa da sei mesi a un anno per un tentativo di trapianto di cute. Alex intanto viene sorpreso da Richard che gli chiede perch\u00e9 usa sempre le scale, e quest'ultimo scopre che il ragazzo ha paura dell'ascensore dal giorno in cui gli hanno sparato. Richard quindi lo costringe a entrare con lui in ascensore e a restarci fin quando non gli verr\u00e0 la noia. Dopo un intero pomeriggio all'interno di questo i due escono. A fine giornata Arizona e Callie si ubriacano con la Bailey e Teddy confidando ognuna il loro problema: Arizona e Callie vogliono che Cristina e Owen cambino casa ma non sanno come dirglielo. Teddy \u00e8 triste perch\u00e9 Willy lo psicologo parte e alla fine decide di andarlo a salutare e la Bailey si vergogna della sua fobia per i ragni.\nDa Joe, Alex, Jackson, Lexie, Meredith e April si ubriacano prendendo in giro April che \u00e8 vergine a 28 anni. Brilla, April si sfoga svelando i segreti di ognuno: Meredith non parla di Cristina perch\u00e9 non vuole ammettere che non torner\u00e0 mai come prima, Alex da un mese non riesce a prendere l'ascensore, Lexie si lamenta di Mark pensando che la ritenga pazza mentre lui \u00e8 solo innamorato, e Jackson non dorme da un mese per colpa degli incubi, ma April, pur sapendo tutte queste cose, non le ha mai dette perch\u00e9 non sono affari suoi. La puntata si chiude con Cristina che dice a Owen di voler fare l'idraulico, con Callie e Arizona che rientrano in casa non curanti dell'altra coppia e cominciano a spogliarsi e a toccarsi davanti a loro convincendoli ad andare via senza parlare, Derek che chiarisce con la sorella e Lexie che decide di dare un'altra possibilit\u00e0 a Mark e va da lui per parlargli ma lo sorprende con Amelia, la sorella di Derek, e va via senza farsi notare.\nNon puoi competere con la biologia.\nTrama.\nMeredith e Derek si recano da un medico per un controllo ginecologico, dal quale risulta che l'utero di Meredith \u00e8 \"ostile\". Intanto Cristina e Owen decidono di cercare una casa tutta loro: ne visitano una che in realt\u00e0 \u00e8 un ex caserma dei pompieri, con tanto di palo. All'ospedale arrivano i feriti di un incidente in una lavanderia assieme a un biologo con un'occlusione intestinale dovuta a dei vermi che, per una ricerca volta a trovare una cura per l'asma, l'uomo sta allevando nel suo corpo. Cristina segue il caso con la Bailey, ma si rifiuta ancora di entrare in sala operatoria. Teddy rimprovera Avery di flirtare con lei in sala operatoria per operare di pi\u00f9. Arizona e Callie, invece, discutono su Mark: Arizona confessa di non sopportarlo perch\u00e9 lui le guarda il seno invece di guardarla negli occhi. Meredith si occupa di una paziente con una malattia genetica degenerativa (la malattia di Huntington) e pensando a sua madre decide di sottoporsi al test dell'alzheimer. Derek per\u00f2 le dice che non gli interessa sapere se ha l'alzheimer o se pu\u00f2 avere figli. A fine giornata Lexie si sfoga con Meredith, perch\u00e9 ritiene che alla sorella non importi di lei, ma questa la tranquillizza e le spiega che quello che le ha fatto credere di non essere considerata sono solo una serie di malintesi e di coincidenze, facendo tornare il sorriso alla piccola Grey; Cristina, che rimane colpita dalla devozione del ricercatore per la sua professione, purtroppo non riesce a evitare che l'operazione uccida i vermi, ma resta altrettanto colpita quando l'uomo, pur sapendo i rischi, intende ripetere l'esperimento perch\u00e9, proprio come lei prima dell'incidente, ci\u00f2 che lui ama pi\u00f9 di ogni altra cosa \u00e8 il suo lavoro; dopo aver parlato con Alex, il quale le ricorda che Mark gli ha salvato la vita nonostante lui stesse frequentando la piccola Grey, Arizona decide di uscire a cena con Mark per provare a diventare amici. Cristina compra la caserma dei pompieri, che tanto era piaciuta a Owen.\nSpiccare il volo.\nTrama.\nGli specializzandi del quarto anno diventano per una sola giornata strutturati: il dottor Webber decide di dar loro la possibilit\u00e0 di dimostrare di saper operare da soli. Tutti indossano la divisa blu scura, tranne Lexie che non essendo del quarto anno resta a svolgere le solite mansioni. I capi reparto, invece, sono chiamati a un compito molto impegnativo: convincere Webber ad assegnare al loro reparto un milione di dollari. Ognuno si prepara il suo discorso: Mark vuole investire quei soldi in un centro per ustionati e per la chirurgia plastica ricostruttiva, Derek vuole investirli nella ricerca contro l'Alzheimer, Callie chiede che le siano assegnati perch\u00e9 il futuro dell'ortopedia sta nella ricostruzione con tessuti animali, Arizona vuole i fondi per aumentare le risorse da destinare all\u2019oncologia pediatrica mini invasiva; Teddy vuole finanziare un lavoro di ricerca sulle cellule staminali in cardiochirurgia, Owen chiede di spenderli per la formazione di un team di emergenza che sia in grado di operare anche in situazioni di crisi, come la sparatoria, rammentando la morte di Charles Percy tra le braccia della Bailey. Infine la Bailey chiede di utilizzare quei soldi per riparare tre macchinari rotti e per assumere una infermiera per il turno di notte. Intanto gli assistenti si danno da fare: Avery conquista la fiducia di Derek che gli concede un intervento dopo aver vinto una prova di precisione cui partecipa anche Meredith (ma commette un errore durante l'intervento); Meredith, comunque si trova a dover effettuare da sola una craniotomia d'emergenza a causa di complicanze post operatorie di una paziente che stava seguendo Lexie; Alex convince la mamma di un tredicenne a permettere che venga eseguita una mastoplastica sul figlio; Cristina - dopo un'intera giornata in cui non si espone e si rifiuta di collaborare - riesce a convincere la commissione trapianti a concedere nuovi polmoni a un paziente. Il dottor Webber decide di premiare l'idea di Owen e si congratula con lui.\nQueste mie braccia.\nTrama.\nQuesta puntata \u00e8 un documentario sulle attivit\u00e0 del Seattle Grace dopo la sparatoria e dopo aver installato un nuovissimo sistema di sicurezza che per\u00f2 crea continuamente problemi. Gran parte della puntata \u00e8 dedicata al trapianto di entrambe le braccia di un taglialegna che le ha perse sul lavoro: tale intervento vede impegnati Shepherd, Torres, Sloan e Hunt. Intanto la dottoressa Robbins e Karev si occupano di Lily, una bambina di nove anni alla quale devono trapiantare una trachea cresciuta in laboratorio costruita con parti delle costole della bambina. Durante questo caso il dottor Karev mostrer\u00e0 una grande umanit\u00e0 e disponibilit\u00e0 nei confronti della piccola paziente. La Bailey opera Mary, la ragazza che durante la sparatoria era con lei, la ragazza deve subire un intervento banale dal quale per\u00f2 non si risveglia pi\u00f9. Mentre si occupa di Lily la dottoressa Robbins viene a sapere e accetta una borsa di studio per l'Africa e con lei partir\u00e0 anche Callie.\nUna giornata non facile.\nTrama.\nLa puntata vede il caso di un paziente che ha sviluppato il cuore polmonare e la Yang ne \u00e8 responsabile fino al ritorno della Altman con i polmoni nuovi da impiantare. Il Dottor Hunt, vedendo Cristina in crisi, incarica Meredith di fare da \"babysitter\" a Cristina nel caso, ma di questo la Yang se ne accorge e ci\u00f2 crea delle incomprensioni con Meredith. Nel mezzo dell'episodio Hunt mette alla prova gli specializzandi in una finta emergenza per dar loro l'omologazione di traumatologi d'emergenza. Il caso seguito da Sloan e Lexie, vede una paziente a chiedere un fondoschiena pi\u00f9 robusto e sodo. Questo fa s\u00ec che Lexie si opponga perch\u00e9 crede che faccia tutto questo per un uomo, ma non sar\u00e0 cos\u00ec. Infatti \u00e8 solo per una soddisfazione personale che la paziente vuole farsi questa operazione. La Bailey sta lavorando all'autopsia di Mary Portman, ma ancora non \u00e8 arrivata alla risposta che cerca. Arizona parte per l'Africa, ma senza Callie. Duro \u00e8 stato il confronto fra le due in aeroporto con Arizona che d\u00e0 la colpa a Callie di non essere convinta della partenza e di farlo solo per egoismo, inevitabilmente la fine della loro storia \u00e8 arrivata. Da ultimo Webber fa i complimenti alla Yang per come si \u00e8 comportata nel caso dell'Altman ma Cristina, inaspettatamente, si licenzia.\nSotto pressione.\nTrama.\nIn questa puntata arriva in ospedale la massima sicurezza visto che i dottori del Seattle Grace (Owen e Teddy) cercano di salvare la vita a una delle pi\u00f9 importanti figure politiche del Medio-Oriente. Avery si sente escluso e ha l'impressione che tutti i medici evitino di prenderlo con s\u00e9 perch\u00e9 nell'ultimo mese ha commesso diversi errori. Solo la Bailey gli affida un semplice compito, quello di controllare frequentemente il drenaggio di una paziente, ma anche in questo caso Avery commette una svista e porta la paziente in sala operatoria da solo, nell'attesa che Baley lo raggiunga. Al suo arrivo la paziente \u00e8 appena deceduta fra le mani di Avery. Nel frattempo Cristina, aiutata da Callie, la quale rimpiange vivamente la fine della sua storia con Arizona, decide finalmente di sistemare casa sua e organizza un party per l'inaugurazione dell'appartamento, al quale per\u00f2 non si presenter\u00e0. Alex si presenta in ritardo per il suo primo giorno di visite al reparto pediatrico a causa di un viaggio nel weekend. Dice di essere stato a Las Vegas, ma in realt\u00e0 \u00e8 stato dalla famiglia; ha scoperto che il fratello Aron soffre di schizofrenia. Il pediatra che sostituisce Arizona Robbins \u00e8 il dott Stark, con il quale Alex avr\u00e0 pi\u00f9 di un contrasto per il caso di una bambina di 4 mesi a cui Stark impianta il fegato di un adulto. Alex gli suggerisce di procedere con un metodo sperimentale, ma Stark, rubandogli l'idea, se ne prende tutto il merito dinanzi a Webber. A fare le spese del nervosismo di Karev sar\u00e0 April, che si \u00e8 invaghita di lui.\nUna lunga notte.\nTrama.\nDerek dice a Meredith di aver vinto una sovvenzione che gli permetter\u00e0 di incominciare la sua ricerca sull'Alzheimer.\nDerek va al bar di Joe a festeggiare la sovvenzione ottenuta al bar festeggia con Mark, Miranda e Callie, Teddy e Cristina. Ma tutti rimangono sorpresi nel vedere che Cristina \u00e8 diventata la nuova barista. Owen prova a parlarle, ma lei \u00e8 troppo presa dalla sua nuova professione.\nAnche Meredith \u00e8 alle prese con un caso difficile: sta assistendo un paziente del dottor Stark, ma anche lei sembra avere qualche problema con il nuovo primario di pediatria, il quale crede che il bambino che ha in cura non abbia niente di grave e non vuole essere disturbato. Meredith chiede aiuto ad Alex, che decide di preparare il bambino e operarlo da solo se il primario non dovesse arrivare. Nel frattempo Lexie e Jackson Avery sono occupati con due fratelli che si sono schiantati contro un treno, mentre April deve \"staccare\" due fidanzatini che si sono incollati braccia e mani con la supercolla per non doversi separare mai. Mark e Callie vanno a letto insieme.\nUn grosso se.\nTrama.\nA Seattle sta arrivando il Natale. L'episodio si apre con Derek che si prepara per una giornata di pesca insieme con Cristina che, una volta in mezzo al lago, non smette di parlare nonostante Derek le dica continuamente che in quel modo spaventa i pesci. Alla fine per\u00f2 la Yang riuscir\u00e0 a pescare una bella trota e, sotto l'incredulit\u00e0 dei pescatori al molo, scoppia a piangere mentre, con il pesce in mano, cercano di farle una foto e sia Derek sia Cristina capiscono che in quel momento sta cominciando il suo processo di guarigione. Intanto in ospedale Meredith e Owen hanno una lite mentre operano un paziente appena caduto da un dirupo con la moglie in luna di miele. Meredith sostiene che Owen non stia aiutando Cristina per farla tornare al lavoro invece Owen dice a Meredith che la sua influenza non \u00e8 buona sulla moglie al momento in quanto lei non abbia paura, come ha dimostrato chiedendo a Gary Clark di sparare a lei per non far morire Derek sul tavolo operatorio. La Bailey mette Jackson, Lexie e April in competizione: chi trover\u00e0 una cura per le fistole potr\u00e0 asportare una colecisti con un nuovo metodo. Lexie ha delle difficolt\u00e0 quando si sentir\u00e0 ostacolata dall'infermiere Eli cos\u00ec chiede l'aiuto di Mark che in cambio la convince a uscire di nuovo con lui. Eli scopre senza accorgersene un metodo per evitare le complicanze post operatorie cos\u00ec la Bailey al settimo cielo va a congratularsi con lui e l'infermiere le chiede di uscire avendo flirtato tutto il giorno con lei e la dottoressa accetta. La competizione tra specializzandi viene vinta da Jackson che cos\u00ec ottiene l'intervento, alle spese di April e Lexie. Nel frattempo Teddy fa la conoscenza di Henry, un paziente affetto da tumore, non coperto dall'assicurazione che vuole chiedere alla sua fidanzata di sposarlo e accelerare il fidanzamento per operarsi. Non riuscendoci, la dottoressa Altman chieder\u00e0 prima a Webber e poi al Consiglio di operare Henry pro bono spiegando al capo che si sente responsabile per lui come per Cristina e con lei ha fallito per cui sente di dover fare una buona azione. Alla fine la sua richiesta verr\u00e0 respinta allora Teddy proporr\u00e0 a Henry di sposarlo per beneficiare della sua assicurazione sostenendo che \u00e8 suo dovere di medico fare tutto il possibile per aiutarlo, lui nonostante sia restio alla fine accetta. Lexie va da Joe per bere qualcosa con Mark ma si rende conto che \u00e8 sbagliato riprovarci perch\u00e9 in fondo non sono cambiati ma Mark inaspettatamente, la bacia e i due ritornano insieme. L'ultima scena vede l'inatteso ritorno di Arizona, che bussa alla porta di Callie chiedendole perdono, ma le viene sbattuta la porta in faccia.\nIl ritorno.\nTrama.\nMeredith e Derek stanno continuando a provare ad avere un bambino nonostante Meredith sia arrabbiata con Derek perch\u00e9 sostiene che le stia rubando l'amica. Teddy e Henry vanno in comune a sposarsi e il testimone di lei \u00e8 Owen che non smette di rimproverarla per la scelta sconsiderata dell'amica ma lei non d\u00e0 alla cosa molta importanza. Mentre passeggia per Seattle Cristina, che poco prima ha confessato a Owen di star guarendo, viene attirata da una scia di ambulanze dirette a un college dove \u00e8 appena avvenuto un massacro scolastico. Tutti i chirurghi al Seattle Grace Mercy West rimangono sconvolti per l'accaduto, in quanto ricorda il trauma vissuto mesi addietro. April e Webber si occupano dell'agente di polizia che ha sparato al killer, quindi devono svegliarlo temporaneamente perch\u00e9 fornisca la descrizione del killer. Meredith e Derek si occupano di un professore che subito un grave trauma alla testa mentre aiutava gli studenti a mettersi in salvo e durante l'operazione la Grey va frequentemente a informare la moglie, per questo viene rimproverata da Derek ma lei gli ricorda di aver vissuto la stessa terribile situazione e che lui e Cristina non sono gli unici ad aver sofferto. Alex, Arizona e Stark si occupano di una ragazza prodigio in universit\u00e0 a quindici anni: il pediatra vorrebbe amputare alla ragazza una gamba salvabile, pensando che questo le salverebbe la vita, e quando gli altri due medici lo contestano si arrabbia e li caccia, cos\u00ec Arizona ordina ad Alex di bloccare Stark per non fargli tagliare l'arto e intanto, accusando Stark di incompetenza, riesce a farsi autorizzare da Webber a sostituirlo e a chiamare Callie, che conviene sul fatto che la gamba si possa salvare. Stark si lamenta poi col capo, ma Richard, di fronte alla sua arroganza, dato che il pediatra in una situazione d'emergenza \u00e8 pi\u00f9 preoccupato a far valere la sua autorit\u00e0 che a occuparsi di gente che muore, lo zittisce accusandolo di non comportarsi da medico. In sala operatoria, Arizona tenta di chiarire con Callie, ma quest'ultima afferma di non volerne parlare. Teddy si occupa di un altro ragazzo rimasto ferito e rimane sorpresa nel vedere che Cristina gli ha effettuato una toracotomia sul campo e la riaccoglie nello staff, operando con Jackson finch\u00e9, in sala operatoria, quando si scopre che il ragazzo \u00e8 il killer, Avery e un'infermiera lasciano la sala e Cristina quindi \u00e8 la sola ad aiutare la Altman. Owen \u00e8 preoccupato per Cristina, costretta a operare un killer, ma la Altman lo rassicura. La Bailey sostituisce la Torres nell'occuparsi di un ragazzo con una ferita al collo che fa rivivere alla Bailey lo shock da lei stessa vissuto. Owen intanto deve ingegnarsi a organizzare l'ospedale per l'arrivo di nuovi feriti e delega April di occuparsi dei traumi facendole capire che \u00e8 quello per cui l'ha sempre preparata, avendo lei la stoffa del chirurgo traumatologo. Mark tenta di aiutare Lexie, ancora scioccata dalla sparatoria in ospedale, seguendola nei vari casi e aiutandola a operare. Alla fine anche Jackson, grazie ad Alex che lo ha ammonito di non prendere posizione cos\u00ec perch\u00e9 chiunque sia stato a commettere la strage \u00e8 un malato di mente con delle persone che comunque gli vogliono bene, vince la sua rabbia verso il killer e informa la madre di quest'ultimo sulle sue condizioni, dato che lei non ha colpa.\nNonostante il gran numero, tutte le persone ferite durante la sparatoria e portate al Seattle Grace sono sopravvissute.\nNel finale tutti i medici si ritrovano ad assistere all'intervento della Altman e non appena lei lo termina con successo, tutti si danno a una risata liberatoria. Lexie confessa a Mark di amarlo, Teddy e Henry decidono di cominciare a conoscersi e Meredith e Cristina fanno pace e tornano amiche.\nVoltare pagina.\nTrama.\nL'episodio si apre con l'ennesimo test di gravidanza negativo di Meredith, e Callie (che adesso vive con Mark) davanti allo specchio in preda a una sorta di crisi di pianto/risata. Uscendo di casa vede Arizona che sta sistemando le sue cose nell'appartamento che \u00e8 ancora di Callie e quest'ultima, arrabbiata, le dice che deve andarsene. In ospedale sono arrivati i nuovi specializzandi che, affidati agli specializzandi \"adulti\", compileranno (a insaputa di questi ultimi) una valutazione sul loro insegnante che incider\u00e0 sulla prossima scelta che dovr\u00e0 essere effettuata dal capo, ovvero quella di scegliere il nuovo specializzando capo e tutti cercano di essere migliori degli altri per ottenere il posto. A fine giornata l'unico a essere andato bene \u00e8 Alex, e quasi solo perch\u00e9 la sua specializzanda \u00e8 una bella ragazza, mentre tutti gli altri vanno malissimo: Cristina con il suo specializzando \u00e8 stata crudele e impaziente, Avery il suo lo ha trattato come se fosse solo un fastidio (nonostante alla fine quest'ultimo si sia rivelato bravo in sala operatoria, tanto da ricevere i complimenti di Owen), April al suo non ha lasciato fare nulla mentre Meredith, nonostante abbia tentato di insegnare alla sua specializzanda, alla fine ha passato tutta la giornata a fare test di gravidanza. Il marito della Dott.sa Altman viene operato e, a seguito di una complicazione, lei viene chiamata perch\u00e9 in quanto moglie deve autorizzare i medici a procedere con una soluzione molto radicale, cio\u00e8 la rimozione di una grossa quantit\u00e0 di tessuto pancreatico; si trover\u00e0 cos\u00ec in una situazione che non aveva ipotizzato e incomincer\u00e0 a pensare di aver fatto la cosa sbagliata. Alla fine per\u00f2 Henry la tranquillizza, perch\u00e9 a causa del suo tumore \u00e8 abituato a dover cambiare vita, quindi anche se ovviamente non \u00e8 felice di doverlo fare di nuovo si fida di Teddy e accetta la nuova condizione: \u00e8 diventato diabetico. Nel frattempo in ospedale arriva un uomo che \u00e8 stato travolto dalla carrozza che il suo fidanzato aveva affittato per il giorno del loro matrimonio. L'amore profondo fra i due sembra far addolcire Callie che per\u00f2 non la smette di essere arrabbiata con Arizona. Alla fine dell'episodio, dopo le insistenze della Robbins per avere una seconda occasione, Callie le rivela la sconvolgente verit\u00e0 con cui dovr\u00e0 convivere se vogliono stare di nuovo assieme: \u00e8 incinta di Mark.\nNon m'ingannare.\nTrama.\nDerek fa dei netti progressi con la sua sperimentazione sull'Alzheimer e Meredith, che non viene inclusa in essa, non riesce a non sentirsi esclusa perch\u00e9 Derek decide di prendere Karev come suo specializzando. \nLa Bailey tenta di portare l'ospedale nell'era dei new media con dei live tweets dalla sala operatoria, progetto che non \u00e8 visto di buon occhio dal capo.\nCallie, Arizona e Mark devono incominciare a destreggiarsi con la gravidanza di Callie, la quale fa impazzire la sua nuova ostetrica con la sua eccessiva preoccupazione. Alex prova a seguire Derek nella sua sperimentazione e i due medici per ora sono focalizzati su un solo paziente, malato appunto d'Alzheimer, che all'istituto in cui \u00e8 ricoverato ha, avendo ormai dimenticato la moglie, intrecciato una relazione con un'altra paziente, affetta da demenza vascolare. La moglie dell'uomo prega Alex affinch\u00e9 dia a suo marito il farmaco sperimentale, ma Alex, comunque, non d\u00e0 false speranze alla donna e al momento dell'operazione del marito gli d\u00e0 il placebo come stabilito dal computer che organizza il trial. Alla fine della giornata lo specializzando decide di lasciare la sperimentazione di Derek e consiglia a quest'ultimo di prendere Meredith, realmente interessata. Callie e Arizona non sono ancora tornate propriamente insieme, ma alla fine dell'episodio faranno pace, decidendo di diventare una vera famiglia insieme con Mark, anche se la pediatra puntualizza che Callie non pu\u00f2 pretendere che lei sia esultate da subito: avere un figlio non \u00e8 mai stato nei progetti di Arizona ed \u00e8 una cosa che aveva sempre detto. Mark fa sapere a Lexie, con cui sta cercando di ritornare insieme, che presto diventer\u00e0 padre e lei non la prende bene.\nGiovane e carina.\nTrama.\nThatcher Grey, il padre di Meredith e Lexie, viene ricoverato al Seattle Grace per un mal di stomaco e porta con s\u00e9 la sua fidanzata poco pi\u00f9 che ventenne e tatuata, Danielle, conosciuta all'incontro degli alcolisti anonimi. Lexie non accetta questa relazione e presto si scontra con la nuova compagna del padre ma Meredith la incoraggia a lasciarli essere felici insieme. Nel frattempo Alex, a causa di un commento insensibile, si scontra con la nuova ginecologa, la dott.ssa Lucy Fields, a causa di un paziente, ma tra i due nasce una certa attrazione che per\u00f2 non viene fatta intendere e infine lei si rende conto che il dottor Karev non \u00e8 poi cos\u00ec male con i pazienti. Mark prende al suo servizio Jackson solo per avere informazioni su Lexie. Meredith riceve la proposta di fare un trial sperimentale con il dottor Webber su delle ricerche che aveva fatto sua madre sul diabete, ma se vuole farlo dovr\u00e0 lasciare il trial sull'Alzheimer di Derek. Jackson riesce a parlare con Lexie e i due diventano amici e Jackson invita Lexie ad andare al bar con lui e questa accetta. Jackson quindi mente a Mark sull'aver trovato informazioni riguardo Lexie ma lui gli consente comunque di eseguire l'intervento promesso perch\u00e9 ha fatto del suo meglio. Meredith alla fine decide di continuare a fare il suo trial insieme con Derek, per curare la malattia che aveva afflitto la madre e perch\u00e9 lei afferma di aver conosciuto una donna diversa da quella che aveva scritto quegli appunti, ma incoraggia comunque Webber a incominciare il suo sul diabete.\nL'ora d'oro.\nTrama.\nTutti sono in fermento per un importante partita di basket e ansiosi di assistervi, medici e pazienti (Alex deve andarci con Avery).\nCallie chiede a Cristina di fare da madrina al suo bambino.\nMeredith ha il turno di notte al pronto soccorso e si ritrova sommersa dal lavoro: un giovane che accusa una fortissima emicrania, un ubriaco con un coltello conficcato in testa, un uomo con dolore toracico (che vorrebbe essere dimesso per portare il figlio alla partita), un bimbo di quattro anni con un femore rotto, che dovr\u00e0 aspettare ore perch\u00e9, data l'et\u00e0, deve essere sedato per mettergli il gesso ma non si riesce a farlo entrare in sala operatoria perch\u00e9, nonostante il dolore, \u00e8 comunque meno grave degli altri, e infine la moglie di Webber che si \u00e8 rotta un polso cadendo.\nIl giovane con l'emicrania, curato poco accuratamente e con leggera distrazione dalla piccola Grey viene ripreso giusto in tempo da Meredith mentre sta salendo in macchina, che si accorge del suo ictus in atto grazie alla sua firma sulla lettera di dimissione e poi da alcuni sintomi che l'uomo accusa nel parcheggio.\nTeddy, a causa dell'uomo che accusava dolori al torace, deve rimandare un appuntamento con un uomo, William, che nel frattempo si intratterr\u00e0 in sala d'aspetto con Henry (senza sapere che questo \u00e8 il marito di Teddy). Il paziente della dottoressa ha una dissecazione aortica e non riesce a salvarsi per la gravit\u00e0 della sua situazione. Henry cerca di convincere Teddy che, dopo averci parlato per un'ora, ha capito che William non fa per lei che, invece, pu\u00f2 ambire a \"di pi\u00f9\".\nLa Bailey si \"intrattiene\" nella stanzetta del medico di guardia con Eli, Shepherd li scopre mentre cerca un posto riservato per lui e Meredith, ma non ne fa parola con nessuno, nemmeno con quest'ultima.\nMeredith ordina una TAC per Adele perch\u00e9 le risposte confuse della donna le fanno pensare all'Alzheimer, ma Richard non \u00e8 d'accordo e la riporta a casa, accusando Meredith di avere l'Alzheimer fisso nella testa per via della ricerca sperimentale e della madre.\nL'uomo con il coltello se lo fa estrarre da un amico per andare alla partita, ma fortunatamente le lesioni erano superficiali e non vi saranno danni neurologici.\nLucy scopre che Alex ha la sua stessa passione per lo sport e lo aiuta con le cartelle arretrate, poi gli fa capire che vorrebbe essere invitata a uscire. Alla fine l'uomo con l'ictus riesce a salvarsi senza nessun danno permanente, ma dopo che la fidanzata, da prima arrabbiata perch\u00e9, a causa della presunta emicrania, avevano dovuto cancellare la festa di anniversario, ora, di fronte alla buona notizia, \u00e8 felice pi\u00f9 del fatto che cos\u00ec potranno andare comunque in vacanza, la lascia.\nMeredith convince Cristina a non fare da madrina al bimbo di Callie, perch\u00e9 le fa pensare che l'amica creda che lei non potr\u00e0 mai avere un bambino suo.\nAlex rinuncia ad andare alla partita di basket per operare il bambino di quattro anni con il femore rotto, che aspettava ormai da ore, e cos\u00ec la dott.ssa Fields capisce che Alex non \u00e8 il duro uomo che sembra, e cos\u00ec ad andare alla partita \u00e8 Avery, che invita Lexie ad accompagnarlo e lei accetta.\nIrresponsabili.\nTrama.\nAlex prende un caff\u00e8 mentre Meredith e Derek discutono sulla loro futura casa, poi Meredith parla ad Alex dei suoi problemi di vista, perch\u00e9 da quando prende i farmaci i suoi occhi si seccano molto velocemente, Alex quindi consiglia a Meredith di parlare con la ginecologa, ma lei pensa che sia solo un pretesto per fare in modo di poterla rivedere. Callie, Mark e Arizona discutono intanto della possibilit\u00e0 di fare l'amniocentesi, Mark \u00e8 contro invece Arizona \u00e8 pro. La paziente con l'Alzheimer di Derek \u00e8 una signora con un figlio di nove anni, Kyle, che si prende costantemente cura di lei quando il padre \u00e8 al lavoro, invece il paziente di Teddy, \u00e8 un ragazzo che ha bisogno un trapianto di polmoni, ma che rischia di non riceverli se continuer\u00e0 a stare con la sua fidanzata, malata di fibrosi cistica come lui: infatti due pazienti con questa malattia non dovrebbero neanche stare nella stessa stanza. Adele, la moglie del capo, \u00e8 caduta di nuovo e Owen chiama subito Richard, che preoccupato chiede a Miranda di controllarla. Meredith visitando la sua paziente si rende conto che il figlio della donna ha un bozzo sul collo e chiede ad April di visitarlo. Meredith ci vede sempre meno e chiede ad Alex di farle una visita oculistica, lui oltre a fare la visita si rivolge alla ginecologa, ma quest'ultima pensa che sia solo una scusa di Alex per uscire insieme, e quando lui propone l'uscita lei rifiuta di nuovo. Stark entra nella stanza delle radiografie proprio mentre Arizona, April e Meredith stanno discutendo delle lastre di Kyle che presenta un igroma cistico; dopo aver discusso del paziente, Stark vuole chiamare i servizi sociali perch\u00e9 crede che i genitori non si occupino del bambino e le ragazze provano a fargli cambiare idea senza riuscirci; la madre di Kyle, appena apprende la notizia dei servizi sociali, vuole andarsene ma suo figlio la calma cantando una canzone e riesce e farla ragionare. La Bailey non riesce a capire il problema di Adele, e quindi pensa che stia assumendo alcool o qualche droga. Teddy per operare il suo paziente lo obbliga a lasciare la fidanzata, perch\u00e9 altrimenti sprecherebbe i nuovi polmoni. Miranda parla con Meredith di Adele e del suo precedente diverbio con il capo. Owen e Cristina parlano di bambini, ma mentre lei non vuole averne, lui invece s\u00ec, ed \u00e8 convinto che la moglie un giorno cambier\u00e0 idea, e quando lei nega questa possibilit\u00e0 lui si arrabbia perch\u00e9 lei non gli permette di esprimere un'opinione, e deve cambiare, deve permettere al marito di avere voce in capitolo. Callie decide di fare l'amniocentesi, e Mark alla fine \u00e8 d'accordo: quello che chiedeva era semplicemente avere voce in capitolo. Derek e Meredith stanno operando, ma all'improvviso lei non riesce a vedere pi\u00f9 e non pu\u00f2 operare. Lexie va a parlare all'ex fidanzata del suo paziente che lo sta aspettando fuori dall'ospedale e la convince ad andarsene per il bene della persona che ama. Derek e Meredith vanno dalla ginecologa che obbliga la donna a smettere la terapia ormonale e a sottoporsi periodicamente a dei controlli oculistici. April convince Stark a non chiamare i servizi sociali e lui accetta; rendendosi conto che lei per la prima volta da anni gli ha fatto cambiare idea, la invita fuori a cena, e lei accetta. Miranda chiede al capo perch\u00e9 non ha chiesto aiuto a Derek, ma ha scelto lei, e gli suggerisce di andare da lui e chiedergli aiuto. Jackson aspetta Lexie fuori dall'ospedale perch\u00e9 \u00e8 preoccupato per lei e vuole assicurarsi che stia bene, e parlando di anime gemelle, lui le dice che farebbe la fila per uscire con lei. April entra in bagno per parlare a Lexie dell'uscita con Stark, ma lei la caccia fuori, infatti nascosto nella doccia c'\u00e8 anche Jackson. Il capo vieta a Meredith di operare finch\u00e9 l'oculista che la visiter\u00e0 ogni giorno non le dar\u00e0 di nuovo il via libera. Alla fine dei loro turni, Mark, Owen e Derek sono sul tetto a giocare a golf, lamentandosi delle loro mogli e di Callie e Arizona: queste ultime si coalizzano contro Mark, Cristina laddove c'\u00e8 da discutere si comporta come se la discussione si sia gi\u00e0 risolta a proprio favore, mentre Meredith non avverte nemmeno Derek quando ci sono possibili fonti di conflitto. Tutte, di fatto, li escludono quando bisogna prendere decisioni importanti; mentre parlano arriva il capo che chiede a Derek di visitare Adele.\nSiamo cos\u00ec (1\u00aa parte).\nTrama.\nGli specializzandi competono in modo accanito per ottenere il posto di specializzando capo, Alex va a vivere in un camper nel parcheggio dell'ospedale e lo stesso Karev, Yang, Avery e Kepner assillano il capo fino a seguirlo persino in bagno. Richard vorrebbe far inserire Adele nel trial medico di Derek, ma i posti sono tutti occupati. Alex accusa April di andare a letto con Stark per ottenere favori professionali, ma lei risponde che tra loro c'\u00e8 solo una bella amicizia. Henry viene ricoverato per dei dolori al petto e si scopre che ha un tumore molto vicino al cuore, ma Webber si accorge che Teddy \u00e8 troppo coinvolta e affida l'intervento a Cristina. Nel frattempo la Bailey \u00e8 alle prese con un caso di diabete che vorrebbe far diventare la prima sperimentazione per il trial sul diabete che Webber sta progettando sulla base degli appunti di Ellis Grey, ma la commissione nazionale non ha dato ancora il via libera alla sperimentazione; la situazione per la paziente \u00e8 critica e cos\u00ec decidono di procedere comunque, anche senza autorizzazione. L'intervento va bene e alla fine ottengono il permesso. La Bailey consiglia a Webber di delegare a qualcuno la scelta del capo degli specializzandi, per via dei suoi impegni tra il trial medico sul diabete e i problemi familiari, e lui l'affida a Owen. Quando Cristina viene a saperlo capisce che non potr\u00e0 mai essere scelta, perch\u00e9 tutti penserebbero che Owen l'ha scelta in quanto sua moglie. Una paziente affetta da Alzheimer abbandona la sperimentazione di Derek e cos\u00ec lui comincia a testare Adele per vedere se pu\u00f2 entrare nel programma, per\u00f2 la sua malattia \u00e8 ancora a uno stadio iniziale e per un solo punto non rientra nei parametri previsti. Callie, Arizona e Mark danno una festa premaman, di cui Arizona non \u00e8 particolarmente entusiasta e pensa che Mark stia fingendo di essere entusiasmato per la cosa, dato che lui \u00e8 molto coinvolto e si occupa di organizzare tutto in ogni minimo dettaglio. Lexie dice a Sloan di frequentare un altro e quando la piccola Grey lascia la festa insieme con Avery per un \"consulto\", Mark capisce che tra i due c'\u00e8 qualcosa. Stark invita April a vedere un film da lui, ma lei rifiuta e gli dice chiaramente che vuole solo essergli amica. Callie e Arizona decidono di andare via per il weekend, per stare lontane da Mark. Callie accusa Arizona di essere gelosa per via di Mark e Arizona per tutta risposta le chiede di sposarla; Callie per\u00f2 non fa in tempo a rispondere perch\u00e9 le due si schiantano contro un camion.\nUna canzone per rinascere (2\u00aa parte).\nTrama.\nL'episodio \u00e8 musical, i pensieri dei personaggi sono espressi attraverso il canto. La narrazione \u00e8 dal punto di vista di Callie, che, durante l'incidente \u00e8 stata sbalzata fuori dal parabrezza. Callie, in fin di vita, vede se stessa fuori dal suo corpo che canta, per quasi tutta la puntata. Arizona chiama subito l'ambulanza, perch\u00e9 Callie \u00e8 in condizioni piuttosto gravi. Arrivate all'ospedale tutto il team si adopera per cercare di salvare la vita a Callie e al bambino, ma Lucy si dimostra inadeguata come ginecologa e Webber fa chiamare Addison. Arizona e Mark litigano pesantemente quando bisogna scegliere tra salvare il bambino e salvare Callie. Dopo un primo intervento di emergenza i chirurghi sono costretti a richiudere Callie per farla stabilizzare e nel frattempo elaborare un piano. Teddy insiste per operarla al cuore, ma per far questo dovrebbe somministrare una grande dose di eparina che causerebbe emorragie. Cristina si ricorda di una tecnica che Burke le aveva insegnato e che le permetterebbe di operare al cuore in laparoscopia, ma la Altman crede sia troppo rischiosa e dice di no. Quando sono costretti a rioperare Callie, per\u00f2, l'eparina, come previsto, provoca un'emorragia e Webber incarica Cristina di operare secondo la tecnica di Burke, mettendo da parte la Altman. Alla fine Addison \u00e8 costretta a far nascere il feto prematuramente: \u00e8 una femmina. Gli interventi multipli a Callie vanno bene, ma Derek non \u00e8 in grado di determinare l'entit\u00e0 dei danni al cervello n\u00e9 se Callie riuscir\u00e0 a svegliarsi. Alla fine dell'episodio Teddy dice a Cristina che non potr\u00e0 pi\u00f9 insegnarle niente perch\u00e9 la Yang non ascolta. Callie si sveglia dal coma, vede Arizona accanto a lei e dice \"s\u00ec\", riferendosi chiaramente alla proposta di matrimonio.\nRitornare come prima.\nTrama.\nCallie non riesce ancora a muovere le dita e a causa delle possibili infezioni che potrebbe trasmetterle non pu\u00f2 vedere ancora la bambina, Cristina intanto non pu\u00f2 ancora operare con Teddy. Tutti gli specializzandi portano Callie di nascosto contro il parere di Stark a vedere Sofia. Cinque settimane dopo Callie e la bambina devono essere operate, per Callie va tutto bene, Sofia \u00e8 in pericolo ma Stark riesce a salvarla. Alex spronato da Owen, che \u00e8 stato incaricato dal capo di scegliere il nuovo specializzando capo, decide come progetto per conquistare questo titolo di portare bambini dall'Africa, come aveva gi\u00e0 discusso con Arizona. Cos\u00ec comincia ad assillare una paziente in fin di vita molto scorbutica che, dopo varie discussioni, gli promette 100.000 dollari. Essa per\u00f2 muore il giorno stesso e Alex va in crisi e si sfoga con Lexie quando scopre di non poter coprire tutte le spese per il trasporto dei bambini africani ma in seguito la piccola Grey gli consegna una lettera di un avvocato che dice che la signora Polcher gli ha lasciato 200.000 dollari in eredit\u00e0. Un paziente del progetto sperimentale di Derek e Meredith muore e cominciano a pensare di inserire Adele, che continua a peggiorare e scambia Meredith per la madre. A dodici settimane dalla nascita della bambina Callie pu\u00f2 prenderla in braccio, il progetto di Alex prende vita. Adele viene inserita nella sperimentazione perch\u00e9 peggiora velocemente e ottiene un punteggio molto basso ma le viene assegnato il placebo, cos\u00ec Meredith scambia le buste in modo da somministrarle il farmaco e Alex sospetta qualcosa. Teddy ricomincia a uscire con Andrew spezzando il cuore a Henry, che aveva preparato una cena a lume di candela per loro due pensando che dopo l'ennesimo appuntamento finito male sarebbe andata da lui come di consueto. Alla fine Sofia e Callie vengono dimesse, anche dopo i dubbi e le preoccupazioni di quest'ultima.\nTempo di matrimoni.\nTrama.\nFinalmente \u00e8 arrivato il giorno del matrimonio di Arizona e Callie. Purtroppo tutto comincia ad andare male. Il pastore che doveva celebrare la cerimonia \u00e8 in ospedale per un incidente avuto dalla moglie, e Callie, in seguito anche a vari problemi con i genitori, si arrende e d\u00e0 ragione alla madre. Sar\u00e0 la Bailey a parlarle per farle capire che i loro sentimenti sono veri e dunque il matrimonio non \u00e8 una farsa e a sposare le due ragazze. La madre di Callie crede che il matrimonio con Arizona sia una farsa e che non rivedr\u00e0 sua figlia in paradiso poich\u00e9 \u00e8 gay e cos\u00ec si rifiuta di parlarle e di toccare la bambina nata fuori dal matrimonio e vuole andarsene. Suo padre sembra pi\u00f9 ben disposto, ma prima del matrimonio \u00e8 costretto a ripartire perch\u00e9 la moglie non vuole rimanere. Owen sembra deciso a dare il posto di capo degli specializzandi ad Alex, suscitando gelosia fra i colleghi, ma anche Jackson acquista punti grazie alla sua grande dedizione alla ricerca sperimentale con il dottor Webber, Stark mette una buona parola per April, che si dedica molto ai suoi pazienti, anche fuori dalle sue vesti di medico e Meredith pensa di avere la vittoria in pugno perch\u00e9 coinvolta nel trial sull'Alzheimer. L'unica non in corsa per il titolo di specializzando capo sembra essere Cristina che da mesi non esegue un intervento di cardiochirurgia per via della sua discussione con la Altman durante l'intervento di Callie. La Yang prova varie volte a chiedere scusa a Teddy ma lo fa per le ragioni sbagliate e le sue scuse non vengono accettate. Meredith e Derek decidono di adottare Zola, una bambina del Malawi arrivata in ospedale per il progetto di Alex. Il Dr. Andrew Perkins, innamorato di Teddy, le fa una proposta davvero incredibile: andare con lui in Germania. Nello stesso momento in cui avviene il matrimonio tra Callie e Arizona, Meredith e Derek si sposano in municipio per poter convalidare una delle voci della lista per l'idoneit\u00e0 all'adozione. Durante la cerimonia torna il padre di Callie dall'aeroporto e cos\u00ec fanno finalmente il ballo finale tra padre e figlia.\nSopravviver\u00f2.\nTrama.\nOggi \u00e8 il giorno in cui Hunt sceglier\u00e0 il capo degli specializzandi e a tal proposito Cristina si rifiuta di copulare con lui dicendo che se sceglier\u00e0 il capo degli specializzandi dovr\u00e0 essere imparziale. Lucy ha ottenuto un lavoro in un altro ospedale, il Baylor in Texas, ma \u00e8 indecisa sull'offerta perch\u00e9 il posto \u00e8 troppo lontano. Intanto Meredith \u00e8 preoccupata per l'incontro con l'assistente sociale, Teddy rivela a Henry la proposta che gli ha fatto Andrew e la Bailey, Alex, Lucy e Arizona si occupano di una ragazza africana incinta, il cui bambino \u00e8 scivolato nel suo intestino: questi verr\u00e0 estratto e fatto nascere. Henry, sapendo che il capo Webber stava facendo un trial clinico sul diabete assieme ad Avery, il quale si toglie dal caso per permettere al superiore di poter vincere un giorno l'Harper Avery, gli chiede se pu\u00f2 farne parte anche lui come paziente, Richard alla fine gli risponde positivamente. Callie torna per la prima volta a lavorare dopo l'incidente e la nascita di Sofia, mentre Mark gliela porta al lavoro. Arizona offre il suo lavoro in Africa a Karev e opera Zola di un'ernia iatale riuscendoci pienamente. Alex inizialmente \u00e8 confuso ma poi visto che sta con Lucy decide di non lasciarla per trasferirsi in Africa. Proprio mentre glielo dice scopre che Lucy ha accettato il suo posto nella clinica di Namboze.\nIntanto Cristina, facendo una broncoscopia \"furtivamente\" al posto della Altman, scopre che un uomo dentro i polmoni ha un albero che cresce spontaneamente, cos\u00ec gli fa una biopsia da sola ma April come da protocollo lo dice a Teddy, la quale \u00e8 sempre pi\u00f9 arrabbiata con la testarda specializzanda. Alla fine l'uomo verr\u00e0 salvato da Cristina con la supervisione in sala operatoria della Altman. Henry chiede il divorzio a Teddy e alla fine dell'episodio Alex rivela a Owen che Meredith ha imbrogliato nella sperimentazione sull'Alzheimer.\nRitrovarsi soli.\nTrama.\nUn 757 \u00e8 precipitato, e il Seattle Grace \u00e8 il centro traumi designato. Purtroppo tutti i 183 passeggeri sono morti, tranne una bambina di sette anni non accompagnata, e i medici sono tutti occupati a comunicare la notizia alle famiglie.\nApril Kepner \u00e8 stata nominata capo degli specializzandi, in seguito alla questione dell'imbroglio con il trial sull'Alzheimer che ha coinvolto Alex e Meredith.\nAlex ha detto a Hunt che Meredith ha manomesso il trial di Derek, cos\u00ec lui la porta dal Capo perch\u00e9 lei non vuole dirgli cosa ha fatto esattamente. Alla fine Alex scopre che alla moglie del Capo \u00e8 stato sostituito il placebo con il farmaco e cos\u00ec il Capo perdona Meredith. Invece Derek \u00e8 molto deluso da lei, e la lascia da sola la notte in cui porta a casa Zola.\nCristina scopre di essere incinta di sei settimane. Owen ne \u00e8 felice e cerca di convincerla a tenere il bambino, ma lei decide di abortire comunque.\nTeddy ed Henry litigano perch\u00e9 lui \u00e8 geloso del nuovo fidanzato di Teddy, Andrew. Inoltre Teddy \u00e8 ancora decisa a partire con lui per la Germania. Solo alla fine dell'episodio capisce di essersi ormai innamorata di lui, e lo bacia.\nSloan d\u00e0 la sua benedizione ad Avery, perch\u00e9 capisce che \u00e8 un bravo ragazzo, lui e Lexie si dicono finalmente addio.\nLa Bailey ed Eli invece, hanno una svolta nella loro relazione.\nLucy Fields, la ginecologa, prega Alex di fermarla e di farla rimanere a Seattle. Alex per\u00f2 non la ferma e Lucy va a lavorare come ginecologa in Malawi."}
{"id": "3129109", "revid": "260676", "url": "https://it.wikipedia.org/wiki?curid=3129109", "title": "Fileni", "text": "I Fileni (greco ) erano due fratelli cartaginesi che parteciparono ad una corsa contro avversari della citt\u00e0 di Cirene, secondo la leggenda raccontata da Sallustio nel \"Bellum Iugurthinum\".\nDurante l'espansione di Cartagine nelle Sirti ci fu un disaccordo con gli abitanti di Cirene, di origine greca, sui confini dei due stati, essendo la regione sabbiosa e con pochi punti di riferimento. Invece di intraprendere un conflitto armato, si convenne di risolvere la questione organizzando una competizione di corsa: sarebbero stati posti i confini l\u00e0 dove i campioni delle citt\u00e0-stato, partendo dalle rispettive citt\u00e0 nel medesimo istante, si fossero incontrati lungo la costa.\nI campioni cartaginesi si chiamavano Fileni e quando incrociarono gli avversari cirenaici, molto pi\u00f9 vicino a Cirene che a Cartagine, furono accusati di essere partiti in anticipo e cos\u00ec di aver violato gli accordi stabiliti. Per dare testimonianza della loro buona fede, i due Cartaginesi si dissero disposti ad esser sepolti immediatamente sul confine. Pi\u00f9 tardi i loro concittadini eressero sul posto due altari loro dedicati in una localit\u00e0 che da loro prese nome \"Arae Philaenorum\", cio\u00e8 altari dei Fileni. Questa localit\u00e0 \u00e8 oggetto di dibattito, poich\u00e9 nessuna traccia ci \u00e8 pervenuta. Strabone la collocava tra \"Charax\" ed \"Automala\", oggi chiamata El-Agheila, evocando la presenza sul posto di due colonne, mentre Plinio il Vecchio evocava delle strutture naturali.\nLa maggior parte degli archeologi localizzano oggi il confine nel sito di Graret Gser et-Trab identificato da Richard George Goodchild nella sua spedizione del 1950 a sei chilometri a sud di Ras el-Aali in Libia.\nNel 1937, sotto la dominazione coloniale italiana, venne costruito nelle vicinanze l'arco dei Fileni, smantellato dai libici nel 1973."}
{"id": "3129110", "revid": "260676", "url": "https://it.wikipedia.org/wiki?curid=3129110", "title": "Lungotevere Tor di Nona", "text": "Il lungotevere Tor di Nona \u00e8 il tratto di lungotevere che collega piazza Sant'Angelo a piazza di Ponte Umberto I, a Roma, nel rione Ponte, istituito con delibera del 20 luglio 1887.\nStoria.\nIl lungotevere corre addossato alla via di Tor di Nona, percorso lungofiume gi\u00e0 presente nella viabilit\u00e0 romana. Ad attivit\u00e0 fluviali era evidentemente legato un molo-banchina di epoca precedente alla costruzione delle mura, destinato probabilmente, in et\u00e0 adrianea, allo scarico di marmi per il mausoleo imperiale.\nDopo la costruzione delle mura aureliane lungo la riva sinistra Tevere, nelle quali si aprivano varie posterule destinate al traffico fluviale, la via ne segu\u00ec il tracciato. Resti del molo romano erano ancora visibili all'epoca di Piranesi e furono da lui ben rappresentati, bench\u00e9 interpretati come \"Avanzi del Ponte Trionfale\".\nLa via medioevale prese nome dalla medievale \"turris de Annona\" edificio cosiddetto per essere stato adibito a deposito di granaglie, dopo essere appartenuto alla nobile famiglia degli Orsini e adibito ad uso di prigione dal sec. XV al 1660.\nPer la costruzione del lungotevere furono demoliti gran parte della via antica e un palazzetto appartenuto dapprima ai Farnese, poi, dal 1550, ai Caetani, in cui spesso sostava papa Giulio III (l'edificio fu spianato per lasciare spazio alla testata del Ponte Umberto I e all'omonima piazza moderna); della via antica sono sopravvissute alcune case, con il lungotevere all'altezza del primo piano.\nNel settembre 1889 fu demolito anche il \"teatro Tordinona-Apollo\", costruito nel 1670 su progetto di Carlo Fontana che riutilizzava il carcere dismesso, e oggi ricordato da una stele marmorea disegnata da Cesare Bazzani.\nTrasporti.\n\u00c8 Raggiungibile in autobus linea 280 P. Partigiani-p. A. Mancini con le fermate Lung.Tor di nona/rondinella e Lung.Tor di Nona/Zanardelli"}
{"id": "3129111", "revid": "767487", "url": "https://it.wikipedia.org/wiki?curid=3129111", "title": "Propriet\u00e0 di chiusura", "text": "In matematica, si dice che un'operazione formula_1 definita su un insieme non vuoto formula_2 verifica la propriet\u00e0 di chiusura (detta anche propriet\u00e0 di stabilit\u00e0) se:\novvero se essa \u00e8 interna su formula_2. Alternativamente si dice che l'insieme formula_2 \u00e8 \"chiuso\" rispetto all'operazione formula_1.\nSe l'insieme formula_2 non vuoto \u00e8 chiuso rispetto a formula_1 si dice che la coppia formula_9 ha struttura di gruppoide o magma.\nEsempi.\nL'insieme dei numeri naturali \u00e8 \"chiuso rispetto all'addizione\" ma non lo \u00e8 rispetto alla sottrazione: assegnata la coppia ordinata di naturali formula_10, si ha che formula_11 \u00e8 ancora naturale mentre formula_12 non \u00e8 elemento di formula_13.\nL'insieme dei numeri interi \u00e8 chiuso rispetto all'addizione e rispetto alla sottrazione: assegnata arbitrariamente la coppia ordinata di interi formula_14, si ha che formula_15 \u00e8 ancora un intero, e cos\u00ec pure formula_16 (formula_17)."}
{"id": "3129113", "revid": "287204", "url": "https://it.wikipedia.org/wiki?curid=3129113", "title": "Darlington (Pennsylvania)", "text": "Darlington \u00e8 un comune (\"borough\") degli Stati Uniti d'America, nella contea di Beaver nello Stato della Pennsylvania. Secondo il censimento del 2010 la popolazione \u00e8 di 254 abitanti.\nSociet\u00e0.\nEvoluzione demografica.\nLa composizione etnica vede una prevalenza della razza bianca (98,8%) seguita da quella asiatica (1,2%), dati del 2010."}
{"id": "3129115", "revid": "119115594", "url": "https://it.wikipedia.org/wiki?curid=3129115", "title": "Festivit\u00e0 in Messico", "text": ""}
{"id": "3129116", "revid": "1552438", "url": "https://it.wikipedia.org/wiki?curid=3129116", "title": "3-2-3-2", "text": "Il 3-2-3-2, detto anche MM, \u00e8 un modulo di gioco del calcio ideato da Guszt\u00e1v Sebes, commissario tecnico dell'Ungheria negli anni cinquanta del secolo scorso.La difesa \u00e8 formata da due terzini ed un centrale, davanti a cui agiscono due centrocampisti (un mediano che funga da schermo difensivo e uno capace di costruire ed inserirsi, oltre che di interdire). Dietro ai due attaccanti centrali opera una linea costituita da due ali larghe ed il cosiddetto \"centravanti arretrato\", il quale porta fuori posizione un difensore avversario e crea spazio per i compagni.\nLa tattica.\nIl modulo MM deriva dal Sistema: la disposizione dei difensori e dei mediani \u00e8 immutata (la seconda \"M\"), mentre i tre attaccanti vengono arretrati sulla trequarti per fare spazio alle due mezze ali, nel ruolo di uniche punte. Con questo modulo, per la prima volta un undici si schiera con due soli attaccanti puri e per questo viene coniata la definizione di \"centravanti arretrato\" (il numero 9) o \"centravanti alla Hidegkuti\", dal nome del grande giocatore in quel ruolo della \"Aranycsapat\", la squadra d'oro magiara.\nQuesta tattica risult\u00f2 particolarmente efficace contro le squadre che giocavano con il 3-2-2-3: poich\u00e9 il marcamento prevedeva rigide marcature a uomo, l'arretramento del centrattacco risucchiava a centrocampo un centrale difensivo avversario. In questo scacchiere tattico serviva un centrocampista dotato di corsa e resistenza, mentre l'altro doveva proteggere la difesa."}
{"id": "3129121", "revid": "767487", "url": "https://it.wikipedia.org/wiki?curid=3129121", "title": "Collamato", "text": "Collamato \u00e8 una frazione del comune di Fabriano, in provincia di Ancona.\nSorge alla sommit\u00e0 di una collina a 502 m di altitudine s.l.m. ed ha una popolazione di 405 abitanti\nStoria.\nDalle Carte Diplomatiche Fabrianesi dello Zonghi, che contengono 274 documenti che vanno dal XI al XIV sec, viene menzionato Coldamati, Coldematum, Col di Amati che indicano chiaramente l'origine del vocabolo derivante dal genitivo di un nome personale: Amato da cui Colle di Amato fino a giungere all'attuale Collamato. Anche nella tradizione popolare viene ricordato un tale di nome Amato, nobile e facoltoso, che molti concordano essere il fondatore e il signore del castello. Il Sassi invece risale a Mato, da un fondo di propriet\u00e0 della Gens Mattia di Attidium, che ha lasciato la sua denominazione anche nella vicina localit\u00e0 di Almatano.\nL'origine dell'abitato \u00e8 fatta risalire alla distruzione del centro di \"Attidium\" (odierna frazione di Attiggio). Vi si trova un castello, che era nel 1035 in possesso di Fabriano.\nNel 1624 vi furono approvati gli statuti: in quest'epoca il paese era governato da un castellano, coadiuvato dal sindaco e da quattro consiglieri. Alla fine del XVIII secolo divenne comune appodiato, con uffici comunali ospitati nella \"casa della comunit\u00e0\".\nCon l'annessione al Regno d'Italia nel 1861 divenne frazione di Fabriano, eleggendo un consigliere comunale.\nLuoghi di interesse.\nNel castello si trova la chiesa plebanizia di San Paterniano, dedicata all'omonimo vescovo di Fano, patrono della frazione.\nL'edificio di culto pi\u00f9 antico del paese \u00e8 la duecentesca chiesa di San Giustino, situata appena fuori le mura, utilizzata dapprima come ospedale e, successivamente, come cappella cimiteriale fino al 1887. Al centro del paese \u00e8 presente la cappella, dedicata alla Madonna della Fraternit\u00e0, affettuosamente chiamata dagli abitanti \"La Madonnetta\" e risalente al XVI secolo. A circa due chilometri dal paese, in prossimit\u00e0 del vocabolo Casarrini (verosimilmente dal latino \"casa ruinae,\" in riferimento all'abitato, ora non pi\u00f9 visibile, che si presume circondasse l'edificio di culto), si trova la chiesa rurale di Sant'Anna, dove \u00e8 tuttora conservato un affresco di scuola fabrianese risalente al 1481 d.C. e raffigurante \"Sant'Anna, la Vergine Bambina e il piccolo Ges\u00f9 tra San Rocco e San Sebastiano\"\".\"\nAi piedi delle mura del castello si trova il monumento ai caduti della prima e della seconda guerra mondiale.\nCuriosit\u00e0 iconografica: nell'enorme portone in legno d'epoca medievale che funge d'ingresso al castello antico \u00e8 intarsiato un raro simbolo che appare essere d'origine templare. Si tratta dell'intarsio di un cerchio che funge da lettera \"O\" con all'interno una lettera \"M\" maiuscola e sormontato dalla croce patente templare (Ordo Militiae Templi)."}
{"id": "3129123", "revid": "1543377", "url": "https://it.wikipedia.org/wiki?curid=3129123", "title": "Episodi di Private Practice (quarta stagione)", "text": "La quarta stagione della serie televisiva Private Practice \u00e8 stata trasmessa sul canale statunitense ABC dal 23 settembre 2010 al 19 maggio 2011.\nL'edizione in lingua italiana ha debuttato in Italia sul canale pay Fox Life, della piattaforma Sky, il 6 dicembre 2010, dove la trasmissione \u00e8 proseguita fino al 15 luglio 2011, mentre in chiaro \u00e8 stata trasmessa nella Svizzera italiana da RSI LA1 dall'8 febbraio al 5 luglio 2011; a partire dal dodicesimo episodio, l'emittente svizzera ha trasmesso la stagione in prima visione assoluta in italiano. In Italia \u00e8 stata trasmessa in chiaro da Rai 2 dal 7 giugno 2012 al 23 agosto 2012.\nCaterina Scorsone entra a far parte del cast regolare nel ruolo di Amelia Shepherd.\nBenjamin Bratt compare nel finale di stagione come guest star e prender\u00e0 parte allo show come regular a partire dalla quinta stagione.\nSecondo ciak.\nTrama.\nDurante la veglia sulla tomba di Dell, Violet annuncia ai suoi amici che lei e Pete si sposeranno innescando una reazione di felicit\u00e0 in tutti i presenti, eccetto in Cooper. Tornati allo studio infatti, Violet chiede spiegazioni all'amico il quale, dividendosi tra amico e razionale confessa che non crede sia una buona idea ma, ci\u00f2 nonostante, aiuta l'amica nei preparativi.\nIntanto, Charlotte insieme a Sam si occupa di un uomo gravemente malato che ha bisogno di un rene nuovo per poter sopravvivere. Charlotte riesce cos\u00ec a convincerlo a chiamare suo fratello ma, quando quest'ultimo arriva in ospedale la donna si rende conto di evidenti complicazioni: l'uomo ha infatti un ritardo mentale. Dopo diverse polemiche affrontate sia con l'uomo, sia con Sam e il donatore, l'operazione avviene e sembra che tutto sia risolto. I due fratelli ora sono in sintonia e pronti a progetti per il futuro fino a quando il rene trapiantato non viene rigettato dal corpo ospite causando cos\u00ec l'imminente morte. Nella disperazione del donatore, i due fratelli si trovano per\u00f2 uniti pi\u00f9 che mai sotto gli occhi dispiaciuti di Sam e Charlotte, impotenti di fronte alla natura.\nNaomi, tornata a parlare con Addison, le mostra un suo nuovo caso in cui una coppia dopo aver perso il loro bambino, vuole averne un altro. Leggendo i nomi della coppia, Addison li riconosce e, dopo la richiesta di aiuto dell'amica, la rifiuta fermamente. Per convincerla, Naomi richiede l'intervento di Sheldon che a sua volta ha parlato con la coppia reputandola idonea ad un'altra gravidanza. Ma Addison \u00e8 sempre pi\u00f9 ferma riguardo alla sua posizione e non vuole concedere una seconda opportunit\u00e0 fino a quando non incontra la paziente che le confessa tutti suoi sentimenti.\nAmelia, stanca di non fare niente, si reca allo studio in cerca di lavoro e, intanto, prova a mettersi in contatto con Derek senza esiti positivi e cos\u00ec, convinta da Addison, decide di andare a Seattle da lui.\nCooper intanto, mentre aiuta Violet nei preparativi, ha qualche problema con Charlotte che vorrebbe approfondire la loro conoscenza e organizzare il loro di matrimonio.\nSam si ritrova faccia a faccia con Dink che sta trascurando Maya e Olivia. Il ragazzo, per\u00f2, confessa di voler stare con la sua famiglia, che ama, ma che Naomi lo intimorisce e che quindi non riesce ad avvicinarsi a loro.\n\u00c8 il giorno del matrimonio e forte dei consigli di Sam, Dink riesce a spodestare l'autorit\u00e0 di Naomi e ad occuparsi di sua moglie e sua figlia. Tutti stanno aspettando che arrivi Violet all'altare e, dopo un attimo di esitazione, il matrimonio finalmente ha luogo e tutto va per il meglio. Addison informa Naomi che l'aiuter\u00e0 con i suoi pazienti e Cooper e Charlotte sembrano aver raggiunto un accordo. A fine giornata, Sam e Addison si ritrovano finalmente insieme in intimit\u00e0.\nScelte dolorose.\nTrama.\nCooper non riesce ad accettare l'allontanamento da Violet tanto che continua a chiamarla e ad irromperle in casa continuamente creando non pochi problemi tra lui e Charlotte e anche tra Violet e Pete. Al lavoro intanto, nonostante la tensione, Cooper e Pete si ritrovano a collaborare riguardo ad una donna in cura da Pete con un figlio autistico, in cura da Cooper. La madre, nonostante sia sfinita dal figlio, confessa a Pete che il bambino ha dei miglioramenti, confermati anche da Cooper ma, poco dopo, confessa ai due dottori che la calma del figlio \u00e8 una conseguenza della marijuana che gli ha dato. Cooper, infuriato, scopre che la madre prendeva la droga come prescrizione di Pete che si giustifica con il fatto che non sapeva del suo uso per il figlio e, cercando di risolvere la situazione, promette alla donna una cura alternativa. Fidandosi dei due dottori, la donna smette di dare la droga al figlio che, conseguentemente, ha un crollo e un notevole peggioramento. Non sapendo cosa fare, la donna compra della marijuana per strada e la d\u00e0 al figlio, provocandogli una crisi che la obbliga a portarlo in ospedale.\nCharlotte intanto, chiede a Pete di parlare a Violet e cercare un accordo per diminuire le chiamate e le uscite con Cooper. Al lavoro, si trova a dover collaborare con uno Sheldon sempre pi\u00f9 freddo con lei, riguardo al caso di un uomo che vuole sottoporsi all'operazione di esportazione del pene per diventare una donna a tutti gli effetti. Charlotte \u00e8 d'accordo ma Sheldon, dopo la prima seduta, \u00e8 titubante e rifiuta l'intervento. Dopo un'aspra lite con Charlotte, i due sembrano riavvicinarsi e trovano un punto d'incontro: Sheldon cercher\u00e0 di far aprire la paziente per permetterle di cambiare sesso. Dopo la seduta, il paziente se ne va felice. La sera per\u00f2, Charlotte riceve una sua chiamata e, preoccupata, corre insieme a Sheldon al suo appartamento dove, in un mare di sangue, la donna ha provato ad amputarsi il pene da sola. Portata d'urgenza in ospedale, la paziente \u00e8 dispiaciuta per l'accaduto ma trova dalla sua parte i due dottori che ancora vogliono aiutarla.\nNaomi, dopo aver comunicato della morte di William, comunica a tutti i suoi amici di voler fondere la Pacific e la Ocean. La notizia sembra non toccare pi\u00f9 di tanto i medici che, dal canto loro, ne rimangono indifferenti. Solo Addison ne \u00e8 preoccupata perch\u00e9 ci\u00f2 comporterebbe avere Naomi sempre intorno rischiando di farle scoprire la sua relazione con Sam. Mentre i due stanno discutendo proprio del fatto di tenere la loro relazione nascosta, torna Amelia che, invece di andare da Derek a Seattle, \u00e8 andata in Messico.\nLa giornata \u00e8 finita e Cooper e Pete si trovano insieme a discutere del rapporto Cooper-Violet e, tornati a casa, Cooper raggiunge un accordo con Violet limitando le chiamate e le uscite facendo tornare la pace anche con Charlotte; Addison obbliga Amelia ad andare a Seattle da Derek e, dopo aver salutato Sam, va da Naomi e le confessa la sua relazione con l'ex marito: scoppiando in lacrime, Naomi chiede all'amica solo di appoggiarla nella fusione e di non parlarle pi\u00f9 di Sam e della loro relazione.\nScelte difficili.\nTrama.\nAlla OceanSide si presenta l'uomo che ha causato l'incidente di Dell e Maya che, con tutte le buone intenzioni, vorrebbe scusarsi ma non appena Sam lo vede, lo attacca non permettendogli di parlare e, addirittura, causandogli un attacco di cuore. La reazione esagerata di Sam porta ad una lite furibonda con Naomi che non condivide i metodi dell'ormai ex marito. Dal canto suo, Addison non sa come comportarsi viste le frecciatine continue di Naomi e la chiusura totale di Sam nei confronti di questa storia. In ospedale intanto, l'uomo \u00e8 sotto le cure di Charlotte la quale comunica a Sam la volont\u00e0 dell'uomo di parlargli altrimenti non si sottoporr\u00e0 all'intervento che gli salver\u00e0 la vita. Sempre pi\u00f9 convinto riguardo alla sua posizione, Sam ricorda (in una serie di flashback) del suo primo intervento che, vista la confessione dell'uomo che oper\u00f2 riguardo alla sua pedofilia, Sam lasci\u00f2 morire sotto gli occhi di una giovane Addison alle prime armi proprio come lui. Il comportamento di Sam porta Addison a non parlargli fino a quando Naomi non la obbliga a farlo. I due finalmente riescono a parlare e Sam si confida con la sua compagna.\nNaomi intanto, mostrando una tranquillit\u00e0 molto strana, riesce a sfogarsi con Addison riguardo ai suoi sentimenti grazie all'aiuto di Sheldon e, poco dopo, parla con Sam riguardo a quel suo primo intervento e al comportamento che dovrebbe tenere ora.\nCooper ha dei nuovi problemi con Charlotte la quale, a sua insaputa, sta cominciando a cercare casa in quanto quell'appartamento non la fa stare bene con s\u00e9 stessa e non riesce a sbloccarla nella loro relazione. Cooper, inizialmente contrario, dopo aver parlato con Violet, si convince e accetta le condizioni di Charlotte che per\u00f2, sorpresa dal suo uomo, decide di assecondarlo e creare nuovi ricordi in quella loro casetta.\nTra Pete e Violet le cose non vanno molto bene dopo che Pete ha incontrato un suo vecchio amico, Gybbi, che in casa sua ha aperto una sorta di pronto intervento. Pete, nonostante l'opinione contraria di Violet, decide di aiutarlo e assecondarlo fino a quando, in un'operazione estrema capisce che quello che fanno \u00e8 sbagliato e, tornando a casa, trova un accordo con Violet.\nLa giornata \u00e8 finita e Sam, dopo aver parlato con Naomi, decide di parlare con l'uomo che tanto ha detestato mentre in ufficio, Addison e Naomi riescono a parlare come i vecchi tempi e Naomi rassicura l'amica che tra loro le cose non cambieranno. Tornando a casa, in un ultimo flashback si vede l'inizio della fine del rapporto tra Sam e Naomi dovuto al fatto che Sam nascose la realt\u00e0 dei fatti alla moglie mentre, tornando nel presente, le cose con Addison saranno diverse.\nUn posto migliore.\nTrama.\nAddison si reca in ospedale dove la sta aspettando Pete con una coppia di suoi pazienti: la donna \u00e8 incinta ma da parecchio tempo ha dei dolori lancinanti che non la lasciano respirare. Da un primo esame, il bambino e la gravidanza sembrano essere estranei ai dolori cos\u00ec, parlando, Pete ed Addison convengono che la donna non pu\u00f2 essere sottoposta a cure troppo forti e tantomeno ad un parto prematuro. Alla conversazione assiste anche Amelia che consiglia di fare una risonanza. Durante il controllo, Amelia scopre, assieme ad Addison, che la donna ha una malformazione cranica che le causa tutti i dolori. Informando Pete dei risultati ora i due medici si trovano su fazioni opposte: Pete vuole sottoporre la donna ad un trattamento alternativo mentre Amelia, da buon chirurgo, vuole operare. Messa la coppia di fronte ai pro e ai contro, e dopo il consiglio di Addison, la donna accetta di sottoporsi all'operazione.\nIntanto alla OceanSide si presenta la zia di Betsy con la bambina e la lascia a Violet, dicendole che non pu\u00f2 prendersi cura di lei. Violet scioccata da ci\u00f2, decide di aiutare la bambina e, con il consenso di Pete, la porta per una sera a casa loro. Le cose vanno bene e Betsy si trova in perfetta sintonia con Lucas e con la stessa Violet tanto che, quest'ultima, propone a Pete di adottarla. L'uomo per\u00f2 non \u00e8 d'accordo e chiede aiuto a Cooper che, in un modo o nell'altro, riesce a far capire all'amica la visione di Pete.\nCooper nel frattempo ha a che fare con un suo piccolo paziente che, malmenato da alcuni bulletti della scuola, confessa prima a lui e poi a Sheldon di sentirsi diverso a causa dei suoi interessi e che non riesce mai ad adattarsi in quanto la madre, troppo protettiva, non appena incombono dei problemi, gli cambia scuola. Ad un tentativo di conversazione con la donna, quest'ultima reagisce in malomodo e li caccia. La sera, mentre Cooper \u00e8 con Charlotte, riceve una chiamata dall'ospedale: il ragazzo ha tentato il suicidio. Quando per\u00f2 il pericolo \u00e8 scampato, il ragazzo, preso coraggio, chiede alla madre di rimanere l\u00ec e di poter continuare a parlare con Sheldon.\nContinua la polemica circa l'adozione di Betsy che, inevitabilmente, intacca i rapporti tra le coppie: Addison vorrebbe aiutarla ma Sam le dice di non volerla adottare; lo stesso accade per Charlotte e Cooper. Cos\u00ec, visto che nessuno vuole adottarla, Sheldon si trova costretto a chiamare i servizi sociali che portano via Betsy lasciando un vuoto in Violet e un senso di colpa in tutti.\nDentro o fuori.\nTrama.\nViolet accompagna Sheldon in prigione dove incontra Lewis, un assassino del quale deve fare la perizia psichiatrica per reintegrarlo nella societ\u00e0. Durante il colloquio, Violet capisce che l'uomo \u00e8 profondamente pentito per quanto fatto ed \u00e8 pronto a tornare a vivere ma, proprio mentre sta per andarsene, l'uomo la implora di mentire al giudice e di non farlo reintegrare. Al momento dell'incontro con il giudice per\u00f2, Violet dice la verit\u00e0 e fa scarcerare l'uomo che per\u00f2 reagisce malamente, tanto da minacciarla. Preoccupata per quanto fatto, Violet torna in ufficio dove, tra i litigi con Pete, riesce a confidarsi con Cooper.\nAddison intanto, si trova a dover affrontare il Dr. Rodriguez, un oncologo, che propone di sottoporre a chemioterapia una bambina appena nata con un grave tumore ai polmoni per la quale Addison propone l'intervento. I genitori si convincono a seguire il consiglio di Addison quando, improvvisamente, la donna entra in coma e il marito, preoccupato anche per la figlia, decide di seguire i consigli dell'oncologo. Addison, messa a conoscenza del cambio di programma, ha un duro scontro non solo con il Dr. Rodriguez, ma anche con Charlotte che ha assecondato le sue richieste. Stanno per cominciare le cure quando la donna, ripresasi dal coma, blocca tutto e permette l'intervento. Nonostante qualche problema in sala operatoria, Addison e Sam riescono a salvare la bambina guarendola completamente. Uscita dalla sala operatoria, Addison riceve un invito a cena dal Dr. Rodriguez che si trova costretta a rifiutare, amando profondamente Sam.\nAmelia confessa a Violet ed Addison di aver bisogno di copulare e, sotto consiglio di Violet e Charlotte, ci prova con Sheldon il quale per\u00f2 la rifiuta.\nCooper confessa a Charlotte di voler mettere su famiglia e di volere dei figli da lei. Dopo qualche incomprensione, i due riescono a parlarne e a chiarire la situazione.\nAddison riesce a parlare con Sam delle sue paure in quanto lui, cos\u00ec perfetto, non le sembra reale. Sam, divertito dalle parole della donna, la rassicura dicendole che non la deluder\u00e0 e non la far\u00e0 stare male.\nLe cose tra Pete e Violet tendono verso il baratro a causa del troppo coinvolgimento della donna nel caso di Lewis che la porta a stare lontana non solo da lui, ma anche da Lucas. La donna per\u00f2, non si rende conto di quando stia facendo male al marito e, ignara di tutto, alle parole di Pete rimane sconvolta.\nTutto in famiglia.\nTrama.\nPete arriva in Pronto Soccorso dove arrivano due uomini vittime di un incidente stradale ma, dei due, solo uno, Jacob non ha riportato gravi lesioni e se ne va, lasciando Pete con la polizia che lo informa che l'altro ragazzo \u00e8 un gigol\u00f2.Charlotte intanto, nel suo ufficio d\u00e0 la bella notizia ad una donna che, dopo la ricostruzione dell'utero, pu\u00f2 ora provare ad avere un figlio e, nel salutare l'uomo, si scopre sia Jacob. Appena arriva Pete in ufficio e vede l'uomo, informa Charlotte dell'accaduto e la donna, infuriata, vuole subito andare a dire alla sua paziente tutto ma Pete riesce a bloccarla. Durante il colloquio con Jacob, Pete non riceve conferme dell'accaduto e, tornato in ufficio, Charlotte ancora insiste sulla verit\u00e0 dei fatti e prova a convincere ancora di pi\u00f9 l'amico-collega dicendogli che il suo paziente \u00e8 sieropositivo e sua moglie no. Ora, tutti si trovano costretti a convocare l'uomo e a farlo parlare con Violet e, durante il colloquio, l'uomo ammette di essere gay. Ora lo scoglio pi\u00f9 duro sar\u00e0 dirlo alla moglie: avviene l'incontro e, assieme a Jacob, c'\u00e8 il giovane gigol\u00f2. La donna alle parole del marito risponde bene confessandogli che lei l'ha sempre saputo. Serena della situazione, sta per andarsene quando il marito le confessa di essere sieropositivo: ora la serenit\u00e0 della donna crolla e, dopo aver dato uno schiaffo al marito, se ne va in lacrime.\nAmelia va con Sam in una casa di riposo dove visitano una donna in coma da due anni che per\u00f2 non \u00e8 mai stata abbandonata dal marito il quale vorrebbe che Amelia la operasse per farla tornare \"normale\". La ragazza, nonostante non assicuri nulla, fa delle analisi alla donna che mostra ad Addison la quale, subito, capisce che la donna \u00e8 incinta. Ora tutti si recano sul posto dove pensano che la donna sia stata stuprata e Addison vorrebbe chiamare la polizia, trovando per\u00f2 Sam contrariato. Dopo un colloquio avuto con il marito, Addison scopre che la donna \u00e8 incinta proprio di lui, cosa che ancora di pi\u00f9 la convince a voler chiamare la polizia, trovando ancora il muro di Sam. Mentre Amelia e Sheldon vanno da lei per controllare le sue condizioni e parlare con il marito, la donna viene portata d'urgenza in ospedale a causa di un'emorragia. L'uomo parla con Sheldon che constata che non \u00e8 sano di mente mentre in sala operatoria Addison riesce a salvare la donna ma perde il bambino. Poco dopo, Addison ascolta involontariamente una conversazione tra i coniugi e si trova costretta a chiamare la polizia.\nViolet vorrebbe capire perch\u00e9 Pete non le parla del suo passato e si mette a cercare il fratello. La cosa manda su tutte le furie l'uomo che, esasperato, racconta tutta la verit\u00e0 a Violet.\nNonostante i problemi sul lavoro e delle incomprensioni, Addison e Sam riescono a chiarire e a capire che si amano come sempre.Cooper e Charlotte sono in lite a causa della voglia di lui di avere un bambino ma, durante la notte di Halloween, Cooper riesce a farci pace e a farle capire che l'ama veramente. Charlotte intanto \u00e8 al lavoro e, dopo essere uscita dal suo ufficio, sta per andare da Cooper quando viene aggredita brutalmente.\nHai sentito che \u00e8 successo a Charlotte King?\nTrama.\nDopo l'aggressione, Charlotte prova ad automedicarsi ma Pete, che \u00e8 di turno al pronto soccorso la segue e la trova in condizioni pessime. L'amico la porta allora in una stanza per medicarla e, subito dopo, prova a rintracciare Cooper che per\u00f2, felice per l'imminente matrimonio, sta festeggiando con Sam e Amelia. Mentre Pete sta curando Charlotte che nel frattempo \u00e8 anche interrogata dagli agenti di polizia, arriva Addison, chiamata in segreto da Charlotte. Le due donne rimangono sole ed Addison vorrebbe farle anche il controllo per l'avvenuto stupro ma Charlotte la convince a mantenere il segreto, creando in Addison un crollo psicologico. Nel mentre, Cooper \u00e8 arrivato assieme a tutti gli altri e, sentendosi in colpa per l'accaduto, prova a stare il pi\u00f9 possibile accanto alla donna amata.\nIn parallelo, Sheldon collabora con il distretto per risalire all'aggressione di un uomo il quale non vuole parlare. Quest'ultimo si riesce a confidare con Sheldon e a raccontargli di aver litigato con la ragazza che lo tradiva e di essere poi uscito per non picchiarla.\nIn ospedale, continuano tutti i controlli su Charlotte che cerca di mantenere al meglio la sua facciata ma, poco dopo, crolla e si fa portare via da Cooper che nel mentre \u00e8 riuscito a sfogarsi recandosi sul luogo dell'aggressione e capendo che la sua donna ha provato a difendersi.\nSheldon riesce a far confessare l'uomo interrogato: si \u00e8 recato in un luogo dove una donna non \u00e8 stata gentile con lui e, dopo averla picchiata violentemente, l'ha anche violentata. A causa per\u00f2 della mancanza di una denuncia, l'uomo non sar\u00e0 incriminato, cosa che sconvolge Sheldon.\nCharlotte si \u00e8 fatta aiutare da Cooper a vestirsi e, tra una serie di flashback che mostrano la violenza, se ne va sorretta dal suo uomo e da tutti i suoi amici.\nCosa succede dopo.\nTrama.\nPete e Cooper si occupano della stessa paziente: una bambina con un linfoma che, nonostante si sia sottoposta due volte a cicli chemioterapici, \u00e8 nuovamente affetta dalla malattia. Il padre, fermamente contrario a un nuovo ciclo di cure, informa i due dottori di voler ricorrere alle cure di uno sciamano. In questo quadro, Pete e Cooper si trovano su due fazioni opposte in quanto l'uno sostenitore di cure alternative e l'altro fedele alla medicina tradizionale. Nonostante ci\u00f2, i due assistono alle cure dello sciamano durante le quali, per\u00f2, la bambina ha una crisi che li obbliga a portarla in ospedale e Cooper, viste le ritrosie del padre, lo porta in tribunale. Durante la visita dell'assistente sociale, la bambina confessa di non credere alle potenzialit\u00e0 dello sciamano ma di non voler pi\u00f9 fare chemioterapia per non gravare ulteriormente sulla situazione economica di casa. Cos\u00ec Cooper, grazie all'appoggio di Charlotte, riesce a trovare un compromesso per poter curare la bambina.\nIn ufficio intanto, anche Sheldon ed Addison si trovano a collaborare in un caso: una coppia ha dei problemi di maltrattamento ma, nonostante la stazza fisica, \u00e8 la donna a picchiare il marito. Sheldon vorrebbe denunciare la donna ma Addison, conoscendola, decide di fare degli accertamenti dai quali, purtroppo, risulta che la donna ha una recidiva di un passato cancro al seno alle ovaie. Addison opera cos\u00ec la donna ma, finita l'operazione, le comunicano che la situazione era pi\u00f9 grave del previsto e che non hanno potuto togliere del tutto il cancro. In lacrime, la donna decide di ascoltare i consigli di Sheldon e di farsi ricoverare in una sorta di casa di riposo per poter controllare la sua rabbia.\nCharlotte \u00e8 intanto tornata al lavoro e, come da lei sospettato, tutti le girano intorno per cercare di aiutarla. Tutti tranne Sheldon che non la opprime con le sue attenzioni.A casa intanto, Addison si confida con Sam e gli dice di quanto accaduto realmente a Charlotte e cos\u00ec l'uomo, senza dirle niente, incita Violet a parlare con Charlotte.Dopo un primo tentativo, Violet non ha ottimi risultati e parlando con Pete si apre a lui raccontandogli del suo passato e dei suoi sospetti di stupro nei confronti di Charlotte, trovando il marito d'accordo.L'indomani, Violet parla con Sheldon del suo trascorso e delle sue paure per Charlotte scoprendo con l'uomo durante la notte in ospedale era in commissariato a parlare con uno stupratore.Ora Violet si reca da Charlotte che \u00e8 finalmente riuscita a tornare nel suo ufficio e le racconta di come una notte al college venne stuprata. Charlotte non mostra cenni di cedimento fino a quando Violet non se ne va e lei, per sfogarsi, manda a soqquadro l'ufficio per poi correre da Amelia per cercare appoggio.Addison dal canto suo, spalleggiata da Sam, denuncia lo stupro.Sheldon corre in commissariato per informare l'amico commissario che sa chi \u00e8 la vittima dello stupro.\nIl confronto.\nTrama.\nCharlotte e Cooper vengono chiamati dal commissariato per l'identificazione dell'assalitore di Charlotte ma, saputa la cosa, la donna se ne va. Tornata allo studio, Charlotte aggredisce verbalmente Violet, Sheldon e anche Addison, la quale le confessa di averle fatto, nonostante il suo divieto, il kit antistupro e averlo poi mandato alla polizia. Poco dopo, sotto consiglio di Cooper, Violet parla con Charlotte e, dopo un lungo discorso, riesce a convincerla ad andare al commissariato per l'identificazione accompagnata proprio da lei. Di fronte ai vari uomini, Charlotte ha un sussulto di fronte all'uomo che le sta rovinando la vita ma mente, fingendo di non riconoscerlo. Violet, riconoscendo la bugia di Charlotte, decide allora di andare da Cooper e di confessargli tutto. Tornato a casa, Cooper parla con Charlotte e riesce a farle capire quanto lui l'ami.\nIntanto Pete, con molta sorpresa, riceve la visita di suo fratello Adam. L'uomo, dopo gli iniziali convenevoli, lo informa riguardo alle pessime condizioni di vita della madre che, gravemente malata, rischia di morire e gli chiede di andare con lui per assisterla. Dopo vari ripensamenti, Pete decide di andare dalla madre e, dopo averla visitata, si reca da Sam per chiedergli di fare una diagnosi. Ottenuto il foglio con la diagnosi, Pete va nuovamente dalla madre per comunicarle il suo imminente scarceramento per \"motivi umanitari\" ma, dopo aver capito che la donna non \u00e8 cambiata in questi anni e che non \u00e8 pentita per l'omicidio commesso, decide di non aiutarla. La sera, Pete riceve la visita di Adam che, infuriato con lui per quanto fatto alla madre, se ne va.\nAddison ha a che fare con una donna con frequenti crisi epilettiche dovute ad un incidente avvenuto sette anni prima. La donna viene assistita dalla figlia quindicenne che sacrifica la sua vita per starle vicina. Vista la situazione, Addison richiede l'aiuto di Amelia che propone un intervento al cervello per riuscire a far cessare le crisi allungando la sua speranza di vita. Viste per\u00f2 le possibile complicanze, la madre rifiuta l'intervento negando anche un'obiezione alla figlia. La cosa causa degli screzi anche tra Amelia ed Addison che non aveva capito i motivi che avevano spinto l'amica a proporre l'intervento. Tornata in ospedale, Amelia parla con la ragazza e capisce che lei vorrebbe far fare l'operazione alla madre. L'indomani, anche Addison ha un confronto con la ragazza e insieme, riescono a convincere la madre a sottoporsi all'intervento. Uscita dalla sala operatoria, con la gioia di Amelia ed Addison, la madre \u00e8 sana e senza ripercussioni.\nLa giornata \u00e8 finita per tutti e Charlotte, convinta dalle parole di Cooper, si reca nuovamente in commissariato dove, finalmente, si decide ad identificare il suo aggressore e a farlo arrestare.Addison confessa a Sam il suo amore e che, nonostante stiano bene nel loro rapporto a due, ha capito di volere un figlio.Pete, dopo aver chiuso la porta al fratello, cerca una spalla in Violet che, nonostante assecondi le parole del marito, gli lascia intendere che probabilmente non ha fatto la scelta pi\u00f9 giusta.\nPersi.\nTrama.\nTornata dal suo lungo viaggio, Naomi torna subito allo studio e si trova a collaborare con Cooper il quale incontra, dopo tre anni, un suo piccolo paziente, Justin, il quale, nel corso di questo tempo, \u00e8 ingrassato di 130\u00a0kg. Durante un colloquio con il ragazzo e i genitori, Justin si sente male e Naomi e Cooper si trovano costretti a portarlo in ospedale dove, un poco alla volta, il ragazzo si risveglia. Traumatizzato dal non riuscire pi\u00f9 a controllare l'aumento di peso, Justin si sfoga con Cooper al quale confessa di aver cominciato ad ingrassare per difendersi e per non farsi toccare pi\u00f9. Su tutte le furie, Cooper va dal padre e lo picchia duramente ma, tornando nella stanza di Justin, scopre che a molestare il ragazzo non era il padre, bens\u00ec la madre che, se non fosse per il repentino intervento di Cooper, verrebbe picchiata dal marito. Ora, Justin e il padre, grazie anche all'intervento di Sheldon, si trovano vicini pi\u00f9 che mai, uniti da un dolore profondo.\nIntanto, in ospedale, arriva una ragazza conosciuta sia da Pete, sia da Violet che da Charlotte la quale, ogni anno, partorisce un bambino che per\u00f2 decide di dare in affidamento in cambio di soldi. Alla notizia, Addison rabbrividisce e, nonostante i suoi amici le avessero detto che la ragazza \u00e8 una drogata che finge di disintossicarsi solo per partorire e prendere i soldi, la dottoressa prova compassione per lei e vuole darle una chance. Dal parto, nasce una bambina sanissima e, nonostante Pete avesse convinto, dopo una \"donazione\", la ragazza a farsi chiudere le tube, Addison si rifiuta di fare l'intervento. Ora, Violet acconsente di parlare con la ragazza ed Addison assiste all'incontro dal quale capisce che effettivamente non ci sono speranze per la ragazza. A questo punto, non facendo spegnere anche l'ultimo bagliore di speranza, Addison si reca da lei con la bambina e la pone di fronte alla scelta: 1000\u00a0$ e lasciare la bambina contro l'affidamento di quest'ultima. La ragazza non ci pensa due volte e, distruggendo le speranze di Addison, prende i soldi e rinuncia alla bambina che finisce in un'altra famiglia.\nIntanto, Charlotte e Cooper non riescono a fare causa allo stupratore di lei a causa di troppe prove a loro sfavore ma Charlotte sembra non esserne sconvolta e continua a ostentare la sua nuova maschera di donna felice e gioiosa. Questo comportamento, per\u00f2, sconvolge totalmente Cooper che, dopo aver provato a baciare Amelia va da Sheldon al quale confessa di non avere pi\u00f9 accanto la sua Charlotte bens\u00ec solo il cadavere di quest'ultima.Nel frattempo, Addison confessa a Naomi di volere un figlio da Sam ma che lui non lo vuole e i due finiscono finalmente per affrontare il problema e Sam rassicura Addison dicendole di non affrettare i tempi ma di fidarsi di lui. All'alba, mentre i due stanno dormendo, Addison riceve la chiamata di sua madre Bezey e, raggiunta la donna in aeroporto, quest'ultima le chiede il suo aiuto per Susan, gravemente malata.\nSe ancora non mi conosci.\nTrama.\nL'arrivo di Bizey crea tensione tra Addison e Sam il quale vorrebbe vedere la donna pi\u00f9 padrona di s\u00e9. Arrivata in ospedale, Addison \u00e8 costretta ad informare Susan che il cancro alle ovaie \u00e8 troppo esteso e che non pu\u00f2 fare niente per lei ma, di contro, riceve da Bizey uno schiaffo e continue pressioni per salvarla. Nella disperazione della situazione, Addison chiede aiuto al Dr. Rodriguez che accetta di supportarla durante la prima operazione. Uscita dalla sala operatoria, Addison \u00e8 di nuovo costretta ad informare Bizey dell'impossibilit\u00e0 di operare ma, ancora una volta, le continue pressioni della madre causano un ulteriore crollo in Addison. Grazie alle parole di Sam e Naomi, Addison, nuovamente supportata dal Dr. Rodriguez, sottopone Susan ad una nuova operazione che, grazie all'aiuto di una macchina molto precisa, ha un esito pi\u00f9 che positivo. Informata Bizey, per\u00f2, Addison rimane nuovamente delusa dal comportamento della madre.\nIntanto, Pete e Amelia collaborano ad un caso molto delicato: in seguito ad un incidente, un uomo ha riportato gravi lesioni alla testa che potrebbero salvarlo solo in seguito all'asportazione di parti del cervello danneggiate. Alla notizia per\u00f2, la moglie si oppone fermamente vietando l'operazione. Le cose si complicano ulteriormente quando in ospedale si presenta l'amante dell'uomo che vorrebbe salvarlo e descrive il suo uomo in maniera molto differente dalla moglie. Le due donne si incontrano in un momento critico: l'uomo ha infatti un collasso che spinge le donne ad una scelta. Forzate anche dalla gravidanza dell'amante, entrambe acconsentono all'operazione e, una volta informate del miglioramento della condizione dell'uomo, la moglie se ne va lasciando il marito all'amante.\nViolet nel mentre viene chiamata da New York per la pubblicazione di un libro scritto da lei nel periodo successivo all'aggressione, sotto forma di diario. Dopo averlo letto, Naomi e Sheldon sono entusiasti per l'amica ma Pete invita la moglie a riflettere sulle conseguenze che tale pubblicazione avr\u00e0 sulla sua vita.\nCooper vorrebbe fare nuovamente sesso con Charlotte ma la donna ancora non \u00e8 pronta. Charlotte cerca cos\u00ec aiuto in Naomi e, una volta ragionato sulla situazione, riesce a sbloccarsi con Cooper, trovando per\u00f2 l'uomo impaurito. L'indomani, per cercare di capire meglio, Charlotte si reca da Violet e, per la prima volta, la ringrazia.\nLa giornata \u00e8 finita a Charlotte e Cooper provano nuovamente a ritrovare la loro intimit\u00e0 ma Cooper, ancora bloccato, decide di fare un passo alla volta, ritrovando prima di tutto la loro complicit\u00e0.A casa, Violet informa Pete che andr\u00e0 a New York per la pubblicazione del libro trovando un Pete molto fiero di lei.Dopo l'operazione, Addison spinta dalle parole di Naomi, decide finalmente di affrontare Bizey ma, quando prova a farlo, la donna la blocca informandola del suo divorzio con il Capitano e del suo imminente matrimonio con Susan.\nIl paradiso pu\u00f2 attendere.\nTrama.\nMentre Addison prepara le nozze con l'aiuto di Naomi, allo studio Sam si occupa di un suo amico, nonch\u00e9 paziente che dalla morte della moglie ha cominciato a frequentare una ragazza molto pi\u00f9 giovane di lui allontanando anche la figlia. Arrivato in ospedale, Sam capisce che l'uomo \u00e8 malato e, una volta informato l'uomo, incontra la sua ragazza capendo che qualcosa non va: convocata la figlia, scoprono che la donna sta derubando l'uomo, approfittandosi della sua benevolenza.\nCharlotte, convinta da Cooper e Sheldon, fa visita ad uno psicologo amico di Sheldon il quale per\u00f2, durante la seduta, non aiuta Charlotte a parlare bens\u00ec le prescrive una serie di medicinali. Offesa dal comportamento dell'uomo, torna da Cooper e Sheldon raccontando loro quanto accaduro. Preoccupato dalle parole dell'amica, Sheldon fa visita all'uomo, nonch\u00e9 suo mentore il quale gli confessa di aver capito che parlare non aiuta ma le pillole s\u00ec. Durante una cena, colpito dalle parole di Sheldon, l'uomo ha una crisi psicologica che fa preoccupare ancora di pi\u00f9 l'uomo.\nA casa intanto, Charlotte trova Cooper sempre pi\u00f9 disposto ad aspettarla mentre Addison, colpita dalla corte del dottor Rodriguez e dalle dure parole di Naomi al riguardo, chiede a Sam di sposarla.L'indomani, al matrimonio, Addison ha un'ulteriore conferma del suo strano comportamento da Pete ma, in realt\u00e0, la sua attenzione \u00e8 rivolta a Susan: la donna \u00e8 infatti nuovamente malata ma, pur di sposare Bizey, ha deciso di farsi dimettere non firmando i moduli per farsi rianimare. Subito dopo la cerimonia, Addison riceve i ringraziamenti di sua madre e, al settimo cielo, raggiunge Sam ritirando la sua proposta e capendo di amarlo veramente.Durante la festa, Sam si allontana per raggiungere il suo paziente il quale per\u00f2, non accoglie benevolmente il dottore.Dopo aver parlato con Charlotte, Sheldon decide di andare dal suo amico e farlo arrestare per aiutarlo.Charlotte, dopo aver capito che Cooper \u00e8 l'uomo della sua vita, nuovamente, capisce di essere guarita e riesce finalmente a fare l'amore con il suo uomo.Mentre i festeggiamenti continuano e Addison si riavvicina anche a Naomi, qualcosa va storto: Susan cade a terra priva di sensi.\nAmore cieco.\nTrama.\nSubito dopo essere svenuta, Susan viene portata in ospedale dove Addison e il dr.Rodriguez riescono a salvarla, sotto gli occhi di Bezey, ignara di tutto. Quando Susan si risveglia, consapevole della sua condizione, prega nuovamente Addison di non dire niente a sua madre e di non rianimarla per nessun motivo. Triste, Addison si trova costretta ad accettare e, quando Susan ha un crollo, nonostante le urla di Bizey e le sue richieste, si trova impossibilitata a rianimarla, costretta a vederla morire insieme a Bizey. Distrutta per aver deluso sua madre, Addison trova conforto in Naomi e Sam ma, quando incontra di nuovo Bizey, capisce che la donna non la perdoner\u00e0 mai.\nMentre \u00e8 al suo turno in ospedale, Sam riceve un'urgenza: un uomo \u00e8 stato accoltellato dalla moglie dopo averla picchiata. Arrivato nella stanza, Sam si trova di fronte a un bivio: salvare o meno il paziente, lo stesso che, qualche tempo prima, aveva violentato Charlotte: Lee. Incapace di ragionare, chiama Addison che, a sua volta \u00e8 combattuta tra i suoi sentimenti per l'amica e per la dedizione al lavoro. Di diversa idea \u00e8 invece Cooper il quale, saputa la notizia, vorrebbe uccidere con le sue stesse mani l'uomo. In tutto ci\u00f2, nascosta dagli altri, Charlotte si sente paralizzata, incapace di ragionare. Mentre il tempo scorre e il momento di intervenire si fa sempre pi\u00f9 vicino, Sheldon cerca di capire cosa provi l'amica la quale, poco dopo, torna in ospedale, davanti alla stanza di Lee. L\u00ec, \u00e8 Naomi a parlarle e, poco dopo, Charlotte autorizza l'intervento per salvargli la vita. Mentre Sam cerca di salvarlo, Charlotte incontra la donna di Lee, con la quale ha un'intensa conversazione.\nIntanto, alla Ocean Side, Pete collabora con Amelia al caso di una donna che, dopo la morte del compagno, \u00e8 rimasta cieca ad un occhio ed ora sta perdendo la vista anche all'altro a causa di una scheggia vicina proprio ad un nervo. La situazione per\u00f2, gi\u00e0 complicata in s\u00e9, prende una brutta piega quando la donna, nell'allattare la sua bimba, rischia di ucciderla per soffocamento. Preoccupata per le sorti della bambina, Amelia chiama la nonna della piccola la quale subito si precipita per portare via la bimba. Intanto, la donna acconsente di sottoporsi all'intervento nonostante tutte le possibili conseguenze. Al risveglio dall'intervento, la donna sembra stare bene e vederci tanto che la nonna della bimba, in lacrime, se ne va. Uscita dalla stanza per\u00f2, Amelia si infuria con Pete il quale ha ingannato quella donna: l'intervento infatti, non \u00e8 riuscito e la donna non ci vede. Infuriata, Amelia informa Pete che non mentir\u00e0 per lui.\nLa lunga giornata \u00e8 finita: in ospedale, l'operazione su Lee \u00e8 andata bene e l'uomo si risveglia in manette. In quel momento, entra nella sua stanza Charlotte che, impaurendolo, gli spiega che la moglie lo ha denunciato e, seguendo il consiglio di Naomi, lo perdona per poi trovare le braccia di Cooper e capire che tutto andr\u00e0 per il meglio.Mentre Pete e Amelia si sincerano delle condizioni della paziente, torna per l'ultimo saluta la nonna la quale per\u00f2, dopo essere messa al corrente della situazione, capisce le preoccupazioni della nuora e decide di aiutarla, per amore del figlio e del suo ricordo.Addison riesce a parlare con Bizey e a farle capire il suo dolore e a confessarle di volerle bene. Trovando l'abbraccio della madre, Addison capisce che le cose andranno meglio e, spinta da lei, torna da Sam rimanendo d'accordo per una colazione insieme l'indomani. La voglia per\u00f2 di stare accanto a Bizey \u00e8 talmente forte che Addison torna indietro ma, una volta entrata nella stanza, trova una lettera e sua madre sul letto, morta suicida.\nDi nuovo a casa.\nTrama.\nNonostante il divieto di Addison, Sam, dopo aver parlato agli altri, raggiunge la sua compagna insieme agli amici di sempre per il funerale di Bizey.\nAlla Ocean Side intanto, sono rimasti Violet e Sheldon che si trovano ad affrontare un caso insieme: Sheldon ha da diciassette anni in cura un uomo arrivato al giorno della sua condanna a morte per omicidio mentre Violet ha in cura sua moglie, fermamente convinta che il marito sia innocente. Dopo per\u00f2 aver scoperto che l'uomo \u00e8 realmente colpevole, Sheldon e Violet si trovano costretti a mettere la coppia a confronto e, quando il marito confessa tutto anche a sua moglie, la donna ha un forte crollo psicologico che la porta ad allontanarsi da lui, in lacrime. Triste e delusa dal marito, la donna decide di andare dalla moglie dell'uomo ucciso da suo marito per chiederle perdono e di chiedere a sua volta di rimandare di qualche giorno la condanna cosa che per\u00f2, la donna rifiuta duramente.\nIntanto, a casa Montgomery, il gelo emanato da Addison rende tutti molto nervosi, soprattutto Sam che non sa come comportarsi: la donna infatti, fissa con lo sguardo sulle ceneri di Susan, non parla e si limita a mostrare una finta calma.Dopo che lei, suo padre e suo fratello hanno scoperto che Bizey ha lasciato scritto che il suo elegio dovr\u00e0 farlo Addison, la donna trova conforto e forza nelle parole di Charlotte, l'unica ad aver capito che Bizey si sia suicidata mentre Archer trova nuovamente conforto in Naomi.L'indomani, al funerale, Addison fa il suo elogio, gelido, glaciale, che lascia tutti di stucco tanto che durante la veglia, Sam seguendo il consiglio di Cooper, le inveisce contro riuscendo a tirarle fuori il suo vero dolore.Al piano di sotto, Pete si trova ad un faccia a faccia con il Capitano che, dopo essere caduto, viene curato dallo stesso Pete che scopre che per superare il dolore l'uomo sta assumendo delle droghe.L'indomani, a Los Angeles, \u00e8 il giorno della condanna dell'uomo ma la moglie, rendendosi conto di amarlo, riesce a salutarlo per l'ultima volta, lasciando l'uomo felice nonostante la morte.In Connecticut, la sera prima della sepoltura, Addison confessa ad Archer che loro madre si \u00e8 suicidata e l'indomani, durante la sepoltura Addison, finalmente, capisce dove mettere Susan: accanto a sua moglie, Bizey, nella bara. Durante la sepoltura, Addison riesce a mantenere la sua facciata severa mentre Archer, in un momento di debolezza, scoppia a piangere trovando per\u00f2, la mano di sua sorella.\nDue passi indietro.\nTrama.\nMentre Addison \u00e8 rimasta a casa del Capitano per aiutarlo con il trasloco, gli altri alla Ocean side hanno ripreso il loro lavoro: Sheldon si trova ad affrontare un caso di personalit\u00e0 multipla. La sua paziente, Andie, \u00e8 stata portata dalla sorella, Lara, dopo che, improvvisamente, sono tornate \"le altre\": Andie infatti, dopo la morte dei genitori, aveva mostrato una personalit\u00e0 multipla, superata poi dopo anni di terapie. Interessato al caso, Sheldon si occupa della ragazza conoscendo lei, Gina e anche Maggie. Durante le ricerche, Sheldon chiede anche il parere di Violet e Amelia che lo mettono in guardia ma l'uomo, dopo varie prove, sembra convinto della diagnosi.\nNaomi e Sam si trovano molto vicini a causa della domanda di Maya per andare a studiare a New York e per l'eventuale futura della nipotina Olivia. Allo studio intanto, seguono lo stesso caso: Eris, una mamma molto premurosa, porta al controllo sua figlia Tania, una ragazza down, dopo aver scoperto lei e il suo fidanzatino Ricky, anche lui con problemi di apprendimento, fare l'amore. Preoccupata, la donna scopre che i suoi timori erano fondati: la ragazza \u00e8 infatti incinta. Alla notizia, la donna reagisce molto male e pensa subito a far abortire la figlia ma, le parole di Naomi, riescono a farla pensare per un momento di crescere lei il futuro nipote. L'indomani, la donna porta nuovamente Tania a fare un controllo e, raggiunte da Ricky, si trova costretta a dire loro la verit\u00e0, rendendo i ragazzi entusiasti per la notizia. Nonostante i risultati delle analisi mostrino che il feto non ha problemi di salute, Eris fa comunque abortire Tania, nonostante il dolore recato sia a s\u00e9 stessa sia alla giovane coppia.\nA causa di alcuni problemi di coppia, Cooper e Charlotte decidono di andare in terapia dove Cooper capisce che Charlotte non indossava l'anello di fidanzamento non perch\u00e9 non lo amasse abbastanza, bens\u00ec perch\u00e9 all'anello \u00e8 legato il ricordo dello stupro. Superato questo passo per\u00f2, i due si trovano di fronte un altro ostacolo: Cooper confessa alla donna di aver baciato Amelia. La notizia fa infuriare la donna che, dopo momenti di silenzio, decide di parlare con Amelia.\nViolet ha rivisto il suo manoscritto e, dopo aver inserito dettagli riguardo a tutti i suoi amici dello studio, trova contro di s\u00e9 un muro eretto dagli altri. Su tutte le furie, Naomi, Sam, Amelia e Charlotte decidono di non parlarle e la donna, per rispondere al silenzio cerca di far sfogare gli amici giungendo poi ad un'unica soluzione: se pubblicare il libro significa perdere loro, allora non lo pubblicher\u00e0.\nSheldon, continuando la terapia con Andy, mette la ragazza faccia a faccia con sua sorella Lara e il suo futuro marito Jack facendo cos\u00ec uscire allo scoperto la verit\u00e0: la ragazza stava solo fingendo poich\u00e9 innamorata del futuro cognato. Su tutte le furie, la sorella se ne va e Sheldon decide di continuare la terapia con la ragazza, visibilmente provata. Solo in quel momento, entra nella stanza Lara che, nonostante tutto, decide di rimanere accanto alla sorella.Cooper e Charlotte riescono a superare il momento no, grazie forse anche alla terapia e, usciti dal ristorante, Charlotte capisce che le parole di Amelia erano vere e che ama Cooper tanto da proporgli di sposarsi in primavera.Rientrato a casa, Pete comunica a Violet che, dopo un'attenta valutazione, tutti hanno deciso di lasciare il manoscritto cos\u00ec com'\u00e8 e di rendere possibile il sogno di Violet: pubblicare il libro e diventare una scrittrice famosa.Dopo una dura giornata, Naomi e Sam cenano insieme a casa di lui dove anche Olivia si addormenta e si lasciano andare a confessione e Naomi gli dice quanto, in realt\u00e0, le faccia male vederlo accanto ad Addison e che, dopo tutto, non riesce pi\u00f9 a fidarsi di lui come una volta. Nonostante tutto, la donna si rende conto che ha bisogno di lui nella sua vita e, in un momento di tristezza, si abbraccia con l'ex marito. In quel momento, tra i due scatta qualcosa e i due si lasciano andare ad un bacio appassionato.\nAmore e bugie.\nTrama.\nDopo aver sistemato tutto a casa dopo il funerale di Bizey, Addison torna finalmente al lavoro dove Charlotte subito le propone un nuovo lavoro, in collaborazione con Naomi. Le tre donne incontrano Frank e Isobel i quali, dopo aver gi\u00e0 perso due bambini, stanno per perdere anche la loro terza figlia a causa di una malformazione cardiaca: i due, vista la situazione, chiedono ad Addison di esportare le ovaie della bimba per poi permettere una futura gravidanza. Il caso, unico nel suo genere, crea delle tensioni tra Charlotte, favorevole, e Cooper, fermamente contrario come Naomi, continuamente attaccata da Addison, provata ancora dal lutto. Nonostante le tensioni, il lavoro prosegue e solo dopo aver avuto un colloquio privato con Frank e Isobel, Addison si decide ad accordare l'operazione solo dopo la nascita della bambina.\nAmelia intanto, cerca di convincere Michelle, una sua cara amica, a sottoporsi al test per la Malattia di Huntington. La ragazza per\u00f2, troppo impaurita per l'esito e per le conseguenze di vita che l'aspetteranno, confessa all'amica che, se il risultato dovesse essere positivo, non aspetter\u00e0 la malattia ma si suicider\u00e0. Dopo la notizia, prese le analisi che sono positive, Amelia decide di dire una bugia all'amica. Confessato tutto a Pete, Amelia capisce che ha fatto un errore e decide di dire la verit\u00e0 all'amica che, impaurita, se ne va urlandole di non volerla pi\u00f9 vedere.\nSam e Naomi intanto, dopo il bacio, non hanno pi\u00f9 parlato e Sam cerca di capire se anche per l'ex moglie \u00e8 stato qualcosa di pi\u00f9 di un bisogno d'affetto ma la donna, confusa anche dal ritorno di Gabriel, tornato solo per lei, non sa come comportarsi.\nViolet, presa dalla pubblicazione del libro, sta valutando quale foto far pubblicare ma, convinta anche dalle parole degli amici e di Pete, capisce che le foto fatte con il fotografo, rappresentano una Violet sbagliata.\nIn ufficio, Sheldon si trova a fare da filtro ai problemi di tutti: Addison e il dolore per la morte di Bizey; Violet e la scelta della foto; Naomi e i suoi problemi fino ad arrivare all'esaurimento e a scoppiare con Pete e Sam per cercare di far capire loro quanto fortunati siano.La giornata comincia con il parto di Isobel dopo il quale Addison, parlando anche con Cooper, capisce i genitori devono vedere la piccola e cos\u00ec, dopo averla abbracciata, si rendono conto di non poter permettere l'operazione.In quel momento, anche Cooper e Charlotte si chiariscono e, fuori casa di Michelle, anche Amelia riesce a far ragionare l'amica facendole affrontare la malattia, insieme.A casa, Pete e Violet capiscono che la foto per il libro deve mostrare la vera Violet e cos\u00ec, con Pete fotografo, Violet lascia che l'uomo la fotografi nella sua essenza: con la pancia scoperta.Rientrata in ufficio, Addison ascolta una conversazione tra Sam e Naomi capendo che tra i due \u00e8 successo qualcosa e, in quel momento, Naomi scoppia confessando ai due che niente la trattiene pi\u00f9 l\u00ec perch\u00e9 quella non \u00e8 la sua vita, \u00e8 il suo passato, cos\u00ec come lo \u00e8 anche Gabriel, entrato nella stanza per convincere la donna a partire con lui. Mentre Naomi parla e nel momento in cui lascia la stanza, Addison osserva le reazioni di Sam che non sono come lei si aspettava. Tornata a casa, Addison si lascia alle lacrime con Amelia per poi lasciare lo spazio a Sam.\nUna mossa avventata.\nTrama.\nIl libro di Violet \u00e8 stato finalmente pubblicato e ora la donna deve affrontare le critiche pubblicate sui vari giornali: tutte sono pi\u00f9 che positive tranne una, scritta da Marla Tomkins, che sul \"Times\" fa apparire la donna in maniera negativa. Nonostante i pareri positivi anche degli amici, Violet non riesce a smettere di pensare alle parole di Marla, che continuano a frustrarla anche durante la presentazione del libro.\nIntanto, Cooper affronta il suo senso di inferiorit\u00e0 nei confronti degli amici/colleghi e comincia a pensare di prendere una nuova laurea come psicologo infantile. Nel mentre si occupa di Tyler, un ragazzo apparentemente sano, che, per\u00f2, grazie all'aiuto anche di Sam, si scopre avere una malformazione cardiaca che potrebbe causargli la morte da un momento all'altro. Il ragazzo, tuttavia, scoperta la verit\u00e0, non si cura del problema e cerca di convincere Cooper a farlo combattere per poter ottenere la prima borsa di studio della famiglia per accedere poi all'universit\u00e0. Cooper \u00e8 per\u00f2 fermo sulla sua posizione e d\u00e0 appuntamento al ragazzo per l'indomani per sottoporlo ad ulteriori esami. L'indomani, il pap\u00e0 del ragazzo arriva in ospedale solo e insieme a Cooper e Sam capisce che Tyler \u00e8 al combattimento. Accorsi sul posto, vedono vincere il ragazzo e se ne stanno per andare dato che tutto sembra nella norma, ma improvvisamente Tyler sviene e, portato di corsa in ospedale, il ragazzo viene messo in coma farmacologico sotto gli occhi disperati dei genitori e dei due dottori.\nAddison, nonostante l'influenza, va al lavoro, dove collabora con Pete ad un caso delicato: Lauraine, una donna malata di cancro, \u00e8 sposata con Elliot e di comune accordo hanno deciso di fare un figlio tramite madre surrogata e ad aiutarli \u00e8 intervenuta Claudine, la sorella di lei. Durante per\u00f2 il periodo di gestazione, Claudine ed Elliot si sono innamorati e ora, di fronte ad una complicanza nella gravidanza, non sanno come comportarsi. Ricevuta la chiamata d'urgenza, Addison pratica un cesareo alla donna, ma durante il parto qualcosa va storto ed Addison si trova costretta a praticare un'isterectomia. Messi a conoscenza della futura impossibilit\u00e0 di Claudine di avere figli, i due decidono di tenere la nascitura, non pensando all'ennesimo dolore che provocherebbero a Lauraine. Solo dopo l'intervento di Pete ed Addison, la neocoppia, e soprattutto Claudine, si rende conto che quella \u00e8 la bambina di Lauraine e non la loro.Intanto Addison, visti i sintomi e spinta anche da Amelia, si sottopone ad un test di gravidanza che, per\u00f2, risulta negativo, distruggendo le speranze della donna.\nSheldon, che durante la presentazione del libro aveva incontrato Marla Tomkins, comincia a frequentarla e, nonostante il suo tentativo di difendere Violet, si rende conto che forse la donna non ha tutti i torti. In ufficio, Sheldon decide di chiedere consiglio a Cooper su un'eventuale relazione con Marla, ma, nonostante le parole di Cooper, Sheldon decide di vedere comunque la donna.Cooper intanto, dopo la vicenda di Tyler, \u00e8 ancora pi\u00f9 demoralizzato, ma grazie alle parole di Charlotte riesce a riprendersi e a capire che c'\u00e8 chi ha molta fiducia in lui poich\u00e9 \u00e8 uno dei medici pi\u00f9 bravi che possano esistere.Violet a casa, ancora turbata dalla recensione negativa di Marla, si rende conto che la donna ha ragione e, nonostante le parole di Pete provino a dissuaderla, capisce che \u00e8 realmente come la donna l'ha descritta.Addison, distrutta dalla notizia della non gravidanza, affronta nuovamente il discorso con Sam, che, per\u00f2, sembra ancora non essere pronto alla voglia di avere un figlio della donna.\nLa parte pi\u00f9 difficile.\nTrama.\nViolet e Sheldon lavorano insieme ad un caso particolare: iniziano la terapia tre mamme infuriate con le loro tre figlie, Lisa, Jamie e Casey le quali, in terapia anch'esse, hanno deciso di rimanere incinte insieme e di stringere un patto di lealt\u00e0 tra loro. Le cose, nella loro difficolt\u00e0, procedono per il meglio fino a quando una delle mamme, non riconosce Violet come l'autrice del libro, scatenando la curiosit\u00e0 delle ragazze, l'ira delle mamme e mettendo Sheldon di fronte ad una dura realt\u00e0: Violet non \u00e8 in grado di gestire il suo lavoro a causa del libro.\nIn ospedale intanto, Pete insieme a Sam si occupa di una paziente della quale non avrebbe mai voluto occuparsi: Frances, sua madre, che, portata da Adam, sta per morire a causa di una patologia cardiaca. In fin di vita, la donna cerca il perdono del figlio che, per\u00f2, non \u00e8 propenso ad ascoltare le suppliche della madre. Preoccupata per il marito, Violet parla della donna la quale la convince a fare un tentativo con Pete il quale, finalmente, si convince a far conoscere Lucas a sua madre e a parlarle civilmente, scoprendo poco dopo che per lei non c'\u00e8 pi\u00f9 niente da fare.Mentre \u00e8 in ospedale, Violet scopre della storia di Sheldon e Marla, cosa che la colpisce profondamente, tanto da far scoppiare l'ennesima lite con Sheldon: spostando l'attenzione da Marla al loro caso, Violet e Sheldon non riescono a trovare un punto di incontro e anche durante una seduta speciale in ospedale con Lisa e Casey le liti non si placano. Mentre Violet cerca di ignorare le domande e le accuse delle due ragazze, Casey ha un'emorragia che la porta subito in sala parte dove Lisa, assistendo alla scena, scappa, lasciando l'amica sola. Mentre Sheldon riesce a parlare con Casey, rimasta sola abbandonata sia dalle amiche sia dalla madre, Violet riesce a parlare con Lisa la quale, letto il libro della dottoressa e vista l'esperienza dell'amica, non \u00e8 pi\u00f9 sicura di voler affrontare tutto da sola e chiede aiuto a Violet per parlare con la madre.\nCooper visita Patrick, un pianista quattordicenne di gran talento. Durante la visita, Cooper nota qualcosa che non va e chiede l'intervento di Amelia la quale, dopo la risonanza, scopre che il ragazzo ha un tumore al cervello. Messo al corrente del fatto anche Cooper, i due si trovano di fronte la prova pi\u00f9 difficile: informare Patrick e suo nonno del tutto. I due, vengono messi davanti a due opzioni per l'operazione, la pi\u00f9 semplice delle quali per\u00f2, comporter\u00e0 la perdita d'uso della mano del giovane pianista contro la pi\u00f9 difficile, con conseguente probabile paralisi della gamba. Pur di non perdere la sua abilit\u00e0, e il suo legame con il nonno, il ragazzo vuole sottoporsi all'operazione pi\u00f9 difficile che, pur mettendo in crisi il rapporto tra i due, obbliga il nonno a sottostare la volont\u00e0 del nipote, dopo anche un'intensa chiacchierata con Amelia. Il giorno dell'operazione \u00e8 arrivato e Patrick, ritrovatosi solo, capisce che il nonno non tiene a lui se non per il piano. Mentre \u00e8 in sala operatoria per\u00f2, sveglio a suonare per aiutare Amelia durante l'operazione, il nonno arriva e Cooper lo fa entrare momentaneamente in sala per dire al nipote quanto tenga a lui. Usciti dalla sala operatoria, tutto \u00e8 andato per il meglio e anche Patrick e il nonno possono finalmente vivere il loro rapporto in serenit\u00e0.\nLe giornate di tutti sono finite e, tornati a casa, Cooper trova ad aspettarlo Charlotte la quale, dopo aver appreso che anche Cooper da giovane suonava il piano, per poi aver smesso a causa di un dubbio che il padre gli fece venire, gli ha comprato un nuovo piano per spingerlo a non mollare mai ci\u00f2 che ama e le sue passioni.Sheldon ha un duro confronto con Marla la quale, capendo che per lui \u00e8 molto importante il pensiero e l'opinione di Violet, decide di lasciarlo fino a quando l'uomo non preferir\u00e0 lei all'amica.Rientrata a casa, Violet trova Pete visibilmente provato il quale informa la moglie che Frances \u00e8 morta. Inizialmente impassibile, l'uomo confessa alla moglie che Adam stava molto male mentre lui, pur non conoscendo niente di lei, si lascia andare ad un pianto disperato tra le braccia di Violet.\nQuello che abbiamo....\nTrama.\nAppena tornata da Seattle, Addison si trova a dover affrontare Sam il quale per\u00f2, non sa ancora dare una risposta all'ultimatum della donna. Intanto, i due collaborano per aiutare una paziente incinta alla quale \u00e8 stato trovato un tumore molto aggressivo. La soluzione migliore sarebbe far partorire prematuramente la donna per poi cominciarle la cura chemioterapica ma, visti i rischi per il bambino, la donna si rifiuta. In ospedale, tentando di spiegagare i suoi motivo ad Addison, la donna le rivela di aver abortito sei anni fa e, dopo una crisi respiratoria, Addison spinge la paziente a raccontare tutto al marito, provocando una rottura tra i due. Disperata, la donna continua a sostenere di voler portare avanti la sua gravidanza pur mettendo a rischio la sua gravidanza fino a quando, grazie alle parole di Addison, il marito cambia idea tornando da lei e, convincendola a partorire, da una nuova possibilit\u00e0 sia alla loro famiglia sia alla loro relazione.\nMentre Cooper e Charlotte stanno per spedire le partecipazioni al loro matrimonio, Cooper trova nell'agenda di lei la foto di Billy, il suo ex marito. Sconvolto dalla cosa, prova a parlarne con lei che, per rassicurarlo butta la foto, per poi riprenderla appena Cooper si rigira. Ancora turbato dal ritrovamento della foto, Cooper prova a parlarne con Sheldon per poi decidere di cercare Billy. Trovato l'uomo, i due tornano insieme da Charlotte che, sconvolta dalla vista dell'ex marito, lo ascolta scoprendo che, in realt\u00e0, l'uomo \u00e8 gay. Ancora pi\u00f9 turbata, lo caccia per poi decidere, pur se arrabbiata con Cooper, di tornare da Billy il quale, con le sue parole, la rassicura facendole capire che Cooper \u00e8 la scelta giusta.\nViolet riceve un'ingiunzione del tribunale da parte di Katie: la donna l'ha citata per aver violato il segreto che vincola dottore e paziente. Scioccata dalla cosa, la donna trova Pete pronto a proteggerla mentre Sheldon, forse pi\u00f9 oggettivo, capisce che probabilmente la donna non ha tutte le ragioni. Ancora pi\u00f9 toccata da queste due posizioni, pur se Pete non \u00e8 d'accordo, Violet si fa accompagnare da Cooper da Katie, notando in lei un vero miglioramento e capendone le ragioni, comincia a pensare che forse la donna ha ragione a volerla citare. Dopo aver litigato con Pete a causa della sua visita a Katie, Violet rimane turbata dalla visita improvvisa della donna che, visibilmente turbata, le chiede scusa per tutto quanto.\nLa giornata \u00e8 finita per tutti e Violet, dopo aver chiarito con Sheldon e avergli dato la benedizione per la sua storia con Marla, apprende da Pete che Katie ha ritirato l'accusa, non prima per\u00f2 che l'albo dei medici abbia cominciato ad indagare su di lei pensando ora se ritirarle o meno la licenza.Cooper e Charlotte, superate le loro divergenze, si trovano di nuovo insieme, affiatati pi\u00f9 che mai, a spedire gli inviti mentre Charlotte, ora convinta della sua scelta, butta definitivamente la foto di Billy.Addison sta andando a correre quando incontra Sam e, dopo una dura litigata durante la quale Addison le spiega le sue motivazioni, Sam non risponde ancora all'ultimatum, chiedendole soltanto se, a questo punto, la loro storia sia finita.\nQualcosa di vecchio, qualcosa di nuovo.\nTrama.\nIl matrimonio di Charlotte e Cooper sta per iniziare, gli ospiti sono tutti in attesa quando Cooper entra nella stanza di Charlotte per dirle che non dovrebbero farlo.48 ore prima: il fatidico incontro tra i genitori di Cooper e Charlotte ha luogo e, come previsto, le cose non vanno per il verso giusto: i genitori di Cooper, descritti come calorosi, si mostrano invece molto freddi nei confronti della futura nuora a causa de trascorsi tra lei e il figlio cosa che crea tensioni e discussioni tra i futuri sposi. Lo stesso accade con la madre di Charlotte la quale \u00e8 totalmente contraria al matrimonio. Nonostante tutto, Charlotte e Cooper vanno avanti mentre Amelia organizza loro la cena prima del matrimonio.\nIn clinica, \u00e8 intanto tornata Naomi che, per\u00f2, continua a mantenere un muro tra lei, Addison e Sam che non si scalfisce nemmeno quando l'amica le confessa di essersi lasciata con Sam, cosa che crea ulteriori tensioni tra i due. Impegnata con una paziente, Naomi viene accompagnata dal dottor Fife il quale, vedendo le condizioni della signora propone un intervento che, per\u00f2, lascia contrariata Naomi. Dopo varie sedute con Sheldon, lui e Naomi convengono che la donna non ha bisogno di interventi ma solo di terapia, cosa che lascia contrariato Gabriel che, da solo, decide di tornare dalla signora con la quale riesce ad avere una fitta conversazione durante la quale riesce a farla sfogare, ignaro di essere osservato da Naomi.\nIntanto, le indagini su Violet continuano e ora viene coinvolta tutta la clinica che, interrogatorio dopo interrogatorio, comincia a creare dei sospetti nella commissione. Visti i problemi emersi dall'indagine, Naomi e Sam propongono che l'amica di allontani dalla clinica, cos\u00ec come Addison che, pur dalla parte dell'amica, non riesce a mentire durante l'interrogatorio. Violet, convinta di ci\u00f2 che ha fatto, si trova di fronte alla commissione a testa alta e cercando di rispondere al meglio alle domande poste quando il medico incaricato alle indagini, le comunica di avere il materiale necessario per prendere una decisione e che, in seguito, le loro indagini toccheranno anche la clinica per intero in quanto il loro modus operandi non \u00e8 consono ai canoni medici.\nLa cena per il matrimonio si sta svolgendo nel peggiore dei modi quando, da un lato Naomi capisce di voler stare con Gabriel mentre dall'altro, i genitori di Charlotte e Cooper convengono che questo matrimonio non dovr\u00e0 svolgersi.L'indomani cos\u00ec, poco prima del matrimonio, mentre tutti stanno aspettando l'arrivo degli sposi, Cooper parlando con Charlotte le confessa dell'errore che stanno per fare e cos\u00ec, per sistemare la cosa, i due fuggono insieme per sposarsi a Las Vegas.Ricevuto il messaggio dai due, gli ospiti si trovano a festeggiare agli amici quando Violet, parlando, racconta loro quanto successo dicendogli che, comunque vada, la loro \u00e8 una grande famiglia. Cos\u00ec, dopo aver brindato, tutti si riuniscono con i propri accompagnatori, sotto gli occhi tristi di Addison, rimasta sola.\nSiano benedetti i figli.\nTrama.\nAddison si trova in forte contrasto con Naomi riguardo ad una paziente incinta alla diciannovesima settimana che, nonostante le parole di Naomi decide di abortire facendo tornare alla mente di Addison il suo aborto e, nella tristezza dell'atto, riunire le due amiche, da un po' separate, tutti vengono coinvolti in un caso al pronto soccorso: Betsey, la figlia di Dell, \u00e8 caduta dalle scale e riporta un brutto trauma cranico. Dopo le prime analisi e i primi referti, la condizione generale, eccetto il trauma cranico, \u00e8 nella norma ma, dopo aver scoperto di un precedente trauma, in Cooper e Violet sorge l'idea che, la famiglia adottiva la maltratti. Cos\u00ec, fermi sulla loro idea, i due vanno dalla bambina che, dopo aver cacciato Violet, parla con Cooper dicendole per\u00f2 che \u00e8 stato un incidente. I genitori della piccola per\u00f2, messi a conoscenza dei sospetti dei dottori, vietano a Cooper, Violet e Naomi di avvicinarsi a lei. Per\u00f2, sempre pi\u00f9 convinto di eventuali maltrattamenti, Cooper manda un'assistente sociale nella stanza della piccola dove Amelia la sta visitando. Infuriata con l'amico, Amelia impedisce all'assistente di entrare e dice loro che la piccola deve stare tranquilla. Dopo la sua sfuriata, Amelia, preoccupata, si reca da Charlotte per confessarle le sue paure, trovando l'appoggio e il sostegno dell'amica.Dopo un ulteriore controllo, Betsey ha un brutto attacco che costringe Amelia a portarla di corsa in sala operatoria da dove per\u00f2, la piccola uscir\u00e0 in coma.Mentre Betsey \u00e8 in sala operatoria, Pete e Sheldon parlano con Marshall, il fratello adottivo di Betsey, capendo che, dietro tutti gli incidenti della piccola, c'\u00e8 proprio lui. Sconvolti dalla notizia, i medici non sanno come agire fino a quando Sheldon, parlando con la madre, non capisce che lei gi\u00e0 sapeva tutto e, messa di fronte alla situazione, decide di andarsene, lasciando Betsey per occuparsi soltanto di Marshall.L'indomani, tutti aspettano con ansia il risveglio della piccola Betsey mentre Amelia, sentendosi in colpa per quanto accaduto prima a Dell ora alla figlia, ricade in tentazione lasciandosi andare all'alcool. In ospedale intanto, Violet riesce a parlare a cuore aperto a Betsey quando la piccola si risveglia. Subito, dopo aver rifiutato la proposta di Gabriel di andare a vivere con lui, arriva Naomi che, dopo aver informato Betsey che la sua mamma non torner\u00e0, dice alla bambina che andr\u00e0 a vivere con lei, per sempre.\nCambiare.\nTrama.\nLa puntata si apre con Addison in terapia da uno psicologo che, per una settimana intera, le consiglia di cambiare e, guidata dalla voce di Addison, la settimana nella Ocean Side trascorre tra altri e bassi.Violet riceve la lettera della Commissione Medica che, oltre a revocarle la licenza, decide di mettere sotto inchiesta tutta la clinica, sconvolgendo tutti i medici. Nonostante le incursioni dei medici e le preoccupazioni, il lavoro continua e Cooper e Pete si trovano a collaborare per un caso molto delicato: una bambina, gravemente malata, ha pochi mesi a disposizione per vivere ma, i due dottori, propongono ai genitori una cura alternativa che, in caso di esito positivo, potrebbe allungare di un po' la vita alla piccola. Nonostante i timori, i genitori accettano la proposta dei due ma, purtroppo, l'operazione non va come dovrebbe e la bambina entra in coma. Sconvolti dalla cosa, il padre, non sapendo pi\u00f9 cosa fare, chiede a Cooper di aiutarlo a dare l'eutanasia a sua figlia.Charlotte viene chiamata d'urgenza in ospedale dove, ad attenderla, c'\u00e8 una ragazza vittima di uno stupro. Inizialmente paralizzata alla vista della ragazza, ricordando se stessa, la dottoressa non riesce ad esserle d'aiuto fino a quando, sorretta da Cooper, non riesce ad aprirsi con la paziente e a farle capire che, nonostante tutto, pu\u00f2 superare tutto e andare avanti.Dopo quanto successo a Betsey, Amelia ha ceduto nuovamente all'alcool e, scoperta da Charlotte, l'amica le revoca tutti i favoreggiamenti e la obbliga ad andare ad un incontro, non venendo per\u00f2 assecondata.I giorni passano e, mentre Violet decide di partire per un tour per il libro ignorando Pete, Naomi si trova costretta a lasciar andare Fife nonostante il suo amore e Addison comincia a frequentare un altro uomo per cambiare la sua vita, i pareri riguardo al destino della Ocean sono discordanti tanto da creare forte tensione fino a quando, parlando con Naomi, Sam capisce che forse Addison ha ragione e che \u00e8 arrivato il momento di lasciare che la clinica si sciolga.Cos\u00ec, a fine giornata, mentre Addison corre all'aeroporto per raggiungere il suo nuovo amante per partire con lui, Violet lascia Pete da solo per andare in tour, Naomi raggiunge Fife che, finalmente, riesce a chiederle di sposarla, ottenendo finalmente un s\u00ec.Addison, dopo aver ottenuto la felicit\u00e0, sta per partire quando, fermata da qualcosa, corre indietro, allo studio, per comunicare a tutti che la Ocean Wellness Side dovr\u00e0 sciogliersi ma, rimanendo comunque una famiglia, si creer\u00e0 una nuova clinica, da lei finanziata con la stessa base, ma nuova. Tutti felici per la nuova proposta, tornano alle loro vite: Amelia cade definitivamente vittima dell'alcool, Cooper e Charlotte trovano ancora l'uno la spalla dell'altra mentre Pete, infuriato con Violet, sistema la casa quando, improvvisamente, viene colto da un infarto davanti agli occhi di Lucas. Pete cade subito dopo a terra privo di sensi."}
{"id": "3129134", "revid": "300067", "url": "https://it.wikipedia.org/wiki?curid=3129134", "title": "Campionato europeo femminile di pallacanestro 2011", "text": "Il 33\u00ba Campionato Europeo Femminile di Pallacanestro FIBA (noto anche come FIBA EuroBasket Women 2011) si \u00e8 svolto in Polonia. La ha conquistato il titolo continentale per la terza volta, battendo in finale la .\nI Campionati europei femminili di pallacanestro sono una manifestazione biennale tra le squadre nazionali organizzato dalla FIBA Europe.\nLuogo.\nLe citt\u00e0 dove si \u00e8 svolta la manifestazione sono:\nQualificazioni.\nQualificata come paese ospitante\nQualificate attraverso la partecipazione al Campionato mondiale femminile di pallacanestro 2010\nQualificate attraverso la partecipazione alle Qualificazioni EuroBasket Women 2011\nFinali.\n7\u00ba-8\u00ba posto\n5\u00ba-6\u00ba posto\n3\u00ba-4\u00ba posto\n1\u00ba-2\u00ba posto"}
{"id": "3129137", "revid": "33689", "url": "https://it.wikipedia.org/wiki?curid=3129137", "title": "Veronica (disambigua)", "text": ""}
{"id": "3129139", "revid": "2161976", "url": "https://it.wikipedia.org/wiki?curid=3129139", "title": "Serge Lama", "text": "La sua canzone pi\u00f9 famosa \u00e8 \"Je suis malade\" del 1973, brano ripreso anche da Dalida e - pi\u00f9 recentemente - da Lara Fabian.\nFiglio d'arte, all'attivit\u00e0 di cantante affianca anche quella di attore."}
{"id": "3129140", "revid": "3115", "url": "https://it.wikipedia.org/wiki?curid=3129140", "title": "Capanna Motterascio", "text": "La capanna del Motterascio detta anche capanna Michela, \u00e8 un rifugio alpino situato nel comune di Blenio, nel Canton Ticino, nelle Alpi Lepontine, a 2.172\u00a0m s.l.m.\nStoria.\nLa capanna fu inaugurata nel 1967, e ampliata negli anni 1980, 1990 e 2006.\nCaratteristiche e informazioni.\nLa capanna \u00e8 disposta su tre piani; dispone di due refettori per un totale di 70 posti. In assenza del guardiano sono a disposizione un piano di cottura a legna completo di utensili di cucina. I servizi igienici e l'acqua corrente sono all'interno dell'edificio. Il riscaldamento \u00e8 a legna. L'illuminazione \u00e8 prodotta da pannelli solari. Dispone di 72 posti letto sistemati in 10 stanze."}
{"id": "3129143", "revid": "107792799", "url": "https://it.wikipedia.org/wiki?curid=3129143", "title": "Gagelin", "text": "Gagelin et Opigez fu uno dei primi grandi magazzini di moda a Parigi (detti anche \"magasin de nouveaut\u00e8s\"), sorto a met\u00e0 '800 al 93 di rue de Richelieu, all'interno del quale venivano venduti articoli di abbigliamento di svariate tipologie. Charles F. Worth vi lavor\u00f2 nei primi anni di apprendistato."}
{"id": "3129144", "revid": "287204", "url": "https://it.wikipedia.org/wiki?curid=3129144", "title": "Japan Open Tennis Championships 1977", "text": "Il Japan Open Tennis Championships 1977 \u00e8 stato un torneo di tennis giocato sulla terra battuta. \u00c8 stata la 5\u00aa edizione del Japan Open Tennis Championships, che fa parte del Colgate-Palmolive Grand Prix 1977. Il torneo si \u00e8 giocato a Tokyo in Giappone, dal 31 ottobre al 6 novembre 1977.\nCampioni.\nSingolare maschile.\n Manuel Orantes ha battuto in finale Kim Warwick 6-2, 6-1\nDoppio maschile.\n Geoff Masters / Kim Warwick hanno battuto in finale Colin Dibley / Chris Kachel 6-2, 7-6"}
{"id": "3129147", "revid": "1700", "url": "https://it.wikipedia.org/wiki?curid=3129147", "title": "Take the &quot;A&quot; Train", "text": ""}
{"id": "3129157", "revid": "767487", "url": "https://it.wikipedia.org/wiki?curid=3129157", "title": "International Tennis Championships of Colombia 1977", "text": "L'International Tennis Championships of Colombia 1977 \u00e8 stato un torneo di tennis giocato sulla terra battuta. \u00c8 stata la 1\u00aa edizione dell'International Tennis Championships of Colombia, che fa parte del Colgate-Palmolive Grand Prix 1977. Il torneo si \u00e8 giocato a Bogot\u00e0 in Colombia, dal 7 al 13 novembre 1977.\nCampioni.\nSingolare maschile.\n Guillermo Vilas ha battuto in finale Jos\u00e9 Higueras 6\u20131, 6\u20132, 6\u20133\nDoppio maschile.\n Hans Gildemeister / Belus Prajoux hanno battuto in finale Jorge Andrew / Carlos Kirmayr 6\u20134, 6\u20132"}
{"id": "3129162", "revid": "767487", "url": "https://it.wikipedia.org/wiki?curid=3129162", "title": "Hong Kong Open 1977", "text": "L'Hong Kong Open 1977 \u00e8 stato un torneo di tennis giocato sul cemento. \u00c8 stata la 4\u00aa edizione dell'Hong Kong Open che fa del Colgate-Palmolive Grand Prix 1977. Si \u00e8 giocato a Hong Kong dal 7 al 13 novembre 1977.\nCampioni.\nSingolare.\n Ken Rosewall ha battuto in finale Tom Gorman 6-3, 5-7, 6-4, 6-4\nDoppio.\n Syd Ball / Kim Warwick hanno battuto in finale Marty Riessen / Roscoe Tanner 7\u20136, 6\u20133"}
{"id": "3129164", "revid": "599013", "url": "https://it.wikipedia.org/wiki?curid=3129164", "title": "Pieve di Santo Stefano (Santo Stefano di Magra)", "text": "La pieve di Santo Stefano \u00e8 un luogo di culto cattolico situato nel comune di Santo Stefano di Magra, in piazza Chiesa, in provincia della Spezia. La chiesa \u00e8 sede della parrocchia omonima del vicariato di Sarzana della diocesi della Spezia-Sarzana-Brugnato.\nStoria e descrizione.\nSecondo alcune fonti storiche l'attuale pieve fu riedificata nel corso del XVII secolo sui resti di un preesistente edificio risalente al 1324 e a sua volta ricostruito sulle fondamenta di un antico insediamento religioso romanico del periodo medievale (pieve di Santo Stefano di Cerreto). \nGi\u00e0 nel XII secolo la giurisdizione dell'antica pieve comprendeva le odierne comunit\u00e0 parrocchiali di Ponzano, Albiano, Caprigliola e delle cappelle di Bibola e Burcione. Pochissime sono invece le testimonianze storiche sull'originaria struttura, in quanto pochi se non pressoch\u00e9 mancanti sono i reperti archeologici ad oggi pervenuti.\nLa struttura interna della chiesa, secondo alcuni studi, sub\u00ec nel corso del XIV secolo una prima rivisitazione, in contemporanea con la dominazione della Repubblica di Lucca, che riport\u00f2 la pieve ad uno stile simile e tipico delle pievi medievali della Lunigiana ad unica navata, un solo altare maggiore e con un soffitto a volta.\nSar\u00e0 su progetto di Ferdinando d'Andrea di Genova che la pieve del Trecento fu distrutta e quindi ricostruita in stile barocco genovese nel XVIII secolo; i lavori si conclusero nel 1776. L'interno \u00e8 ora costituito da sei cappelle laterali con coro e cupola nel centro della nuova pianta a forma di croce greca.\nSopra l'ingresso principale della chiesa si trova, nella contro facciata, un organo pensile. I tre altari sono dedicati a santo Stefano (l'altare maggiore con la presenza della statua del santo, opera dello scultore Giovanni Antonio Cybei di Carrara), a san Felice e alla Madre della Consolazione. Gli affreschi sono opera di Carlo Morgari.\nCultura.\nIl Coro San Leonardo.\nImportante nel tessuto socio-culturale della pieve di Santo Stefano e della citt\u00e0 stessa \u00e8 il polifonico \"Coro San Leonardo\", fondato a Santo Stefano di Magra nel 1985 da un gruppo di giovani parrocchiani. Inizialmente impegnato nei canti liturgici durante le cerimonie religiose della pieve, dopo anni di studi e quindi nuove specializzazioni in materia, il coro ha via via allargato il proprio repertorio musicale con esecuzioni pi\u00f9 \"impegnative\" dei pi\u00f9 importanti maestri della musica quali Antonio Vivaldi, Johann Sebastian Bach, Wolfgang Amadeus Mozart, Georg Friedrich H\u00e4ndel; proprio diverse opere di Vivaldi furono al centro dei festeggiamenti del decimo anniversario del coro con un concerto all'interno della pieve con la collaborazione dell'Orchestra da camera \"Archinsieme\" della Spezia.\nPremiato nel 1991 del \"Don Ferdinando Maberini\" dalla curia vescovile della Spezia, dal 1995 il coro si \u00e8 specializzato nell'esecuzione di musica gospel soprattutto dopo l'incontro con il maestro compositore statunitense Nehemiah Hunter Brown, cittadino onorario di Santo Stefano di Magra dal giugno 2000. Oltre alla realizzazione di due dischi musicali (\"Thank You Lord\" e \"Praise Him\") il coro negli ultimi anni ha partecipato a diverse manifestazioni canore in Italia e, nel dicembre 2009, in Ungheria con la presenza all'evento \"Budapest Big Band Festival\" di Budapest.\nNel maggio del 2013, il coro ha partecipato ad un doppio concerto, nella chiesa di Santo Stefano al Ponte a Firenze, per la consegna della Medaglia per il Beato Angelico per il Rinascimento al compositore italiano Detto Mariano. Durante la serata sono stati eseguiti brani del compositore italiano e, come finale, \u00e8 stato presentato in prima mondiale il brano \"Ieri, Oggi, Sempre\", dove il compositore ha scelto come solisti Neheminah Hunter Brown e il giovane soprano Martina Ferrarini, originaria di Santo Stefano di Magra."}
{"id": "3129166", "revid": "63756", "url": "https://it.wikipedia.org/wiki?curid=3129166", "title": "SCIA", "text": ""}
{"id": "3129169", "revid": "287204", "url": "https://it.wikipedia.org/wiki?curid=3129169", "title": "Philippine International 1977", "text": "Il Philippine International 1977 \u00e8 stato un torneo di tennis giocato sul cemento. \u00c8 stata la 5\u00aa edizione del Philippine International che fa del Colgate-Palmolive Grand Prix 1977. Si \u00e8 giocato a Manila nelle Filippine dal 14 al 20 novembre 1977.\nCampioni.\nSingolare.\n Karl Meiler ha battuto in finale Manuel Orantes per abbandono.\nDoppio.\n Chris Kachel / John Marks hanno battuto in finale Mike Cahill / Terry Moor 4\u20136, 6\u20130, 7\u20136."}
{"id": "3129174", "revid": "743200", "url": "https://it.wikipedia.org/wiki?curid=3129174", "title": "Santiago Open 1977", "text": "Il Santiago Open 1977 \u00e8 stato un torneo di tennis giocato sulla terra battuta. \u00c8 stata la 2\u00aa edizione del Santiago Open che fa del Colgate-Palmolive Grand Prix 1977. Si \u00e8 giocato a Santiago in Cile dal 14 al 20 novembre 1977.\nCampioni.\nSingolare.\n Guillermo Vilas ha battuto in finale Jaime Fillol 6\u20130, 2\u20136, 6\u20134\nDoppio.\n Patricio Cornejo / Jaime Fillol hanno battuto in finale Henry Bunis / Paul McNamee 5\u20137, 6\u20131, 6\u20131"}
{"id": "3129183", "revid": "118446101", "url": "https://it.wikipedia.org/wiki?curid=3129183", "title": "Danny Cannon", "text": ""}
{"id": "3129184", "revid": "484362", "url": "https://it.wikipedia.org/wiki?curid=3129184", "title": "Mauro Tesi", "text": ""}
{"id": "3129191", "revid": "767487", "url": "https://it.wikipedia.org/wiki?curid=3129191", "title": "Wembley Championship 1977", "text": "Il Wembley Championship 1977 \u00e8 stato un torneo di tennis giocato sul sintetico indoor della Wembley Arena di Londra in Inghilterra. \u00c8 stata la 29\u00aa edizione del torneo che fa parte del Colgate-Palmolive Grand Prix 1977. Il torneo si \u00e8 giocato dal 14 al 20 novembre 1977.\nCampioni.\nSingolare maschile.\n Bj\u00f6rn Borg ha battuto in finale John Lloyd 6-4, 6-4, 6-3\nDoppio maschile.\n Sandy Mayer / Frew McMillan hanno battuto in finale Brian Gottfried / Ra\u00fal Ram\u00edrez 6-3, 7-6"}
{"id": "3129195", "revid": "287204", "url": "https://it.wikipedia.org/wiki?curid=3129195", "title": "Boldore", "text": ""}
{"id": "3129196", "revid": "124347333", "url": "https://it.wikipedia.org/wiki?curid=3129196", "title": "Serie A \u00c9lite 2010-2011", "text": "La Serie A \u00c9lite 2010-2011 \u00e8 stata 42\u00aa edizione del massimo campionato nazionale italiano di pallamano maschile. Esso \u00e8 organizzato direttamente, come di consueto, dalla Federazione Italiana Giuoco Handball.\nLa stagione regolare \u00e8 iniziata il 2 ottobre 2010 con la prima giornata di andata ed \u00e8 terminata il 26 marzo 2011.\nOriginariamente composto da 12 squadre, a seguito delle rinunce della Pallamano Trieste, dell'ASD Albatro Siracusa e del Handball Casarano, i club partecipanti sono rimasti solo nove.\nPer il secondo anno consecutivo il Conversano vince il titolo di campione d'Italia, il quinto della sua storia.\nFormula.\nStagione regolare.\nPer la stagione 2010/2011 il campionato si svolge tra 9 squadre che si affrontano in una fase iniziale a girone unico, con partite di andata e ritorno.\nPer ogni incontro i punti assegnati in classifica sono cos\u00ec determinati:\nAl termine della stagione regolare si qualificano per i play off scudetto le squadre classificate dal 1\u00ba all'8\u00ba posto; la squadra classificata al 9\u00ba posto retrocede in serie A1.\nPlay off scudetto.\nLe squadre classificate dal 1\u00ba all'8\u00ba posto in classifica al termine della fase regolare partecipano ai play off scudetto, che si disputano con la formula ad eliminazione diretta dei quarti di finale, semifinali e finale 1\u00ba-2\u00ba posto, con partite di andata e ritorno.\nLa squadra 1\u00aa classificata al termine dei play off \u00e8 proclamata campione d'Italia."}
{"id": "3129201", "revid": "287204", "url": "https://it.wikipedia.org/wiki?curid=3129201", "title": "Maractus", "text": ""}
{"id": "3129206", "revid": "716642", "url": "https://it.wikipedia.org/wiki?curid=3129206", "title": "Erik Lund", "text": "Carriera.\nGiocatore.\nClub.\nHa giocato nella prima divisione svedese ed in quella inglese.\nNazionale.\nNel 2010 ha giocato 2 partite nella nazionale svedese; in precedenza aveva giocato anche in Under-21.\nAllenatore.\nNel 2021 allena il ."}
{"id": "3129208", "revid": "110157", "url": "https://it.wikipedia.org/wiki?curid=3129208", "title": "Masaveu of Asturies", "text": "Il Masaveu of Asturies \u00e8 stato un torneo di tennis facente parte del Grand Prix giocato nel 1977 a Oviedo in Spagna su campi in cemento indoor."}
{"id": "3129219", "revid": "1214201", "url": "https://it.wikipedia.org/wiki?curid=3129219", "title": "Sebastian Eriksson", "text": "Caratteristiche tecniche.\nCentrocampista mancino, duttile e imprevedibile, \u00e8 capace di svolgere sia la fase difensiva che quella offensiva. Assillante nella marcatura in fase di non possesso e abile nelle incursioni palla al piede in velocit\u00e0, non disdegna di cercare la conclusione in porta quando ne ha l'occasione.\nCarriera.\nClub.\nIFK G\u00f6teborg.\nProveniente dal settore giovanile dell'IFK G\u00f6teborg; ha esordito in prima squadra nel massimo campionato svedese il 16 aprile 2008 nella partita vinta per 4-1 contro l'\u00d6rebro SK. Il 15 luglio fa il suo esordio in Champions League durante la gara d'esordio del primo turno preliminare: Murata-IFK G\u00f6teborg (0-5), subentrando al 77\u00ba minuto a Hj\u00e1lmar J\u00f3nsson.\nIl 19 luglio 2008 segna il suo primo gol in campionato nel corso della sfida casalinga contro il Gefle, terminata 3-0 in favore dei padroni di casa. Il 15 agosto 2011 durante l'incontro Elfsborg-IFK G\u00f6teborg si infortuna rompendosi il legamento crociato anteriore del ginocchio sinistro; l'incidente lo terr\u00e0 fuori dai campi da gioco per circa sei mesi.\nCagliari.\nNonostante il grave infortunio patito pochi giorni prima, il 26 agosto 2011 passa alla societ\u00e0 italiana del Cagliari con la formula del prestito con diritto di riscatto. \u00c8 il secondo svedese nella storia del Cagliari dopo Albin Ekdal. Esordisce in Serie A nell'ultima partita di campionato Fiorentina-Cagliari (0-0) del 13 maggio 2012, sostituendo Thiago Ribeiro all'89\u00ba minuto. Al termine della stagione viene riscattato a titolo definitivo dal club sardo per 1,5 milioni di euro.\nIl 29 maggio 2014 durante un allenamento a G\u00f6teborg con la Nazionale ha subito la rottura del legamento crociato anteriore del ginocchio destro e la lesione del menisco esterno. In seguito all'intervento chirurgico perfettamente riuscito \u00e8 stato previsto uno stop di almeno quattro o cinque mesi.\nPrimo ritorno all'IFK G\u00f6teborg.\nIl 23 dicembre 2014 viene annunciato il suo ritorno all'IFK G\u00f6teborg con la formula del prestito con diritto di riscatto. Dal 1\u00ba luglio 2015 il suo cartellino torna di propriet\u00e0 del G\u00f6teborg, che lo riscatta a titolo definitivo. Nel luglio 2017 diventa il nuovo capitano della squadra a seguito della partenza di Mattias Bj\u00e4rsmyr.\nA pochi mesi dalla scadenza contrattuale, l'IFK G\u00f6teborg (in crisi di risultati visto il 10\u00ba posto nell'Allsvenskan 2017 e un avvio difficile anche nel campionato seguente) gli propone il rinnovo, ma Eriksson rifiuta poich\u00e9 interessato ad una nuova parentesi all'estero.\nPanait\u014dlikos.\nIl 27 giugno 2018 viene reso noto che Eriksson lascia l'IFK G\u00f6teborg per accasarsi in Grecia, al Panait\u014dlikos, con un accordo triennale. Il 24 gennaio 2019 rescinde consensualmente il contratto che lo legava alla squadra, chiudendo di fatto la parentesi greca con sole 6 presenze all'attivo complice anche un problema all'inguine e la paternit\u00e0 prevista per met\u00e0 marzo.\nSecondo ritorno al G\u00f6teborg, Genoa e ancora G\u00f6teborg.\nEriksson ritorna nuovamente ad essere un giocatore dell'IFK G\u00f6teborg il 18 febbraio 2019, quando viene presentato con un contratto valido fino al 2021.\nIl 23 gennaio 2020 fa ritorno in Serie A, accasandosi al Genoa. Termina la stagione nel capoluogo ligure andando talvolta in panchina, ma senza mai scendere in campo in partite ufficiali.\nNell'agosto torna nuovamente all'IFK G\u00f6teborg a parametro zero, con un contratto fino al 2022. Il 12 settembre 2021, nel match contro l'Halmstad valido per la diciottesima giornata, si rompe il tendine di Achille ed \u00e8 costretto a chiudere anzitempo la stagione.\nNazionale.\nVanta 16 presenze con la Nazionale Under-21 e 7 con quella maggiore, con la quale esordisce il 20 gennaio 2010 in occasione dell'amichevole contro l'.\nStatistiche.\nPresenze e reti nei club.\n\"Statistiche aggiornate al 28 agosto 2020.\""}
{"id": "3129221", "revid": "767487", "url": "https://it.wikipedia.org/wiki?curid=3129221", "title": "Masaveu of Asturies 1977", "text": "Il Masaveu of Asturies 1977 \u00e8 stato un torneo di tennis giocato sul cemento indoor. Si \u00e8 giocato a Oviedo in Spagna. \u00c8 stata la 1\u00aa edizione del torneo che fa parte del Colgate-Palmolive Grand Prix 1977. Il torneo si \u00e8 giocato dal 21 al 27 novembre 1977.\nCampioni.\nSingolare maschile.\n Eddie Dibbs ha battuto in finale Ra\u00fal Ram\u00edrez 6-4 6-1\nDoppio maschile.\n Fred McNair / Sherwood Stewart hanno battuto in finale Jan Kode\u0161 / Ra\u00fal Ram\u00edrez 6-3, 6-1"}
{"id": "3129222", "revid": "11959", "url": "https://it.wikipedia.org/wiki?curid=3129222", "title": "Battaglia di Quatre Bras", "text": ""}
{"id": "3129225", "revid": "110157", "url": "https://it.wikipedia.org/wiki?curid=3129225", "title": "Major League Baseball 2006", "text": "La stagione 2006 della Major League Baseball si \u00e8 aperta il 2 aprile con l'incontro disputato al U.S. Cellular Field di Chicago tra i Chicago White Sox e i Cleveland Indians. Al termine della stagione regolare sono stati registrati spettatori, con una media di spettatori per incontro.\nLe World Series si sono svolte tra il 21 e il 27 ottobre, si sono concluse con la vittoria dei St. Louis Cardinals per 4 partite a 1 sui Detroit Tigers.\nRegular Season.\nAll-Star Game.\nL'All-Star Game si \u00e8 giocato il giorno 11 luglio al PNC Park di Pittsburgh e ha visto prevalere la selezione dell'American League per 3-2."}
{"id": "3129228", "revid": "2189779", "url": "https://it.wikipedia.org/wiki?curid=3129228", "title": "Antonio Agust\u00edn", "text": "Biografia.\nStudi\u00f2 prima ad Alcal\u00e0 e Salamanca, poi dal 1535 si trasfer\u00ec a Bologna (dove fu allievo di Andrea Alciato e poi di Mariano Socini il giovane), quindi nel 1537 a Padova (approfondendo le materie giuridiche, ma anche quelle umanistiche sotto Lazzaro Bonamico) fino al 1538; il suo ritratto \u00e8 presente nella Sala dei Quaranta a Palazzo del Bo. Tornato a Bologna, nel 1541 si addottor\u00f2 \"in utroque iure\". Trasferitosi a Roma nel 1544, fu uditore del Tribunale della Rota Romana ed ebbe da papa Paolo III incarichi onorifici, che gli schiusero la via della prelatura; fu vescovo di Alife nel 1557, di L\u00e9rida nel 1561 e arcivescovo di Tarragona nel 1576. Prese inoltre parte al Concilio di Trento.\nTra il 1559 e il 1560 fu inviato in Sicilia come \"Visitatore regio\" da Filippo II, per indagare sulle malversazioni degli ufficiali della corte, e insieme al gentiluomo di casa di sua maest\u00e0, Juan Rodriguez Mausino, di rivedere i conti e i bilanci delle varie amministrazioni.\nEbbe vasti interessi umanistici e filologici, raccolse iscrizioni antiche e scrisse di numismatica. Parte della sua biblioteca \u00e8 ospitata nell'Escorial.\nGenealogia episcopale.\nLa genealogia episcopale \u00e8:"}
{"id": "3129231", "revid": "172343", "url": "https://it.wikipedia.org/wiki?curid=3129231", "title": "Campionato argentino di rugby 1945", "text": ""}
{"id": "3129233", "revid": "287204", "url": "https://it.wikipedia.org/wiki?curid=3129233", "title": "Capanna Alpe di Nimi", "text": "La capanna dell'Alpe di Nimi \u00e8 un rifugio alpino situato nel comune di AvegnoGordevio (Svizzera), nel canton Ticino, nella Valle di Gordevio, nelle Alpi Lepontine, a 1.718\u00a0m s.l.m.\nCaratteristiche e informazioni.\nLa capanna \u00e8 disposta su un due piani, con refettorio unico per un totale di 15 posti. Sono a disposizione due piani di cottura, uno a legna e uno a gas, completi di utensili di cucina. I servizi igienici e l'acqua corrente sono all'interno dell'edificio. Il riscaldamento \u00e8 a legna. L'illuminazione \u00e8 prodotta da pannelli solari. I posti letto sono suddivisi in un'unica stanza."}
{"id": "3129235", "revid": "767487", "url": "https://it.wikipedia.org/wiki?curid=3129235", "title": "ATP Taipei 1977", "text": "L'ATP Taipei 1977 \u00e8 stato un torneo di tennis giocato sul sintetico indoor. \u00c8 stata la 1\u00aa edizione dell'ATP Taipei, che fa parte del Colgate-Palmolive Grand Prix 1977. Il torneo si \u00e8 giocato a Taipei in Taiwan, dal 21 al 27 novembre 1977.\nCampioni.\nSingolare maschile.\n Tim Gullikson ha battuto in finale Ismail El Shafei 6-7, 7-5, 7-6, 6-4\nDoppio maschile.\n Chris Delaney / Pat Du Pr\u00e9 hanno battuto in finale Steve Docherty / Tom Gorman 7-6, 7-6"}
{"id": "3129237", "revid": "502559", "url": "https://it.wikipedia.org/wiki?curid=3129237", "title": "Capanna Nimi", "text": ""}
{"id": "3129243", "revid": "172343", "url": "https://it.wikipedia.org/wiki?curid=3129243", "title": "Campionato argentino di rugby", "text": ""}
{"id": "3129248", "revid": "123146629", "url": "https://it.wikipedia.org/wiki?curid=3129248", "title": "1. deild karla", "text": "La 1. deild karla \u00e8 il secondo livello del campionato islandese di calcio.\nFondata nel 1955, questa lega \u00e8 passata da 10 a 12 squadre nel 2007.\nLe squadre partecipanti si affrontano in gare di andata e ritorno: vengono assegnati 3 punti per la vittoria, 1 punto per il pareggio e 0 punti per la sconfitta. Le prime due classificate al termine della stagione vengono promosse nella \u00darvalsdeild Karla, il massimo campionato calcistico islandese; le ultime due classificate retrocedono invece nella seconda divisione, denominata 2. deild karla.\nTenendo conto della rigida stagione invernale in Islanda, questo campionato si disputa tra maggio e settembre."}
{"id": "3129255", "revid": "767487", "url": "https://it.wikipedia.org/wiki?curid=3129255", "title": "Young Americans (film 1993)", "text": "Young Americans (\"The Young Americans\") \u00e8 un film del 1993 diretto da Danny Cannon.\nPellicola britannica con protagonista Harvey Keitel.\nTrama.\nJohn Harris \u00e8 un ispettore americano a Londra, in trasferta per collaborare con la polizia britannica all'indagine sull'omicidio di alcuni malavitosi della \"vecchia guardia\" da parte di un gruppo di giovani criminali. Nella capitale inglese Harris ritrova un trafficante di droga a cui aveva dato la caccia; un giovane incerto tra legge e crimine; un boss decaduto che, per paura e orgoglio, cambier\u00e0 bandiera."}
{"id": "3129257", "revid": "767487", "url": "https://it.wikipedia.org/wiki?curid=3129257", "title": "Indian Open 1977", "text": "L'Indian Open 1977 \u00e8 stato un torneo di tennis giocato sulla terra battuta. \u00c8 stata la 5\u00aa edizione dell'Indian Open, che fa parte del Colgate-Palmolive Grand Prix 1977. Il torneo si \u00e8 giocato a Calcutta in India, dal 28 novembre al 4 dicembre 1977.\nCampioni.\nSingolare maschile.\n Vijay Amritraj ha battuto in finale Terry Moor 7\u20136, 6\u20134\nDoppio maschile.\n Mike Cahill / Terry Moor hanno battuto in finale Marcelo Lara / Jasjit Singh 6\u20137, 6\u20134, 6\u20134"}
{"id": "3129268", "revid": "1543377", "url": "https://it.wikipedia.org/wiki?curid=3129268", "title": "Darlington (contea di Beaver, Pennsylvania)", "text": "Darlington \u00e8 una township degli Stati Uniti d'America, nella contea di Beaver nello Stato della Pennsylvania. Secondo il censimento del 2000 la popolazione \u00e8 di 1.974 abitanti.\nSociet\u00e0.\nEvoluzione demografica.\nLa composizione etnica vede una prevalenza della razza bianca (99,44%) seguita da quella dei nativi americani (0,20%), dati del 2000."}
{"id": "3129270", "revid": "729019", "url": "https://it.wikipedia.org/wiki?curid=3129270", "title": "Ready,Set,Go!", "text": "Ready,Set,Go! \u00e8 un software di desktop publishing inizialmente sviluppato negli anni '80 da Manhattan Graphics per i computer Apple Macintosh. Fu uno dei primi programmi di desktop publishing ad essere disponibili per quella piattaforma. Fu spesso comparato con QuarkXPress e Aldus PageMaker. I sorgenti furono acquistati da Diwan nel 1996.\nLa versione corrente \u00e8 la 7.7.8b (aprile 2010). Al 2019 la versione Mac non \u00e8 pi\u00f9 venduta dalla Diwan, e funziona solo su Mac OS X fino a 10.6, mentre il 10.7 non lo supporta. Per Windows la Diwan commercializza \"Ready,Set,Go! Ruby\"."}
{"id": "3129276", "revid": "599013", "url": "https://it.wikipedia.org/wiki?curid=3129276", "title": "Chiesa dell'Annunziata (Castel Volturno)", "text": "La chiesa dell'Annunziata \u00e8 una chiesa di Castel Volturno, situata nell'omonima piazza nel centro storico cittadino.Custodisce una pala del Quattrocento e alcune lastre tombali scolpite.\nStoria.\nLa chiesa fu eretta nel Cinquecento, ma fu pi\u00f9 volte rimaneggiata nel corso dei secoli: l'attuale impianto, insieme alla torre campanaria, risale al Settecento. \nDescrizione.\nFacciata.\nLa facciata della chiesa \u00e8 a capanna, preceduta da un portico. La parte superiore, tripartita, presenta al centro due aperture, una rotonda nel timpano triangolare e, sotto questa, un'ampia finestra ad arco, sui vetri della quale \u00e8 raffigurata la scena dell'\"Annunciazione\".\nIl portico di ingresso \u00e8 a tre arcate frontali e altre due laterali, chiuse da cancelli in ferro a due ante del 1886. L'arcata centrale \u00e8 pi\u00f9 ampia e alta e quelle ai due lati sono sormontate da due finestre ovali. Sotto il porticato, sul lato sinistro, \u00e8 posta una lapide di marmo del 1995, che riporta tutti i nomi dei vescovi e dei parroci che hanno retto nei secoli la parrocchia.\nAll'interno del portico si trova un portale cinquecentesco ad arco, che porta incisa l'iscrizione di dedica, datata al 1533: . L'inquadramento del portale \u00e8 in blocchi di travertino, scolpiti con motivi geometrici o floreali stilizzati, per la maggior parte situati nel sottoarco. Gli stipiti sono costituiti da due lesene di ordine ionico, il cui piedistallo porta scolpiti due stemmi: in quello di sinistra sono incise, in uno scudo, le lettere A.G.P. (\"Ave Gratia Plena\"), in quello di destra \u00e8 raffigurato un ponte tra due torri ineguali per altezza e grandezza, raffigurazione tradizionale del ponte romano fatto erigere nel 95 dall'imperatore Domiziano a Castel Volturno e simbolo della citt\u00e0.\nIl portone di legno a due battenti \u00e8 suddiviso in riquadri: nei due centrali in alto sono raffigurati, in rilievo, l'angelo con in mano un giglio a sinistra e la Vergine a destra, della scena dell'\"Annunciazione\", mentre negli altri riquadri ricorre un medesimo motivo floreale stilizzato.\nInterno.\nL'interno della chiesa \u00e8 ad unica navata, con transetto.\nL'accesso \u00e8 mediato un nartece rettangolare, con un ulteriore portone centrale a due battenti pi\u00f9 due porte laterali, che immettono nella chiesa vera e propria. A sinistra vi \u00e8 un piccolo ingresso che immette nella scala a chiocciola conducente all'organo e alla cantoria.\nLe pareti della navata sono ritmate da otto arcate (quattro per lato), sei delle quali ospitano un altare in marmo. Nella prima arcata priva di altare si trova un dipinto di \"San Rocco\", mentre gli altari delle successive tre arcate hanno quadri raffiguranti \"San Giuseppe\", il \"Battesimo di Ges\u00f9\" e la \"Madonna di Pompei\". Sulla parete destra si trovano dipinti con il \"Volto santo di Cristo\", la \"Madonna del Carmelo tra le anime del Purgatorio\" e \"San Castrese\"; segue un pulpito in legno dorato.\nIl transetto \u00e8 diviso dalla navata per mezzo di una balaustra in marmo rosso e un piccolo cancello in ferro. Il presbiterio quadrato si trova alla crociera d'intersezione fra navata e transetto. Sui quattro arconi laterali poggia, tramite pennacchi, il tamburo ottagonale dell'ampia cupola, sotto la quale \u00e8 posto l'altare maggiore della chiesa, risalente al Settecento e in marmi policromi. La pala \u00e8 del Quattrocento e raffigura l'\"Annunciazione della Vergine\". Il contro altare, di recente costruzione, reca sul fronte una lastra di marmo settecentesca sulla quale \u00e8 inciso nuovamente il simbolo della citt\u00e0, un ponte tra due torri ineguali per altezza e grandezza su un fiume.\nSepolcri della chiesa.\nNella chiesa si trovano alcuni sepolcri di personaggi locali. Sul lato sinistro della chiesa, prima di arrivare alla porta che immette nel campanile, si trova la lastra tombale di Cesare Figliano. Il bassorilievo \u00e8 racchiuso da un bordo istoriato di fiori e foglie stilizzate, il corpo del defunto giace raffigurato disteso sul letto di morte sul lato sinistro. Il braccio sinistro \u00e8 piegato sotto la testa e questa, rivolta verso l'altare, riposa adagiata su un cuscino. L'abbigliamento \u00e8 quello spagnoleggiante del Seicento e mostra un'attenta cura per i particolari quali scarpe, bottoni, fiocchi, ricami e il rosario che stringe la mano destra.\nNella sagrestia si trovano altri due sepolcri. Nel primo a composizione della statua \u00e8 molto simile alla precedente, realizzata con grande cura nella naturalezza della posizione del defunto e nei particolari. Dietro alle gambe, adagiato su un cuscino, vi \u00e8 anche un cagnolino, mentre lo stemma gentilizio \u00e8 posto sul fronte del sepolcro. Sul lato opposto della stanza, speculare al sepolcro precedente, vi \u00e8 il bassorilievo tombale di Matteo Phoeniciosa, quasi identico al precedente per posizione del corpo raffigurato e particolari"}
{"id": "3129279", "revid": "64169", "url": "https://it.wikipedia.org/wiki?curid=3129279", "title": "Punizione di Marsia (Tiziano)", "text": "La punizione di Marsia \u00e8 un dipinto di Tiziano compiuto tra il 1570 ed il 1576 e oggi conservato al castello nel Museo Arcivescovile di Krom\u011b\u0159\u00ed\u017e, nella Repubblica Ceca.\nDescrizione e stile.\nIl dipinto fa parte della serie di opere a sfondo mitologico concepite dal pittore nell'ultimo periodo della sua vita. Ritenuta tra i capolavori dell'autore, rappresenta sulla tela il mito del supplizio di Marsia, il satiro che os\u00f2 sfidare Apollo. Si tratta di un'opera cruda e impattante, nella quale il dolore di Marsia, scorticato vivo, viene trasposto direttamente nello stile scelto per rappresentare la scena: il pennello stesso strappa e scortica ogni superficie rappresentata, che sia pelle umana, erba o facciate di edifici.\nL'iconografia rappresentata \u00e8 dissonante, alla scena di dolore e strazio vengono aggiunti strumenti musicali e numerosi personaggi assistono alla punizione senza avvedersi realmente che essi stessi sono scuoiati dalla mano dell'artista.\nMida, il personaggio posto sulla destra del dipinto con fare pensieroso, \u00e8 probabilmente un autoritratto di Tiziano, il che si pu\u00f2 intuire dal raffronto con il pi\u00f9 celebre \"autoritratto\" custodito al Prado, il pittore appare cos\u00ec giudice dell'opera nell'opera stessa, paragonando il potere dell'artista a quello di Apollo.\nLa scelta di Tiziano di dipingere un tale episodio della mitologia greca \u00e8 forse ispirata dalla violenta morte di Marcantonio Bragadin, militare della Repubblica di Venezia."}
{"id": "3129280", "revid": "118031", "url": "https://it.wikipedia.org/wiki?curid=3129280", "title": "Squalo angelo", "text": ""}
{"id": "3129284", "revid": "181699", "url": "https://it.wikipedia.org/wiki?curid=3129284", "title": "Conwy (comunit\u00e0)", "text": "Conwy (un tempo: \"Conway\"; 14.000 ab. circa) \u00e8 una comunit\u00e0 del Galles, capoluogo del distretto omonimo, situata lungo l'estuario del fiume omonimo, di fronte alla baia di Liverpool (\"Liverpool Bay\"; Mare d'Irlanda).\nGeografia fisica.\nCollocazione.\nConwy si trova ad est di Bangor, da cui dista circa 37\u00a0km, e di Beaumaris, e ad appena 7\u00a0km a sud di Llandudno.\nPopolazione.\nAl censimento del 2001, la comunit\u00e0 contava 14.208 abitanti.\nEdifici e luoghi d'interesse.\nConwy \u00e8 una cittadina fortificata, circondata da antiche mura.\nIl monumento pi\u00f9 famoso di Conwy \u00e8 il castello medievale, unitamente al dirimpettaio ponte sul fiume Conwy . A Conwy si trova inoltre la casa pi\u00f9 piccola della Gran Bretagna.\nAltri edifici d'interesse sono:"}
{"id": "3129285", "revid": "228587", "url": "https://it.wikipedia.org/wiki?curid=3129285", "title": "Conwy", "text": ""}
{"id": "3129288", "revid": "1855146", "url": "https://it.wikipedia.org/wiki?curid=3129288", "title": "Lungotevere dei Tebaldi", "text": "Il lungotevere dei Tebaldi \u00e8 il tratto di lungotevere che collega piazza San Vincenzo Pallotti al ponte Giuseppe Mazzini, a Roma, nel rione Regola.\nIl lungotevere prende nome dalla famiglia romana dei Tebaldi, estintasi nel 1745; \u00e8 stato istituito con delibera del 20 luglio 1887."}
{"id": "3129290", "revid": "827882", "url": "https://it.wikipedia.org/wiki?curid=3129290", "title": "Andrew Ray", "text": ""}
{"id": "3129292", "revid": "287204", "url": "https://it.wikipedia.org/wiki?curid=3129292", "title": "New South Wales Open 1977", "text": "Il New South Wales Open 1977 \u00e8 stato un torneo di tennis giocato sull'erba. \u00c8 stata la 10\u00aa edizione del torneo, che fa parte del Colgate-Palmolive Grand Prix 1977 e del WTA Tour 1977. Si \u00e8 giocato a Sydney in Australia dal 12 al 18 dicembre 1977.\nCampioni.\nSingolare maschile.\n Roscoe Tanner ha battuto in finale Brian Teacher 6-3 3-6 6-3 6-7 6-4 \nSingolare femminile.\n Evonne Goolagong ha battuto in finale Sue Barker 6-2, 6-3\nDoppio maschile.\n Phil Dent / John Alexander hanno battuto in finale Allan Stone / Ray Ruffels 7-6, 2-6, 6-3\nDoppio femminile.\n Evonne Goolagong / Helen Gourlay hanno battuto in finale Mona Schallau / Kerry Reid 6-0, 6-0"}
{"id": "3129293", "revid": "550205", "url": "https://it.wikipedia.org/wiki?curid=3129293", "title": "Moto Guzzi V7 Record", "text": "La Moto Guzzi V7 Record, anche detta Moto Guzzi V7 Sport prototipo 1, \u00e8 una motocicletta da record, prototipo per la costruzione in serie della V7 Sport, realizzata dalla Moto Guzzi nel 1969. \nStoria del progetto.\nNell'ambito dello studio per il futuro modello V7 Sport, il reparto esperienze Guzzi, guidato da Lino Tonti e Umberto Todero, aveva dato corpo al progetto realizzando un prototipo di moto sportiva, accreditato di 65 Cv e 185 Kg di peso, grazie al nuovo telaio e al nuovo motore, di schema identico a quello del modello \"V7 700\", ma sottoposto ad una radicale opera di potenziamento.\nAl fine di saggiare le caratteristiche della nuova moto e contemporaneamente avviare il \"battage\" pubblicitario, il prototipo venne dotato di carenatura integrale e presentato alla stampa sul circuito di Monza, dove la Moto Guzzi aveva intenzione di tentare i prestigiosi record di velocit\u00e0 sulle distanze dei 100 e 1000 km, nelle classi 750 e 1000. \nPer l'occasione, era stata convocata una pattuglia di valenti piloti-collaudatori, composta da Guido Mandracci, Angelo Tenconi, Silvano Bertarelli, Roberto Patrignani, Remo Venturi, Vittorio Brambilla e Alberto Pagani. In due sessioni di prove la nuova motocicletta batt\u00e9 19 record mondiali di velocit\u00e0.\nLa prima sessione di prove, effettuata nel giugno 1969, dovette essere sospesa a causa della inadeguatezza delle coperture dell'epoca, rispetto al peso e alle prestazioni della moto. Il ritmo imposto si rivel\u00f2 troppo elevato e lo pneumatico posteriore della moto condotta da Remo Venturi esplose ad altissima velocit\u00e0, fortunatamente senza conseguenze irreparabili per il pilota. \nDurante la seconda sessione di prove del 30 e 31 ottobre, il prototipo torn\u00f2 in pista per completare il programma, finalmente dotato di pneumatici all'altezza della situazione, appositamente realizzati dalla Dunlop, riuscendo a battere gli amb\u00ecti record mondiali per le classi 750 e 1.000 cm\u00b3, sulle distanze di 100 e 1.000\u00a0km, rispettivamente conquistati con le medie velocistiche di 218,426 e 205,932 km/h.\nNonostante le straordinarie doti dimostrate, la Moto Guzzi V7 Record rimase un pezzo unico perch\u00e9 Tonti e Todero non erano ancora soddisfatti della loro opera e decisero di migliorarla ulteriormente, affinando le modifiche al motore e riprogettando completamente la ciclistica."}
{"id": "3129294", "revid": "599013", "url": "https://it.wikipedia.org/wiki?curid=3129294", "title": "P\u00e4r Hansson", "text": "Carriera.\nClub.\nHa iniziato a giocare a calcio nel Vejbysl\u00e4tts IF, una piccola squadra dell'area in cui Hansson \u00e8 cresciuto, poi nel 2001 \u00e8 entrato a far parte delle giovanili dell'Helsingborg.\nDopo tre stagioni in prestito all'\u00c4ngelholm durante le quali ha acquisito esperienza giocando nella terza e nella seconda serie nazionale, Hansson \u00e8 finalmente approdato in prima squadra nel 2009, quando ha giocato le prime 23 giornate dell'Allsvenskan 2009 facendo cos\u00ec il debutto nel massimo campionato nazionale. La stagione seguente \u00e8 iniziata nel migliore dei modi sia per il giocatore che per la squadra, che nelle prime dieci giornate ha sub\u00ecto complessivamente solo due reti, issandosi in vetta alla classifica: a fine stagione il piazzamento finale \u00e8 stato un secondo posto con 26 gol subiti in 30 partite, ma i rossoblu hanno comunque vinto la Coppa di Svezia.\nNella stagione 2011 Hansson (appena nominato nuovo capitano della squadra) e l'Helsingborg hanno invece vinto, oltre alla coppa nazionale, anche il campionato, conquistando il quinto titolo nazionale della storia del club. Negli anni immediatamente successivi nei quali Hansson \u00e8 stato in rosa, i rossoblu si sono classificati in piazzamenti di centro-alta classifica, ma mai di vertice, tanto da non qualificarsi neppure per le coppe europee.\nHansson \u00e8 rimasto all'Helsingborg fino al termine della stagione 2015, trasferendosi agli olandesi del Feyenoord nel gennaio 2016, quando era ventinovenne. Nei Paesi Bassi tuttavia ha avuto poco spazio a disposizione, visto che nella restante parte dell'Eredivisie 2015-2016 non \u00e8 mai sceso in campo, mentre nell'edizione successiva (conclusa con la vittoria sia del campionato che della coppa nazionale) ha giocato solo una partita, persa 1-0 sul campo del Go Ahead Eagles.\nNel giugno 2017 \u00e8 stato ufficializzato il suo ritorno all'Helsingborg a partire dal mese seguente, quando si sarebbe riaperta la finestra svedese di mercato. Hansson ha accettato di tornare al suo vecchio club nonostante esso nel frattempo fosse addirittura sceso nella seconda serie nazionale.\nIl 23 settembre 2018 la sua restante carriera \u00e8 stata compromessa da uno sfortunato episodio accaduto nella partita contro il Frej, durante la quale il giocatore ha sbattuto la testa sul manto erboso nel tentativo di effettuare una respinta di pugno in uscita dai pali. La squadra ha poi riconquistato ugualmente la promozione nella massima serie, ma Hansson non \u00e8 pi\u00f9 riuscito a tornare a giocare nonostante alcuni piani di rientro in campo. A causa dei problemi al collo causati dall'infortunio, \u00e8 stato dunque costretto a ritirarsi.\nNazionale.\nNel giugno 2009 ha fatto parte della rosa che ha partecipato agli Europei Under-21, che in quell'anno si disputavano proprio in Svezia. La selezione gialloblu \u00e8 uscita in semifinale dopo i calci di rigore contro l'Inghilterra, ma Hansson \u00e8 sempre rimasto in panchina nel torneo poich\u00e9 il titolare era Johan Dahlin.\nTra il 2011 e il 2014 ha giocato 6 partite con la Nazionale maggiore svedese, tutti incontri amichevoli tranne la partita esterna contro le F\u00e6r \u00d8er, valida per le qualificazioni ai Mondiali 2014. In quell'occasione il titolare Andreas Isaksson era squalificato e l'altro portiere Kristoffer Nordfeldt infortunato.\nHansson ha fatto anche parte della rosa svedese a Euro 2012, senza per\u00f2 mai scendere in campo."}
{"id": "3129299", "revid": "228587", "url": "https://it.wikipedia.org/wiki?curid=3129299", "title": "Agust\u00edn", "text": ""}
{"id": "3129301", "revid": "11959", "url": "https://it.wikipedia.org/wiki?curid=3129301", "title": "Azad Jammu-e Kashmir", "text": ""}
{"id": "3129306", "revid": "767487", "url": "https://it.wikipedia.org/wiki?curid=3129306", "title": "La pecora nera (film 2010)", "text": "La pecora nera \u00e8 un film del 2010 scritto, diretto ed interpretato da Ascanio Celestini, tratto dal suo libro omonimo, con Giorgio Tirabassi e Maya Sansa.\nTrama.\n\"Il manicomio \u00e8 un condominio di santi. So' santi i poveri matti asini sotto le lenzuola cinesi, sudari di fabbricazione industriale, santa la suora che accanto alla lucetta sul comodino suo si illumina come un ex voto. E il dottore \u00e8 il pi\u00f9 santo di tutti, \u00e8 il capo dei santi, \u00e8 Gesucristo\".\n\"La pecora nera\" \u00e8 la storia di Nicola, che per 35 anni ha vissuto in manicomio, a contatto con coloro che lui preferisce chiamare \"santi\" invece che matti. Ripercorrendo la storia del protagonista sin da bambino, il film mostra uno spaccato della condizione di vita dei malati mentali in Italia, a partire dai \"favolosi\" anni sessanta, fino a giungere ai giorni nostri, nei quali il mondo interno dell'Istituto nel quale vive Nicola non \u00e8 poi cos\u00ec diverso da quello all'esterno.\nDistribuzione.\nIl film \u00e8 stato presentato in concorso alla 67\u00aa Mostra internazionale d'arte cinematografica di Venezia e nei cinema dal 1\u00ba ottobre 2010.\nRiconoscimenti.\nIl film ha ricevuto numerosi riconoscimenti tra i quali il Premio Speciale della Giuria al festival Annecy cin\u00e9ma italien, il \"Ciak d'Oro\" 2011 come Miglior Opera Prima (giugno 2011) e al Bobbio Film Festival 2011 il Premio \"Gobbo d'oro\" al Miglior Film (agosto 2011).\nHa ricevuto una candidatura ai Nastri d'argento per il miglior regista esordiente.\nAscanio Celestini vince il premio come migliore interpretazione maschile nella XXVIII edizione del Sulmonacinema Film Festival (dicembre 2010)."}
{"id": "3129307", "revid": "110157", "url": "https://it.wikipedia.org/wiki?curid=3129307", "title": "Zurich Grand Prix", "text": "Lo Zurich Grand Prix \u00e8 stato un torneo di tennis facente parte del Grand Prix giocato nel 1977 a Zurigo in Svizzera su campi in cemento."}
{"id": "3129310", "revid": "498225", "url": "https://it.wikipedia.org/wiki?curid=3129310", "title": "Sidux", "text": ""}
{"id": "3129312", "revid": "110157", "url": "https://it.wikipedia.org/wiki?curid=3129312", "title": "Uni\u00f3n de Rugby de Rosario", "text": "La Uni\u00f3n de Rugby de Rosario o URR \u00e8 l'organizzazione che governa il gioco del rugby nella citt\u00e0 e nei dintorni di Rosario (Argentina) nella parte meridionale Provincia di Santa Fe. Il resto della provincia, per\u00f2, \u00e8 sotto la giurisdizione della Uni\u00f3n Santafesina de Rugby. A essa aderiscono, per vicinanza a Rosario, anche alcuni club delle limitrofe province di C\u00f3rdoba e Buenos Aires\nStoria.\nIl primo match di rugby in Argentina venne giocato nel 1886 tra la squadra di Rosario dell'Atl\u00e9tico e il Buenos Aires F.C.. Per i 30 anni successivi l'Atletico fu l'unico club esistente, tanto che nel 1899 fu tra i fondatori della River Plate Rugby Union e oggi partecipa al Campionato per club della capitale, facendo parte anche della federazione provinciale di Buenos Aires.\nA mano a mano che altri club si aggiungevano, si rese necessario fondare una federazione locale, che fu costituita il 14 agosto 1928, con il nome di Santa Fe Rugby Union, con lo scopo di organizzare il rugby della provincia. I fondatori erano Atl\u00e9tico, Provincial, Universitario, Gimnasia y Esgrima, Newell's Old Boys (ora un club di calcio) e Deportivo Argentino (estinto).\nPur essendo una delle federazioni pi\u00f9 piccole rimane la seconda pi\u00f9 antica e una delle pi\u00f9 potenti e organizzate.\nNel 1929, avendovi aderito altri club della Provincia e della vicina Provincia di Entre R\u00edos, assunse il nome di Uni\u00f3n de Rugby del Litoral Argentino, nome che manterr\u00e0 sino al 1953.\nNel 1949 i club del resto della provincia di Santa Fe e della Entre R\u00edos si staccarono per formare la Uni\u00f3n de Rugby del R\u00edo Paran\u00e0 che ebbe breve vita, dividendosi a sua volta dopo pochi anni nella Uni\u00f3n santafesina de rugby e nellaUni\u00f3n Entrerriana de Rugby.\nNel 1953 la federazione, rimasta circoscritta alla zona di Rosario, assunse l'attuale denominazione.\nRappresentativa.\nL'Unione \u00e8 rappresentata ne campionato interprovinciale da una selezione, che ha vinto una volta la competizione nel 1965, battendo in finale la selezione di Buenos Aires, e ha disputato ben 16 finali.\nSovente la rappresentativa ha affrontato nazionali straniere in tourn\u00e9e.\nCompetizioni.\nSono affiliati 13 club, di cui uno (il Club Atl\u00e9tico del Rosario) disputa per\u00f2 il campionato della capitale.\nI rimanenti club disputano l'annuale Torneo del Litoral, una competizione interprovinciale con team della vicina Santa Fe e della Entre R\u00edos.\nTranne che in una edizione, il titolo \u00e8 andato a club di Rosario. Esisteva un campionato provinciale, che per\u00f2 dal 2000 \u00e8 stato sostituito dal Torneo del Litoral. Il torneo provinciale rimane per i livelli giovanili.\nTre volte i club di rosario hanno conquistato il titolo nel torneo nazionale per club: Jockey Club (1997) e Duendes (2004, 2009)."}
{"id": "3129313", "revid": "71433", "url": "https://it.wikipedia.org/wiki?curid=3129313", "title": "Miss Ad\u00e8le e l'enigma del faraone", "text": ""}
{"id": "3129315", "revid": "172343", "url": "https://it.wikipedia.org/wiki?curid=3129315", "title": "Uni\u00f3n de Rugby del Litoral Argentino", "text": ""}
{"id": "3129316", "revid": "172343", "url": "https://it.wikipedia.org/wiki?curid=3129316", "title": "Santa Fe Rugby Union", "text": ""}
{"id": "3129321", "revid": "767487", "url": "https://it.wikipedia.org/wiki?curid=3129321", "title": "Zurich Grand Prix 1977", "text": "Lo Zurich Grand Prix 1977 \u00e8 stato un torneo di tennis giocato sul cemento. \u00c8 stata la 1\u00aa edizione dello Zurich Grand Prix, che fa parte del Colgate-Palmolive Grand Prix 1977. Il torneo si \u00e8 giocato a Zurigo in Svizzera, dal 26 dicembre 1977 al 1\u00ba gennaio 1978.\nCampioni.\nSingolare maschile.\n Jan Norback ha battuto in finale Jacek Niedzwiedzki 7-5, 6-2\nDoppio maschile.\n Niki Pilic / Reinhart Probst hanno battuto in finale Patrice Hagelauer / R. Vasselin 6-3, 6-1"}
{"id": "3129326", "revid": "767487", "url": "https://it.wikipedia.org/wiki?curid=3129326", "title": "Pepsi Grand Slam 1977", "text": "Il Pepsi Grand Slam 1977 \u00e8 stato un torneo di tennis giocato sulla terra battuta. \u00c8 stata la 2\u00aa edizione del Pepsi Grand Slam, che fa parte del Colgate-Palmolive Grand Prix 1977. Il torneo si \u00e8 giocato a Boca Raton negli Stati Uniti, dall'11 al 13 luglio 1977.\nCampioni.\nSingolare maschile.\n Bj\u00f6rn Borg ha battuto in finale Jimmy Connors 6\u20134, 5\u20137, 6\u20133"}
{"id": "3129333", "revid": "1305772", "url": "https://it.wikipedia.org/wiki?curid=3129333", "title": "Daugherty", "text": ""}
{"id": "3129334", "revid": "547034", "url": "https://it.wikipedia.org/wiki?curid=3129334", "title": "ATP World of Doubles 1977", "text": "L'ATP World of Doubles 1977 \u00e8 stato un torneo di tennis giocato sul cemento. \u00c8 stata la 2\u00aa edizione dell'ATP World of Doubles, che fa parte del Colgate-Palmolive Grand Prix 1977. Si sono giocati a Woodlands negli Stati Uniti, dal 13 al 19 settembre 1977.\nCampioni.\nDoppio.\n Tom Okker / Marty Riessen hanno battuto in finale Tim Gullikson / Tom Gullikson 3\u20136, 6\u20133, 6\u20133, 4\u20136, 6\u20131"}
{"id": "3129335", "revid": "124695696", "url": "https://it.wikipedia.org/wiki?curid=3129335", "title": "Episodi di Tutor Hitman Reborn!", "text": "Tutor Hitman Reborn!, conosciuto anche come Katekyo Hitman Reborn! \u00e8 un anime tratto dal manga omonimo, prodotto in 203 episodi e trasmesso in Giappone dal 7 ottobre 2006 al 25 settembre 2010. In Italia i diritti dell'anime sono stati acquisiti da Yamato Video e la serie \u00e8 stata trasmessa su Man-Ga a partire dal 17 novembre 2010. La trasmissione si \u00e8 interrotta a marzo 2011 a 26 episodi, per poi riprendere il 7 novembre 2018 con gli episodi successivi. I primi 26 episodi sono stati poi pubblicati da Yamato Video per il mercato home video nel giugno 2011.\nLa storia \u00e8 divisa in nove stagioni, individuabili dal titolo della serie nella sigla di apertura, che cambia col susseguirsi degli archi narrativi. Solamente due degli otto archi narrativi non sono stati tratti dal manga, anche se la loro sceneggiatura \u00e8 stata comunque scritta dalla stessa autrice del manga Akira Amano. Gli episodi aggiuntivi non sono quindi da considerarsi dei filler, ma un aggiornamento e un ampliamento dell'opera originale.\nLista episodi.\nGli episodi vengono suddivisi in stagioni prendendo come riferimento per i nomi e per le divisioni i DVD ufficiali. Ogni stagione \u00e8 provvista di una sottopagina dedicata nella quale \u00e8 possibile trovare informazioni pi\u00f9 approfondite quali sigle di apertura e di chiusura utilizzate, titoli e date di trasmissione.\nStagioni Italia.\nPer l'edizione italiana di \"Reborn\", Yamato Video ha adottato una divisione diversa degli episodi rispetto all'edizione home video nipponica, corrispondente alle licenze di trasmissione acquistate.\nStagioni Giappone.\nI DVD degli episodi distribuiti in Giappone sono raggruppati in stagioni generalmente basate sugli eventi dell'anime. Tali stagioni sono state utilizzate per dividere la lista degli episodi e per comodit\u00e0 di visualizzazione ciascun episodio si trova nella relativa sottopagina della stagione."}
{"id": "3129339", "revid": "486946", "url": "https://it.wikipedia.org/wiki?curid=3129339", "title": "La7 Meteo", "text": ""}
{"id": "3129340", "revid": "1543377", "url": "https://it.wikipedia.org/wiki?curid=3129340", "title": "Nucleo di Odro", "text": "Il nucleo di Odro consiste in un gruppo di cascine adibite a rifugio alpino-agriturismo, situato in val della Porta, nel comune di Vogorno, nel canton Ticino, nelle Alpi Lepontine, a 1.240\u00a0m s.l.m.\nStoria.\nIl nucleo risale al XVII secolo, e fu riattato in parte nel 1996 a uso di agriturismo-rifugio alpino.\nCaratteristiche e informazioni.\nDieci cascine riattate come rifugio. Il riscaldamento \u00e8 a legna. L'illuminazione \u00e8 prodotta da pannelli solari. \nPer dormire vi sono 3 stanze, una da 6 posti nella cascina Tic-Zot, una 2 posti nella cascina Serta, e vi \u00e8 anche un dormitorio di 16 posti, tutte le stanze possiedono una stufa, corrente elettrica e acqua corrente."}
{"id": "3129344", "revid": "991694", "url": "https://it.wikipedia.org/wiki?curid=3129344", "title": "South Australian Open 1977", "text": ""}
{"id": "3129354", "revid": "1543377", "url": "https://it.wikipedia.org/wiki?curid=3129354", "title": "Daugherty (Pennsylvania)", "text": "Daugherty \u00e8 una township degli Stati Uniti d'America, nella contea di Beaver nello Stato della Pennsylvania. Secondo il censimento del 2000 la popolazione \u00e8 di 3.441 abitanti.\nSociet\u00e0.\nEvoluzione demografica.\nLa composizione etnica vede una prevalenza della razza bianca (97,09%) seguita da quella afroamericana (1,83%), dati del 2000."}
{"id": "3129364", "revid": "599013", "url": "https://it.wikipedia.org/wiki?curid=3129364", "title": "Chiesa protestante di Saint-Pierre-le-Jeune", "text": "La chiesa di San Pietro il Giovane (in francese: \u00e9glise Saint-Pierre-le-Jeune) \u00e8 una chiesa parrocchiale luterana di Strasburgo, da non confondersi con l'omonimo luogo di culto cattolico. La chiesa sorge in \"place Saint-Pierre-le-Jeune\", sulla Grande \u00cele. \u00c8 Monumento storico di Francia dal 1999.\nStoria.\nSul sito dell'attuale chiesa, si sono succedute diverse costruzioni. Agli inizi del medioevo sorse in questo luogo una chiesetta dedicata a san Colombano o a santa Colomba. Nel 1031 \u00e8 la volta di una chiesa in stile romanico, collegiata, affiancata dal palazzo del capitolo e dal chiostro, consacrata nel 1053 da papa Leone IX. Questo tempio prese il nome di \"Saint-Pierre-le-Jeune\", San Pietro il Giovane, per distinguerlo da un'altra chiesa di Strasburgo, pi\u00f9 antica, dedicata a san Pietro.\nL'attuale edificio, in stile gotico, venne eretto a partire dalla seconda met\u00e0 del XIII secolo e consacrato nel 1320. Tra il XIV e il XV secolo furono costruite le cappelle.\nNel 1524 la chiesa pass\u00f2 al culto protestante. Nel 1681, per volere del re Luigi XIV, una parte della chiesa, il coro, venne ceduto ai cattolici e separato con un muro dalla navata, che continu\u00f2 ad essere dei protestanti. La chiesa venne restituita totalmente ai protestanti nel 1893, in seguito alla costruzione della chiesa cattolica di Saint-Pierre-le-Jeune.\nTra il 1897 e il 1901 furono intrapresi i lavori di restauro, sotto la direzione dell'architetto Carl Sch\u00e4fer; a questo periodo risale il portale principale, costruito su modello del portale nord della facciata della cattedrale di Strasburgo.\nDescrizione.\nArchitettura.\nL'interno si presenta diviso in quattro navate, voltate a crociera, con transetto e coro, quest'ultimo separato dalla navata centrale da un intramezzo, detto \"Jub\u00e9\", costituito da cinque arcate ogivali, reggenti un soppalco balaustrato, sul quale \u00e8 collocato l'organo a canneLe pitture a olio tra gli archi del \"Jub\u00e9\", opera dell'artista Engelhardt risalente al 1620, presentano raffigurazioni degli Evangelisti.\nIl coro, risalente al XIII secolo, ospita sculture barocche e pulpito in legno, del XVIII secolo e un retablo, il cui pannello centrale risale al 1518. Sul fondo dell'abside poligonale, si apre una piccola cappella risalente al 1900, contenente una statua di angelo, opera di Ferdinand Riedel, della stessa epoca.\nLa cappella della Trinit\u00e0, in stile gotico fiammeggiante, ospita il fonte battesimale del XV secolo, opera di Hans Hammer (autore del pulpito della cattedrale di Strasburgo).\nGli affreschi che ornano le pareti della chiesa, pesantemente restaurati e ridipinti nel 1900, risalgono ai secoli XIV e XV.\nDal lato nord si accede al chiostro, con tre gallerie risalenti all'XI secolo e una del XV secolo; malgrado i rimaneggiamenti, \u00e8 considerato il pi\u00f9 antico di Francia.\nOrgani a canne.\nSul jub\u00e9, si trova l'organo a canne, costruito da Johann Andreas Silbermann nel 1780 ma pi\u00f9 volte restaurato; tuttavia, dello strumento originario, non rimane che la cassa: l'organo attuale (2012), infatti, \u00e8 stato realizzato nel 1966 da Alfred Kern. Esso, a trasmissione mista, meccanica per i manuali ed il pedale, elettro-pneumatica per i registri, ha tre tastiere di 56 note ciascuna ed una pedaliera di 30. A questo strumento, Helmut Walcha ha registrato per la \"Archiv Produktion\" parte dell'opera di Bach.\nNella cappella di San Giovanni vi \u00e8 un organo positivo costruito nel 1982 da Alfred Kern, a quattro registri."}
{"id": "3129365", "revid": "1494169", "url": "https://it.wikipedia.org/wiki?curid=3129365", "title": "South Australian Open dicembre 1977", "text": "Il South Australian Open Dicembre 1977 \u00e8 stato un torneo di tennis giocato sull'erba. \u00c8 stata la 3\u00aa edizione del Torneo di Adelaide, che fa parte del Colgate-Palmolive Grand Prix 1977. Si \u00e8 giocato ad Adelaide in Australia dal 5 all'11 dicembre 1977.\nCampioni.\nSingolare.\n Tim Gullikson ha battuto in finale Chris Lewis 3-6 6-4 3-6 6-2 6-4\nDoppio.\n Cliff Letcher / Dick Stockton hanno battuto in finale Syd Ball / Kim Warwick 6\u20133, 6\u20134"}
{"id": "3129369", "revid": "1305772", "url": "https://it.wikipedia.org/wiki?curid=3129369", "title": "East Rochester", "text": ""}
{"id": "3129372", "revid": "1543377", "url": "https://it.wikipedia.org/wiki?curid=3129372", "title": "East Rochester (Pennsylvania)", "text": "East Rochester \u00e8 una borough degli Stati Uniti d'America, nella contea di Beaver nello Stato della Pennsylvania. Secondo il censimento del 2000 la popolazione \u00e8 di 623 abitanti.\nSociet\u00e0.\nEvoluzione demografica.\nLa composizione etnica vede una prevalenza della razza bianca (95,83%) seguita da quella afroamericana (3,53%), dati del 2000."}
{"id": "3129380", "revid": "508156", "url": "https://it.wikipedia.org/wiki?curid=3129380", "title": "Memoirs (Rox)", "text": "Memoirs \u00e8 il primo album della cantante britannica Rox, pubblicato nel marzo del 2010."}
{"id": "3129384", "revid": "287204", "url": "https://it.wikipedia.org/wiki?curid=3129384", "title": "Simisage", "text": ""}
{"id": "3129386", "revid": "287204", "url": "https://it.wikipedia.org/wiki?curid=3129386", "title": "Swadloon", "text": ""}
{"id": "3129387", "revid": "287204", "url": "https://it.wikipedia.org/wiki?curid=3129387", "title": "Pendoraa", "text": ""}
{"id": "3129388", "revid": "287204", "url": "https://it.wikipedia.org/wiki?curid=3129388", "title": "Tirtouga", "text": ""}
{"id": "3129391", "revid": "287204", "url": "https://it.wikipedia.org/wiki?curid=3129391", "title": "Dean Stoneman", "text": "Carriera.\nCome altri piloti inizi\u00f2 la sua carriera motoristica nel karting. La prima esperienza con le monoposto fu nel 2006 in cui partecip\u00f2 ad alcune gare della Formula Renault BARC. L'anno seguente partecip\u00f2 all'intero campionato, giungendo secondo alle spalle di Hywel Lloyd. Termin\u00f2 sesto nella Formula Renault Winter Series.\nStoneman pass\u00f2 quindi nella Formula Renault 2.0 britannica nel 2008 vincendo tre gare e terminando quarto in classifica. Ottenne anche la nomination al McLaren Autosport BRDC Award.\nNel 2010 Stoneman vinse il campionato FIA di Formula 2, ottenendo come premio un \"test\" con la Williams F1 al termine della stagione. In stagione conquist\u00f2 6 vittorie, 6 \"pole\", 6 giri veloci e 284 punti, 42 pi\u00f9 del secondo, Jolyon Palmer.\nNel 2011, quando era gi\u00e0 iscritto alla World Series by Renault, gli venne diagnosticato un cancro ai testicoli e decise di bloccare la sua attivit\u00e0 agonistica per concentrarsi sulla guarigione dalla malattia. Fece ritorno alle competizioni a tempo pieno partecipando alla Porsche Carrera Cup britannica del 2013 e nello stesso anno riprese a correre con le monoposto, in occasione dell'ultimo fine settimana della GP3 Series ad Abu Dhabi con il team Koiranen GP, salendo sul podio in gara 2."}
{"id": "3129393", "revid": "767487", "url": "https://it.wikipedia.org/wiki?curid=3129393", "title": "\u00d3lafur Arnalds", "text": "Biografia.\n\u00d3lafur Arnalds \u00e8 stato batterista nelle band \"Flighting Shit\" e \"Celestine\". In seguito comincia ad avvicinarsi al pianoforte e alla composizione.\nNel 2004 Arnalds compone e registra l'Intro e due Outro per l'album Antigone, della band tedesca Heaven Shall Burn.\nIl 12 ottobre 2007 viene pubblicato il primo album da solista di Arnalds, \"Eulogy for Evolution\". Segue, nel 2008, l'EP \"Variations of Static\". Nello stesso anno, va in tour con la famosa band islandese Sigur R\u00f3s; nel corso di questo tour, si registra un tutto esaurito alla Barbican Hall di Londra.\nNella settimana fra il 13 e il 20 aprile 2009, Arnalds pubblica attraverso il sito foundsongs.erasedtapes.com sette canzoni, una per ogni giorno, rendendole immediatamente disponibili gratuitamente sul sito stesso. Le canzoni verranno poi raccolte nell'EP \"Found Songs\".\nNell'aprile 2010, poi, \u00d3lafur pubblica un nuovo album intitolato \"...And They Have Escaped the Weight of Darkness\" (\"...e sono fuggiti dal peso dell'oscurit\u00e0.\").\nIl 3 ottobre 2011, \u00d3lafur inizia un altro progetto simile a \"Found Songs\" intitolato \"Living Room Songs\". I brani vengono messi a disposizione ogni giorno per tutta la settimana sul sito livingroomsongs.olafurarnalds.com/. Il progetto \u00e8 uscito sotto forma di EP il 23 dicembre 2011.\nIl 26 febbraio 2013 esce il suo ultimo disco \"For Now I Am Winter\", disco che segna una svolta nella composizione del polistrumentista islandese. Per la stesura di buona parte dei brani si avvale, infatti, dell'aiuto del cantante Arn\u00f3r Dan Arnarson. \nNel 2014 esce Taken 3 con Liam Neson che include come colonna sonora il brano \"A Stutter\", e nel 2015 il regista romano Nanni Moretti include nella colonna sonora del suo pluripremiato ultimo film Mia madre i brani del musicista islandese: \u201cA Stutter\", \"For Now I Am Winter\u201d e \u201cCarry Me Anew\u201d.\nNel 2013 inizia a curare la colonna sonora della serie tv inglese Broadchurch. Nel 2014 per il suo lavoro alla serie vince il premio BAFTA. Nel 2017 si conclude il suo lavoro con il termine della serie, con l'uscita dell'album \"\"The final chapter\".\"\nNel 2015 pubblica in collaborazione con la pianista Alice Sara Ott \"The Chopin Project\", disco che vede la rielaborazione di alcune opere di Fryderyk Chopin e brani inediti dello stesso Arnalds.\nNel 2016 \u00d3lafur Arnalds pubblica in collaborazione con Nils Frahm l'album Trance Frendz, registrato a Berlino al Durton Studio. Sempre nello stesso anno pubblica Island Songs, sette brani per sette settimane, registrati in diversi luoghi dell'islanda con musicisti locali. Il disco segna una definitiva maturit\u00e0 di scrittura del compositore Islandese.\nNel 2017 in occasione dei dieci anni dall'uscita del suo primo disco \"Eulogy for Evolution\" Arnalds ripubblica per Erased Tapes il lavoro d'esordio remixato da lui stesso e rimasterizzato dall'amico Nils Frahm.\nA fine 2017 Arnalds annuncia tramite il proprio sito ufficiale un nuovo album dal nome \"All Strings Attached\" e un nuovo tour mondiale.\n\u00d3lafur Arnalds \u00e8 inoltre membro del duo elettronico Islandese Kiasmos insieme a Janus Rasmussen, gi\u00e0 membro del progetto Bloodgroup. Il duo ha pubblicato per Erased Tapes l'omonimo album e una serie di EP intitolati Swept e Blurred. Arnalds \u00e8 inoltre noto per le collaborazioni con il musicista tedesco Nils Frahm, con il quale ha pubblicato diversi lavori.\nNel 2021 cura la colonna sonora del film di Joachim Lafosse \"Les Intranquilles\"."}
{"id": "3129404", "revid": "287204", "url": "https://it.wikipedia.org/wiki?curid=3129404", "title": "Stoutland", "text": ""}
{"id": "3129405", "revid": "287204", "url": "https://it.wikipedia.org/wiki?curid=3129405", "title": "Unfezant", "text": ""}
{"id": "3129407", "revid": "287204", "url": "https://it.wikipedia.org/wiki?curid=3129407", "title": "Gothita", "text": ""}
{"id": "3129408", "revid": "486946", "url": "https://it.wikipedia.org/wiki?curid=3129408", "title": "Gominiru", "text": ""}
{"id": "3129412", "revid": "287204", "url": "https://it.wikipedia.org/wiki?curid=3129412", "title": "Solosis", "text": ""}
{"id": "3129413", "revid": "287204", "url": "https://it.wikipedia.org/wiki?curid=3129413", "title": "Duosion", "text": ""}
{"id": "3129416", "revid": "1543377", "url": "https://it.wikipedia.org/wiki?curid=3129416", "title": "Episodi di 30 Rock (quinta stagione)", "text": "La quinta stagione di \"30 Rock\" \u00e8 trasmessa sul canale statunitense NBC dal 23 settembre 2010 al 5 maggio 2011.\nIn Italia, \u00e8 andata in onda in prima visione sul canale satellitare Sky Uno dal 7 dicembre 2011 al 2 maggio 2012.\nLa strategia fabiana.\nTrama.\nLiz Lemon (Tina Fey), l\u2019autrice capo del \"TGS with Tracy Jorda,\" ritorna al lavoro dopo le vacanze estive e si prepara per la quinta stagione dello show. Liz e il produttore del TGS Pete Hornberger (Scott Adsit) incontrano il loro capo, Jack Donaghy (Alec Baldwin) per discutere riguardo alla riduzione delle spese del programma. Durante la riunione, Pete rivela che la star Jenna Maroney (Jane Krakowski) grazie ai cambiamenti entrati in vigore con l\u2019inizio della quinta stagione dello show, \u00e8 ora produttrice dello \"TGS\" Jenna prende il ruolo di produttrice molto seriamente riducendo i costi fino a rendersi conto che il suo ruolo di produttrice grava sul budget e chiede cos\u00ec la possibilit\u00e0 di essere licenziata. In seguito, Jack chiede a Liz riguardo alla sua relazione con il suo fidanzato Carol (Matt Damon), un pilota di aerei. Lei gli racconta che durante l\u2019estate si sono incontrati due volte al mese in un hotel. Jack non riesce a prendere seriamente quella relazione dal momento che Carol non \u00e8 mai stato a casa di Liz. Egli decide quindi di obbligare Carol a stare da Liz prenotando tutte le stanze dell\u2019hotel dove Liz e Carol sono soliti alloggiare quando il pilota si trova a New York. Mentre si trova nell\u2019appartamento di Liz, Carol scoppia a piangere e le chiede se la loro relazione come lui crede sta venendo ostacolata da lei, Liz a tale domanda risponde negando. Il giorno seguente, Carol decide di lasciare New York prima dicendo a Liz che devono lavorare sulla loro relazione. I due cos\u00ec si danno appuntamento al 14 di Ottobre.\nDurante la pausa estiva, Jack's fidanzata la presentatrice di CNBC Avery Jessup (Elizabeth Banks) si \u00e8 trasferita a vivere con lui e ha deciso di ristrutturare l'appartamento di Jack. Jack allora per contrastare le proposte della compagna che non condivide sceglie di impiegare la strategia di Fabiana, la quale prende il nome da Fabio Massimo il Temporeggiatore, un generale romano che appunto temporeggiava per evitare battaglie, invece di combattere il nemico, riuscendo ad averla vinta ed evitando la ristrutturazione dell'appartamento. Alla fine dell'episodio, tuttavia, si rende conto che Avery ha emulato il genio militare di Annibale, superando la sua strategia Fabiana e si rende conto che sono una perfetta corrispondenza, ben al di l\u00e0 del livello dei soli compagni di anima. Altrove, a Tracy Jordan (Tracy Morgan) manca Kenneth Parcell (Jack McBrayer), un'ex NBC staggista che \u00e8 stato licenziato in precedenza. Quando Tracy torna per la nuova stagione, comincia ad avere delle allucinazioni di Kenneth dovunque va, confondendo la nuova staggista (Jeffrey Schara) e Liz per lui. Pi\u00f9 tardi, Tracy per la citt\u00e0 vede Kenneth, che ora sta lavorando come una staggista al CBS. Tracy crede che Kenneth sia un'allucinazione. Pi\u00f9 tardi, i due si rincontrano e Kenneth tenta di parlare con Tracy, ma Tracy si rifiuta di riconoscerlo mentre crede che la sua mente stia giocando a lui. Per dimostrare di essere reale, Kenneth si getta davanti ad un'auto, allora Tracy gli crede e gli domanda di tornare alla NBC, ma Kenneth dice di essere felice di lavorare presso la CBS. Dopo I titoli di coda, Kenneth ammette a s\u00e9 di aver mentito a Tracy e di sentire la mancanza di tutti al TGS."}
{"id": "3129423", "revid": "729019", "url": "https://it.wikipedia.org/wiki?curid=3129423", "title": "VL Myrsky", "text": "Il VL Myrsky fu un aereo da caccia monoposto, monomotore e monoplano ad ala bassa, sviluppato dall'azienda aeronautica finlandese Valtion Lentokonetehdas nei primi anni quaranta.\nImpiegato dalla Suomen ilmavoimat, l'aeronautica militare del paese scandinavo, durante e dopo il termine della seconda guerra mondiale, fu il primo ed unico mezzo del suo genere costruito interamente in Finlandia durante il secondo conflitto mondiale. Il suo nome significa \"tempesta\" in finlandese.\nStoria del progetto.\nDurante la Guerra d'inverno e la seconda guerra mondiale, la \"Suomen ilmavoimat\", l'aeronautica militare finlandese, dipendeva esclusivamente dalle industrie belliche di altre nazioni. La maggior parte dei velivoli erano infatti forniti dagli alleati tedeschi e italiani, bench\u00e9 potesse annoverare tra le proprie fila velivoli di produzione britannica, statunitense, olandese e persino sovietica.\nTuttavia la \"Valtion Lentokonetehdas\" (l'industria statale che rappresentava da sola la quasi totalit\u00e0 della produzione aeronautica nazionale), costruiva su licenza caccia olandesi Fokker D.XXI e bombardieri britannici Bristol Blenheim. Tuttavia i comandi finlandesi sentirono la necessit\u00e0 di avere un mezzo di produzione propria progettato appositamente per operare nel particolare teatro bellico scandinavo. L'8 giugno del 1939 il Ministero della Difesa commission\u00f2 il nuovo velivolo e si decise di affidare la progettazione al gruppo di tecnici guidato da Arvo Ylinen. Egli per\u00f2 dovette abbandonare il progetto quasi subito e fu sostituito dall'ing. Edward Wegeluis.\nIl risultato fu il VL Myrsky I che vol\u00f2 per la prima volta nella primavera del 1942. Il velivolo per\u00f2 manifest\u00f2 grossi problemi dovuti a debolezza strutturale, instabilit\u00e0 in volo e tendenza a perdere il rivestimento della fusoliera in particolari condizioni di sforzo. I quattro esemplari costruiti di questa versione vennero subito ritirati per studiarne i difetti e porvi rimedio con adeguate modifiche. Da questo ulteriore lavoro nacque il Myrsky II, costruito in 46 esemplari.\nTecnica.\nIl Myrsky era un monoplano ad ala bassa e carrello retrattile la cui struttura era in parte lignea e metallica per la fusoliera e lignea per le ali. Il rivestimento era metallico per la parte anteriore ed in compensato per quella posteriore.\nIl motore era un \"Pratt &amp; Whitney Twin Wasp SC3-G\" acquistato dalla Germania che, a sua volta, ne aveva ottenuti come bottino di guerra dai francesi.\nL'armamento consisteva in 4 mitragliatrici Browning 53-2 calibro 12,7\u00a0mm, sparanti attraverso il disco dell'elica.\nImpiego operativo.\nIl velivolo entr\u00f2 in produzione troppo tardi per poter partecipare efficacemente alle operazioni belliche contro i sovietici, per cui visto anche il sopraggiungere dell'armistizio fu impiegato in poche operazioni alcune delle quali contro l'ex alleato tedesco."}
{"id": "3129426", "revid": "305524", "url": "https://it.wikipedia.org/wiki?curid=3129426", "title": "V.L. Myrsky", "text": ""}
{"id": "3129429", "revid": "305524", "url": "https://it.wikipedia.org/wiki?curid=3129429", "title": "VL Myrsky II", "text": ""}
{"id": "3129443", "revid": "76963", "url": "https://it.wikipedia.org/wiki?curid=3129443", "title": "Patrick Barlow", "text": "Radio.\nBarlow \u00e8 lo sceneggiatore, cos\u00ec come protagonista, di molte produzioni del National Theatre di Brent, in particolare di \"All the World's a Globe\" (1987), \"Desmond Olivier Dingle's Compleat Life and Works of William Shakespeare\" (1995) e \"The Arts and How They Was Done\" (2007). Nelle produzioni non teatrali degli spettacoli Brent, ha scritto e recitato quattro parti in sitcom per \"The Patrick e Maureen Forse Experience Music\", che si \u00e8 svolto nel gennaio 1999.\nNel 2006, ha recitato inoltre la parte di Om nell'adattamento radiofonico di \"Tartarughe divine\" (\"Small Gods\") di Terry Pratchett, che \u00e8 stato adattato da Robin Brooks.\nTeatro.\nPatrick Barlow ha scritto un adattamento teatrale di \"I trentanove scalini\", che ha debuttato nel giugno 2005 presso il West Yorkshire Playhouse, venendo poi recitato presso il teatro Tricycle Theatre di Londra nell'agosto del 2006 ed al Criterion Theatre di Piccadilly nel settembre 2006. L'adattamento \u00e8 arrivato a Broadway a partire dall'inizio del 2008."}
{"id": "3129445", "revid": "124973163", "url": "https://it.wikipedia.org/wiki?curid=3129445", "title": "Luc Castaignos", "text": "Biografia.\nSuo padre \u00e8 francese mentre sua madre \u00e8 di Capo Verde. I due vivevano in Aquitania, nelle Landes, poco lontano da Bordeaux, e poco prima che Luc nascesse si sono trasferiti a Schiedam, nell'Olanda Meridionale.\nCaratteristiche tecniche.\nParagonato a Thierry Henry per lo stile di gioco, pu\u00f2 essere utilizzato sia da esterno offensivo che da punta centrale.\nConsiderato in giovane et\u00e0 una potenziale promessa, non \u00e8 riuscito \u2014 malgrado una discreta caratura tecnica \u2014 ad imporsi ad alti livelli.\nCarriera.\nClub.\nEsordi.\nEntr\u00f2 a far parte giovanissimo delle giovanili dell'Excelsior. A 13 anni, durante un torneo a Rotterdam, viene notato dal Feyenoord che lo cede allo Sparta e poi lo accoglie nel proprio settore giovanile. A 16 anni firma il suo primo contratto da professionista con il Feyenoord.\nFeyenoord.\nIl 21 giugno 2009 Mario Been, l'allenatore del Feyenoord, lo ha invitato a partecipare ad alcuni allenamenti con la prima squadra. Il giocatore ha fatto il suo esordio ufficiale il 24 settembre 2009 nell'incontro di KNVB beker vinto 5-0 in casa degli Harkemase Boys, subentrando al 72' minuto al posto di Leroy Fer. Il debutto in campionato \u00e8 arrivato il 28 febbraio 2010, quando \u00e8 subentrato a Jon Dahl Tomasson nel corso della partita contro il Groningen.\nInter.\nAgli inizi del 2011 il calciatore raggiunge un accordo con l'Inter, societ\u00e0 dalla quale viene tesserato in estate. Esordisce con i nerazzurri nel derby meneghino valido per la Supercoppa italiana, mentre il debutto in Serie A avviene il 20 settembre 2011 nella sconfitta sul campo del Novara (3-1). Il 27 novembre decide la gara contro il Siena, realizzando nel finale di partita il gol decisivo.\nSqualificato nel febbraio 2012 per uno sputo al bolognese Andrea Raggi, rilevato dalle immagini televisive, viene poi dirottato nella formazione Primavera in cui un infortunio sub\u00ecto nel mese di aprile pone termine alla sua stagione.\nTwente.\nNon rientrando nei piani del club nerazzurro, nell'estate 2012 fa ritorno in Olanda accasandosi al Twente. Debutta in campionato il 12 agosto nella vittoria interna contro il Groningen (4-1) subentrando a Dmitrij Bulykin al minuto 70. Segna il suo primo gol il 26 agosto nel 3-1 esterno contro il NEC Nijmegen al minuto 14 su assist di Du\u0161an Tadi\u0107.\nConclude la sua prima stagione al Twente con 38 presenze e 13 gol in campionato considerando anche i play-off per l'Europa League, 44 presenze e 14 gol complessivi.\nIl 18 agosto 2013 tocca quota 100 presenze con i club in occasione di Twente-Utrecht 6-0; nella stessa partita mette a segno anche una doppietta.\nEintracht Francoforte.\nIl 30 giugno 2015 viene acquistato dai tedeschi dell'Eintracht Francoforte, con cui firma un contratto triennale.\nSporting Lisbona.\nIl 29 agosto 2016 viene acquistato a titolo definitivo dallo Sporting Lisbona, firmando un contratto di tre anni con la societ\u00e0 portoghese. Il 19 febbraio 2019 rescinde il contratto con i lusitani e si svincola.\nNazionale.\nA 15 anni esordisce nell'Olanda Under-17, precisamente il 18 settembre 2008 in un incontro amichevole contro la Spagna (partita terminata 0-0). Nell'Europeo Under-17, concluso al secondo posto dall'Olanda, ha segnato anche nella finale persa contro la Germania, realizzando il gol del momentaneo vantaggio per gli olandesi al 7'.\nDal 2009 al 2011 ha giocato nell'Under-19, disputando anche l'europeo di categoria nel 2010. Nell'agosto 2011 viene convocato dall'allenatore dell'Under-21, Cor Pot, in vista dell'amichevole da disputare contro i pari et\u00e0 della Svezia. Il 10 agosto gioca da titolare la sfida persa per 3-0 contro la Svezia.\nStatistiche.\nPresenze e reti nei club.\n\"Statistiche aggiornate all'8 luglio 2017\""}
{"id": "3129446", "revid": "124742664", "url": "https://it.wikipedia.org/wiki?curid=3129446", "title": "Letteratura galiziana pre-risorgimentale", "text": "Per quanto concerne la storia della Galizia, si chiama Pre-risorgimento (in galiziano Prerrexurdimento) lo spazio di tempo intercorso tra il 1808 - anno di inizio della guerra contro i francesi (1808-1814) - e il 1863 (data della pubblicazione di \"Cantares Gallegos\", di Rosal\u00eda de Castro).\nContesto storico.\nIl primo fatto storico che influir\u00e0 sulla letteratura del XIX secolo sar\u00e0 la guerra contro i francesi. Gi\u00e0 a partire dal 1805, Napoleone Bonaparte entra in trattative con il primo ministro spagnolo Manuel Godoy, con l'obiettivo di formare un'alleanza ispano-francese che avesse come scopo ultimo la spartizione di tutto il Portogallo tra i Bonaparte e Godoy. Frutto di questa alleanza fu nel 1807 la firma del trattato di Fontainebleau. In uno dei punti di questo trattato, si parla del permesso concesso dal governo spagnolo alle truppe francesi, di attraversare la Spagna \"de cami\u00f1o\" (di passaggio) per l'invasione lusitana.\nMa Napoleone colse l'occasione per conquistare il territorio spagnolo e far salire al trono suo fratello Giuseppe I, soprannominato \"Pepe Botella\". A partire da questo momento, comincia la cosiddetta guerra contro i francesi o guerra d'indipendenza spagnola, che dura dal 1808 al 1814. Nel corso di questo conflitto bellico, la Galizia rest\u00f2 isolata e autonoma, governata dalla Giunta Generale del Regno di Galizia.\nNel 1812, sotto la spinta delle correnti liberaliste portate dalla Francia, viene approvata nelle Corti di Cadice (\"Cortes de C\u00e1diz\") la prima Costituzione Spagnola, conosciuta popolarmente come \"La Pepa\", che vide la luce il 19 marzo, giorno di San Giuseppe.\nMa nel 1814, con la sconfitta di Napoleone, sul trono spagnolo tornano i Borboni, vale a dire Ferdinando VII, come stabilito dal trattato di Valen\u00e7ay. Influenzato dal Manifesto dei persiani (1814), il nuovo monarca sopprime le \"Corti di Cadice\" e la Costituzione del 1812, facendo ritornare nuovamente l'impero spagnolo verso l'assolutismo. E cos\u00ec sar\u00e0 fino al 1820, anno in cui il pronunciamento del generale Rafael Riego obbliga Ferdinando VII a giurare sulla Costituzione di Cadice. Tra il 1820, dunque, e il 1823 avr\u00e0 luogo il cosiddetto triennio liberale, durante il quale si riprendono le risoluzioni delle Cortes di Cadice e venne abolita l'Inquisizione. Ma nel 1823, Ferdinando VII chiese aiuto ai cosiddetti \"Centomila figli di San Luigi\" (un esercito francese agli ordini della Santa Alleanza) per ristabilire l'assolutismo.\nNel 1833, il ministro spagnolo Andr\u00e9s Burgos porta a termine una nuova divisione territoriale dello stato spagnolo, con la quale aveva intenzione di rafforzare il centralismo. La cosiddetta riforma stabiliva che la Galizia venisse divisa in quattro province e perdesse (a favore di Castiglia e Asturie), parte del suo territorio.\nIn questo stesso anno (1833), muore Ferdinando VII. Dato che sua figlia Isabella, a quel tempo, aveva solo tre anni, il governo pass\u00f2 nelle mani di sua moglie, Maria Cristina d'Asburgo. Nel 1840, e in seguito al generale Baldomero Espartero, la cui reggenza dura fino al 1843, anno in cui sale al trono (a soli tredici anni) la regina Isabella II.\nIn particolare, a causa del disaccordo con il governo di questa regina, nascer\u00e0 in Galizia il movimento cosiddetto del Provincialismo. Si tratta di un gruppo di uomini giovanissimi, guidati da Antol\u00edn Faraldo, di ideologia liberale desiderosi di ristabilire l'unit\u00e0 provinciale galiziana e una maggiore autonomia rispetto a quella che godette la Galizia durante la guerra contro i francesi. Nel 1846, si ha la rivolta progressista di Miguel Sol\u00eds, il cui esito fu la tragedia dei \"martiri di Carral\".\nIl 2 marzo del 1856, ebbe luogo, nella popolazione di Conxo, il cosiddetto \"Banquete de Conxo\" (\"banchetto di Conxo\"), nel quale, per la prima volta, a tavola sedevano insieme studenti, lavoratori e artigiani. Tra gli studenti, emergeva la figura del poeta Aurelio Aguirre e il giovanissimo Eduardo Pondal, il quale recit\u00e0 alcune sue poesie scritte in lingua spagnola.\nA causa di questo spirito progressista e di valorizzazione della terra, nel 1861 si celebrarono nella citt\u00e0 di La Coru\u00f1a i primi \"Xogos Florais\" galiziani, organizzati per iniziativa di Xos\u00e9 L\u00f3pez Cort\u00f3n. Queste celebrazioni, sorte a imitazione dei \"Jocs Florals\" catalani, ebbero grande ripercussione in ambito letterario e politico.\nPrima fase: letteratura di circostanze (1808-1840).\nDurante questo primo periodo, troveremo una abbondante quantit\u00e0 di testi il cui contenuto \u00e8 pi\u00f9 di tipo utilitaristico e strumentale che letterario. Questi scritti sono stati, quindi, per lo pi\u00f9 fortemente legati al contesto socio-politico del tempo. Cos\u00ec, in questa fase, la guerra contro i francesi e in pi\u00f9 il confronto tra i conservatori e i liberali (scaturito dal dibattito sul costituzionalismo) saranno le tematiche dominanti.\nIl primo documento \"letterario\" del Pre-resorgimento di cui abbiamo notizia \u00e8 una \"Carta-Representaci\u00f3n\", firmata da Pedro Cima de Vila, mediante la quale gli abitanti del \"concello\" (comune) ourensano di Pontedeva chiedono al re Carlo IV di eliminare la pressione fiscale esercitata sulla commercializzazione e consumo del vino. Ancora una volta, dobbiamo ricordare che il concetto di ci\u00f2 che \u00e8 o non \u00e8 letterario varia nel corso del tempo, e che i documenti formano parte dello studio letterario di questa epoca.\nD'altra parte, a causa della pi\u00f9 di una volta citata guerra contro i francesi accolta in Galizia con una certa indifferenza, perlomeno fino al 1809, appaiono numerosi testi (che circolavano in fogli volanti) il cui obiettivo era quello di attirare l'attenzione dei giovani atti a combattere al fronte contro l'esercito francese. Uno di essi \u00e8 la poesia anonima del 1808 \"Un labrador que foi sarxento aos soldados do novo alistamento\" (lett. \"un contadino che fu sergente dei soldati del nuovo reclutamento\"). Tuttavia, sappiamo da testimonianze indirette che esisteva un grande numero di opere teatrali di tema patriottico, concepite per lo stesso scopo. Attualmente questi componimenti risultano dispersi.\nNel 1810, vede la luce un'opera di Xos\u00e9 Fern\u00e1ndez de Neira, \"Proezas de Galicia\" (lett. \"gesta\" o \"imprese di Galizia\"). Questa opera, scritta sotto forma di dialogo, narra di due personaggi \"in praesentiae\" (Chinto e Mingote) che raccontano, mediante le loro conversazioni, la guerra napoleonica. Anche se i francesi appaiono caratterizzati con tratti negativi, non esiste una idealizzazione dei galiziani, per cui quest'opera, \"Proezas de Galicia\", non pu\u00f2 essere intesa come un testo a carattere epico.\nNel 1812, il liberale Antonio Benito Fandi\u00f1o, durante una dei suoi vari soggiorni in carcere, scrisse l'opera teatrale \"A Casamenteira\" (\"La Paraninfa\"), in cui si narra la storia di un amore (quello di Perucho e T\u00e9cola) ostacolato dagli interessi sociali ed economici di Xan Rouco (padre di Perucho), e dalla zia Goras (la paraninfa). Questi due ultimi personaggi, organizzano il matrimonio tra Perucho e la Dominga (amante del chierico). Infine, T\u00e9cola, in una dimostrazione di integrit\u00e0 femminile, rifiuta un altro matrimonio che la zia Goras alla fine gli offre. Anche se risale al 1812, \"A Casamenteira\" venne pubblicata solo nel 1849, anno in cui a Ourense venne reso omaggio a Fandi\u00f1o.\nProseguendo sul filone del genere drammatico, sappiamo che sono possibilmente di questa epoca le due composizioni di cui rende testimonianza Galo Salinas nella sua \"Memoria acerca de la Dram\u00e1tica Gallega\" (1896), delle quali una porta il titolo \"O Pleito do Gallego\". L'altra, mancante del titolo, costituisce una satira contro i liberali del 1812, e sarebbe ambientata a Tui. Allo stesso modo, Leandro Carr\u00e9 Alvarellos ce ne fornisce altre due: \"Conversa entre os Arrieiros Cosme da Grouxa, Marcos Rielo e Roque de Ar\u00e1n\" e \"O Litigante Labrador\", di Ram\u00f3n Varela. Tutti questi attestazioni teatrali risultano oggi perdute.\nRitornando alla creazione poetica di questa prima fase, \u00e8 d'obbligo far riferimento al romance \"Os Rogos dun Gallego\", di Manuel Pardo de Andrade. Questo componimento costituisce una delle pi\u00f9 feroci accuse contro l'Inquisizione.\nAntagonista a questo testo \u00e8 la \"Carta a un Liberal\", articolo pubblicato il 23 aprile del 1813 nel giornale \"Estafeta de Santiago\", firmata da \"El paysano cat\u00f3lico y decidido, Presidente. Por su mandado el ciudanano, Secretario\". Si tratta di una ferocissima critica a un liberale e, per estensione, a tutta l'ideologia del liberalismo.\nInoltre, il 22 aprile del 1814, secondo Ram\u00f3n Mari\u00f1o Paz, compare sul giornale \"El Ciudadano por la Constituci\u00f3n\" un romance in cui si critica la ingenuit\u00e0 dei liberali fiduciosi del fatto che Ferdinando VII avrebbe mantenuto i postulati della Costituzione del 1812. Non si sa se la paternit\u00e0 di questo componimento poetico sia da attribuire ad Antonio Benito Fandi\u00f1o o a Manuel Pardo de Andrade.\nRisalgono al 1820, secondo Xos\u00e9 Mar\u00eda \u00c1lvarez Bl\u00e1zquez, i versi di una poesia dal lungo titolo, conosciuta come l'\"Aniversario Constitucional\", che rappresenterebbe un elogio della Costituzione di Cadice e delle libert\u00e0 recuperate (ricordiamoci che ci troviamo in pieno Triennio Liberale).\nDel 1821, sarebbero alcuni commentari scritti in lingua galiziana che appaiono nelle \"Condiciones y Semblanzas de los Diputados a Cortes para la Legislatura de 1820 a 1821\". Nel 1823, venivano pubblicati due composizioni poetiche galiziane nel giornale \"Diario Constitucional de La Coru\u00f1a\", in cui si criticano gli insorti del \"Val do Bur\u00f3n\". E, nel giornale \"El Fiscal de los Jueces\", edito a La Coru\u00f1a tra il 1821 e il 1822, tutti i numeri pubblicati iniziano con delle quartine (composizioni di quattro versi) scritte in galiziano.\nOltre a questa tematica politica, abbiamo possibilmente le composizioni di Nicomedes Pastor D\u00edaz, \"Alborada\" e l'\"\u00c9gloga de Belmiro e Benigno\". Si tratta di due poesie giovanili, scritte da un Pastor D\u00edaz di solo quattordici anni, e che hanno poco a che spartire con il famoso poeta in lingua spagnola che diventer\u00e0 pi\u00f9 tardi.\nD'altra parte, dobbiamo dire che a Vicente Turnes gli verr\u00e0 attribuita l'anonima \"Letrilla aos rexios desposorios de S.M.\", datata al 1829.\nA partire dal 1820, e soprattutto nel decennio 1830, avr\u00e0 grandissimo successo il genere del dialogo, particolarmente a Santiago di Compostela e nel suo circondario. Ci troviamo di fronte a testi dialogati (come lo stesso nome del genere indica) dove vengono presentate le persone del mondo rurale che conversano fra loro, e le cui chiacchierate sempre si rifanno in maniera indiretta a un apprezzamento e sostegno per la Costituzione di Cadice e il liberalismo. Si tratta di una strategia dei liberali per diffondere la loro ideologia senza subire nessun tipo di rappresaglia, in quanto i dialoghi restavano comunque anonimi oltre che verosimili (sebbene, nel leggerli, si evince la loro artificiosit\u00e0). Nell'anno 1820 vedevano la luce i dialoghi \"Tertulia na Quintana\" e il \"Di\u00e1logo entre Dominjos e Farruco\"; nel 1823, faceva la comparsa il \"Di\u00e1logo entre dos Labradores Gallegos Afligidos y un Abogado Instr\u00eddo\"; nel 1836, la \"Parola de Cacheiras\" e tra il 1836 e il 1837 i \"Di\u00e1logos na Alameda de Santiago\", le \"Tertulias de Pica\u00f1os\" e il \"Coloquio na Pontella Cha\u00ednsa\". Di questo periodo sarebbero anche il \"Di\u00e1logo entre Gorecho e Mingos\", la \"Tertulia dos Concheiros\" e \"O Pleiteante Gallego\".\nSeconda fase: i precursori (1840-1863).\nA partire dal 1840, sicuramente per un'influenza diretta del movimento del Provincialismo, si ebbero numerose composizioni poetiche scritte e pubblicate in galiziano. Si inizia, dunque, a vedere la lingua galiziana come una lingua letteraria.\nUn dei principali eventi del Pre-resorgimento fu la pubblicazione del libro dal lungo titolo \"A gaita gallega...\" (1853), di Xo\u00e1n Manuel Pintos, conosciuto popolarmente come \"A Gaita Gallega\". Si tratta di un'opera di poesia narrativa e dialogata, scritta in galiziano, spagnolo e latino (e con citazioni in francese).\nUn altro evento notevole per la letteratura galiziana \u00e8 la celebrazione dei \"Xogos Florais\" di La Coru\u00f1a (1861), nei quali parteciparono poeti che scrivevano in gallego e in spagnolo. Ma ci\u00f2 che \u00e8 veramente importante, dal punto di vista letterario, fu la pubblicazione delle poesie premiate in questo certame raccolte in un volume recante il titolo \"\u00c1lbum de la Caridad, Seguido de un Mosaico Po\u00e9tico de Nuestros Vates Contempor\u00e1neos\". In questo libro, troviamo composizioni di autori del calibro di Francisco A\u00f1\u00f3n, Xo\u00e1n Manuel Pintos, Alberto Camino, Rosal\u00eda de Castro o Eduardo Pondal.\nD'altra parte, quando ci riferiamo ai precursori, stiamo parlando di un gruppo di poeti con delle caratteristiche tematiche comuni, alcune delle quali sono le seguenti:\nE per finire, gli scrittori pi\u00f9 importanti del periodo dei precursori, sarebbero: Vicente Turnes, Marcial Valladares N\u00fa\u00f1ez, Xo\u00e1n Manuel Pintos, Francisco A\u00f1\u00f3n, Alberto Camino e inoltre i fratelli Antonio de la Iglesia e Francisco Mar\u00eda de la Iglesia."}
{"id": "3129448", "revid": "31886", "url": "https://it.wikipedia.org/wiki?curid=3129448", "title": "Kibo", "text": ""}
{"id": "3129459", "revid": "1305772", "url": "https://it.wikipedia.org/wiki?curid=3129459", "title": "Eastvale", "text": ""}
{"id": "3129460", "revid": "131145", "url": "https://it.wikipedia.org/wiki?curid=3129460", "title": "Le Caccavelle", "text": ""}
{"id": "3129465", "revid": "1543377", "url": "https://it.wikipedia.org/wiki?curid=3129465", "title": "Eastvale (Pennsylvania)", "text": "Eastvale \u00e8 una borough degli Stati Uniti d'America, nella contea di Beaver nello Stato della Pennsylvania. Secondo il censimento del 2000 la popolazione \u00e8 di 293 abitanti.\nSociet\u00e0.\nEvoluzione demografica.\nLa composizione etnica vede una prevalenza della razza bianca (96,93%) seguita da quella afroamericana (1,71%), dati del 2000."}
{"id": "3129469", "revid": "1343317", "url": "https://it.wikipedia.org/wiki?curid=3129469", "title": "Surstr\u00f6mming", "text": "Il surstr\u00f6mming (\"aringa acida\") \u00e8 un piatto tipico della cucina svedese, preparato per fermentazione dell'aringa del Baltico. Il prodotto viene normalmente venduto in barattoli, che spesso si gonfiano e deformano durante lo stoccaggio, per via della fermentazione ininterrotta. Quando la latta viene aperta, l'odore che sprigiona \u00e8 talmente forte e nauseante che questo piatto viene solitamente consumato all'aperto.\nPreparazione.\nLe aringhe vengono pescate in primavera, quando stanno per riprodursi. Il pesce viene lasciato fermentare in barili per uno o due mesi, poi viene inscatolato con una salamoia molto leggera, per non interrompere i processi fermentativi. Entro un anno i gas prodotti dalla fermentazione iniziano a deformare la latta.\nSi pensa che questo metodo di conservazione sia stato inventato molto tempo fa, quando il sale era molto costoso. Sfruttando la fermentazione, \u00e8 infatti possibile conservare il pesce usando una quantit\u00e0 di sale molto bassa, appena quanto basta a impedirne la putrefazione.\nUtilizzo.\nNormalmente il surstr\u00f6mming viene consumato all'interno di un sandwich, preparato con \"tunnbr\u00f6d\" (pane sottile), burro o panna acida e verdure. Questo panino (\"surstr\u00f6mmingskl\u00e4mma\") viene accompagnato con bicchieri di birra, acquavite o latte.\nGli stessi svedesi non sono particolari estimatori del surstr\u00f6mming, che viene considerato un gusto acquisito."}
{"id": "3129483", "revid": "34392", "url": "https://it.wikipedia.org/wiki?curid=3129483", "title": "Museo Nazionale di San Martino", "text": ""}
{"id": "3129490", "revid": "767487", "url": "https://it.wikipedia.org/wiki?curid=3129490", "title": "Maurizio Lucchetti", "text": "Ha disputato 102 partite in Serie B con 8 reti all'attivo con L.R. Vicenza e .\nCarriera.\nGiocatore.\nDopo aver iniziato a giocare in Serie C nella squadra della sua citt\u00e0, il Pergocrema, \u00e8 passato alla Vogherese restandovi per cinque stagioni e vincendo un campionato di Serie D nel 1981. Nella stagione 1983-1984 realizza 16 gol in Serie C1 con la maglia del che per il successivo campionato gli valgono la chiamata del L.R. Vicenza. Con i biancorossi ottiene subito la promozione in Serie B, debuttando l'anno dopo tra i cadetti l'8 settembre 1985 nella gara Monza-L.R. Vicenza (0-1). Alla sua prima stagione in Serie B realizza 7 gol in 34 presenze di campionato, mentre l'anno dopo (sempre in Serie B) firma 5 reti in 32 partite. \nNel 1987-1988 ottiene una nuova promozione (in Serie B) con il Cosenza allenato da Gianni Di Marzio. Con lui in squadra c'\u00e8 Claudio Lombardo, suo compagno nella Vogherese, facendo coppia in attacco con un giovane Michele Padovano. Realizza 6 gol in 32 partite. L'anno seguente, tornato a calcare i campi della cadetteria, sfiora con la sua squadra il doppio salto di categoria. Sotto la guida tecnica di Bruno Giorgi, gioca 36 partite con 6 reti.\nNell'estate del 1989 lo ingaggia la e anche in Campania ottiene una promozione in Serie B che a Salerno era attesa da 23 anni. L'anno dopo, con i granata, non riesce a timbrare nessuna presenza in campionato e durante la stagione si trasferisce al Lecco dove firma 10 reti in 11 gare del campionato di Serie C2. Sempre con il Lecco, l'anno seguente, totalizza 34 presenze realizzando 6 gol. Ha chiuso la carriera agonistica vestendo nel 1992-1993 la maglia dell'Oltrep\u00f2.\nAllenatore.\nSuccessivamente ha svolto il ruolo di allenatore, ottenendo diverse promozioni nei campionati dilettantistici. Ha anche allenato in Serie D la Nuova Verolese e il Palazzolo, divenendo poi l'allenatore della Grumellese nel campionato di Eccellenza Lombardia.\nIl 16 febbraio 2011 \u00e8 stato sostituito sulla panchina della Grumellese, ultima in classifica nel girone C, in seguito alla sconfitta sul campo della Gandinese nella quarta giornata di ritorno per 2-0. Nella stagione 2011-2012, subentrato a stagione in corso sulla panchina del Crema, ottiene la salvezza e viene rinconfermato per la stagione successiva. Allena la squadra lombarda anche nella stagione 2013-2014, sempre in Eccellenza, centrando la salvezza ai play-out.\nNella stagione 2015-2016 allena i bergamaschi della Trevigliese, nel campionato di Promozione; viene esonerato in seguito alla sconfitta nel derby cittadino con la Mario Zanconti il 2 marzo 2016, nonostante la sua squadra si trovasse al secondo posto in classifica.\nIl 12 dicembre 2017 torna sulla panchina del Crema. Il 30 gennaio 2018 presenta le sue dimissioni dalla squadra cremasca."}
{"id": "3129493", "revid": "253269", "url": "https://it.wikipedia.org/wiki?curid=3129493", "title": "Bronson Pinchot", "text": " \nBiografia.\nEsordisce sul grande schermo nel 1983 con \"Risky Business - Fuori i vecchi... i figli ballano\", e l'anno successivo interpreta Serge in \"Beverly Hills Cop - Un piedipiatti a Beverly Hills\" (1984), ruolo che riprender\u00e0 dieci anni dopo nel terzo capitolo della serie, \"Beverly Hills Cop III - Un piedipiatti a Beverly Hills III\" (1994). \nRecita inoltre nei film \"Una vita al massimo\" (1993), \"Il coraggio della verit\u00e0\" (1996), \"Un party per Nick\" (1996) e \"Il club delle prime mogli\" (1996), nella miniserie \"I Langolieri\" (1995) e nelle serie \"Lois &amp; Clark - Le nuove avventure di Superman\" e \"Le terrificanti avventure di Sabrina\" (2018-2020). Nel 2012 appare nello show \"The Bronson Pinchot Project\". \nDal 1986 al 1993 partecipa alla sitcom \"Balki e Larry - Due perfetti americani\", nel ruolo di Balki Bartokomus, per il quale riceve un Emmy nel 1987. Nel 1997 interpreta Jean-Luc nella serie \"Una bionda per pap\u00e0\".\nDoppiatori italiani.\nNelle versioni in italiano dei suoi film, Bronson Pinchot \u00e8 doppiato da:\nCome doppiatore \u00e8 stato sostituito da:"}
{"id": "3129498", "revid": "1442080", "url": "https://it.wikipedia.org/wiki?curid=3129498", "title": "Karl Humenberger", "text": ""}
{"id": "3129499", "revid": "136801", "url": "https://it.wikipedia.org/wiki?curid=3129499", "title": "Nazionale di Coppa Davis della Gran Bretagna", "text": ""}
{"id": "3129511", "revid": "287204", "url": "https://it.wikipedia.org/wiki?curid=3129511", "title": "Throh", "text": ""}
{"id": "3129512", "revid": "785863", "url": "https://it.wikipedia.org/wiki?curid=3129512", "title": "Debi Derryberry", "text": "\u00c8 stata sposata dal 2000 al 2012 con Harvey L. Jordan."}
{"id": "3129513", "revid": "599013", "url": "https://it.wikipedia.org/wiki?curid=3129513", "title": "Johann Klima", "text": "Viene talvolta indicato come \"Klima I\" per distinguerlo dal fratello Karl, a sua volta calciatore professionista.\nCarriera.\nAdmira.\nHans Klima approd\u00f2 all'Admira nel 1920, giocando come ala destra al fianco di Ignaz Sigl. Promosso in 1. Klasse, dopo alcune stagioni di lotta per evitare la retrocessione, nel 1922-1923 arriv\u00f2 il primo piazzamento importante, un 3\u00ba posto. Debutt\u00f2 anche in Nazionale, il 29 settembre 1923 contro l', lo stesso giorno esord\u00ec anche il compagno di squadra Johann Schierl.\nNel 1927 l'Admira vince il primo titolo nazionale, impresa ripetuta nella stagione successiva quando ottiene il \"double\" vincendo anche la coppa. Contestualmente si guadagna la piazza d'onore della classifica marcatori, con 19 gol, dietro al compagno di reparto Anton Schall. Nel 1928-1929 ottiene il 2\u00ba posto in I. Liga, cos\u00ec anche per le tre stagioni successive.\nNel 1932 \u00e8 nuovamente campione d'Austria con l'Admira, e vince per la seconda volta la coppa nazionale. A fine stagione si trasferisce all'Antibes.\nIn Francia.\nDopo il trasferimento in Francia, Klima \u00e8 autore del primo gol segnato nella storia del campionato professionista, nella prima giornata della stagione 1932-1933. Dopo una sola stagione all'Antibes decide comunque di ritornare in Austria.\nLe ultime stagioni.\nTornato all'Admira, nella stagione 1933-1934 vince il suo quarto titolo austriaco e decide di ritirarsi dal calcio giocato, non prendendo parte alla Coppa Mitropa. Tuttavia, come allenatore-giocatore, \u00e8 al Wiener Rasensportfreunden nella stagione 1934-1935. Alla fine di quella stagione si ritira definitivamente dal mondo del calcio.\nNazionale.\nDopo l'esordio contro l'Ungheria nel 1923, Klima non viene pi\u00f9 convocato in Nazionale fino al 1926, quando gioca contro , e , segnando anche un gol in queste due ultime partite. Segna anche una rete all'Ungheria il 6 ottobre 1929, ininfluente nella sconfitta per 1-2. Sono queste le sue uniche tre reti in Nazionale.\nGioca la sua undicesima e ultima partita in Nazionale il 22 febbraio 1931, a Milano contro l', partita vinta per 2-1 dagli \"Azzurri\"."}
{"id": "3129514", "revid": "1543377", "url": "https://it.wikipedia.org/wiki?curid=3129514", "title": "Shanghai Golden Grand Prix 2010", "text": "Lo Shanghai Golden Grand Prix 2010 \u00e8 stato la 4\u00aa edizione dell'annuale meeting di atletica leggera ed ha avuto luogo allo Stadio di Shanghai, sede delle partite di calcio all'Olimpiade di Pechino, dalle ore 18:20 alle 21:55 UTC+8 del 23 maggio 2010. Il meeting \u00e8 stato anche la seconda tappa del circuito ufficiale IAAF Diamond League 2010.\nProgramma.\nDurante il meeting si sono svolte 16 specialit\u00e0, 9 maschili e 7 femminili: di queste, 8 maschili e 7 femminili hanno avuto validit\u00e0 per la classifica della Diamond League.\nRisultati.\nDi seguito i primi tre classificati di ogni specialit\u00e0."}
{"id": "3129525", "revid": "1442080", "url": "https://it.wikipedia.org/wiki?curid=3129525", "title": "Rudolf Z\u00f6hrer", "text": ""}
{"id": "3129527", "revid": "35000579", "url": "https://it.wikipedia.org/wiki?curid=3129527", "title": "Ashley Cafagna", "text": ""}
{"id": "3129535", "revid": "767487", "url": "https://it.wikipedia.org/wiki?curid=3129535", "title": "Locomotiva FS R.410", "text": "La Locomotiva a vapore R.410 \u00e8 una locotender a scartamento ridotto \"bosniaco\" per servizio passeggeri e merci che ha prestato servizio sulla linea a scartamento 760\u00a0mm Chiusa - Plan (frazione di Selva) detta anche Ferrovia della Val Gardena.\nStoria.\nLe locomotive del gruppo R.410 vennero progettate e costruite dalla Krauss di Lienz nel 1916, per conto dell'esercito austriaco, per le linee a scartamento ridotto bosniaco della rete ad uso bellico e vennero immatricolate nel gruppo KuK IVc con i numeri di serie 4151-4157. Il lotto di 7 unit\u00e0 venne consegnato alle FS a fine guerra nel 1918 in conseguenza dell'annessione del territorio e immatricolato come gruppo R.410. Le locomotive svolsero servizio sia sulla linea della Val Gardena, dal 5 febbraio del 1919 fino al 1960, che in val di Fiemme.\nDurante la seconda guerra mondiale andarono disperse in Bosnia le unit\u00e0 002 e 007.\nDopo l'accantonamento vennero tutte demolite eccetto la 004 che, uscita nello stesso anno dalla revisione generale eseguita nell'Officina Grandi Riparazioni di Verona, era in ottimo stato di conservazione; oggi \u00e8 monumentata a Ortisei.\nCaratteristiche.\nLe locomotive del gruppo R.410 avevano un rodiggio \"D\" che permetteva un basso peso per asse. Erano macchine a 2 cilindri esterni a semplice espansione con distribuzione a cassetto piano sistema Walschaerts. La pressione in caldaia era di 13 bar\nLe locomotive erano munite di impianto frenante del tipo a vuoto, sistema Hardy.\nEsemplari preservati.\nLa locotender R.410.004 \u00e8 monumentata a Ortisei."}
{"id": "3129538", "revid": "133557", "url": "https://it.wikipedia.org/wiki?curid=3129538", "title": "Noi 3", "text": ""}
{"id": "3129540", "revid": "71433", "url": "https://it.wikipedia.org/wiki?curid=3129540", "title": "The Invention of Lying", "text": ""}
{"id": "3129551", "revid": "287204", "url": "https://it.wikipedia.org/wiki?curid=3129551", "title": "Copenaghen Open 1976", "text": "Il Copenaghen Open 1976 \u00e8 stato un torneo di tennis giocato sul sintetico indoor. \u00c8 stata la 2\u00aa edizione del Copenaghen Open che fa parte del Commercial Union Assurance Grand Prix 1976. Il torneo si \u00e8 giocato a Copenaghen in Danimarca dal 18 al 24 gennaio 1976.\nCampioni.\nSingolare maschile.\n Lars Elvstr\u00f8m ha battuto in finale Jean-Fran\u00e7ois Caujolle 6-4, 6-4"}
{"id": "3129555", "revid": "889336", "url": "https://it.wikipedia.org/wiki?curid=3129555", "title": "Robert Pavlicek", "text": ""}
{"id": "3129558", "revid": "767487", "url": "https://it.wikipedia.org/wiki?curid=3129558", "title": "ATP Birmingham 1976", "text": "L'ATP Birmingham 1976 \u00e8 stato un torneo di tennis giocato sul sintetico indoor. \u00c8 stata la 4\u00aa edizione dell'ATP Birmingham, che fa parte del Commercial Union Assurance Grand Prix 1976. Si \u00e8 giocato a Birmingham negli Stati Uniti, dal 20 al 25 gennaio 1976.\nCampioni.\nSingolare.\n Jimmy Connors ha battuto in finale Roscoe Tanner 6\u20134, 3\u20136, 6\u20131\nDoppio.\n Jimmy Connors / Erik Van Dillen hanno battuto in finale Hank Pfister / Dennis Ralston 6\u20133, 6\u20132"}
{"id": "3129562", "revid": "661526", "url": "https://it.wikipedia.org/wiki?curid=3129562", "title": "The Party Scene", "text": "The Party Scene \u00e8 il primo album realizzato dal gruppo pop punk/emo-pop All Time Low e pubblicato il 19 luglio 2005 per la Emerald Moon Records.\nFormazione.\nFormazione come da libretto"}
{"id": "3129564", "revid": "1494169", "url": "https://it.wikipedia.org/wiki?curid=3129564", "title": "Baltimore Open 1976", "text": "Il Baltimore Open 1976 \u00e8 stato un torneo di tennis giocato sul sintetico indoor. \u00c8 stata la 5\u00aa edizione del Baltimore Open, che fa parte del Commercial Union Assurance Grand Prix 1976. Si \u00e8 giocato a Baltimora negli Stati Uniti, dal 19 al 25 gennaio 1976.\nCampioni.\nSingolare.\n Tom Gorman ha battuto in finale Ilie N\u0103stase 7\u20135, 6\u20133\nDoppio.\n Bob Hewitt / Frew McMillan hanno battuto in finale Ilie N\u0103stase / Cliff Richey 3\u20136, 7\u20136, 6\u20134"}
{"id": "3129569", "revid": "72396", "url": "https://it.wikipedia.org/wiki?curid=3129569", "title": "Karl Stoiber", "text": ""}
{"id": "3129578", "revid": "106908", "url": "https://it.wikipedia.org/wiki?curid=3129578", "title": "Josef Mirschitza", "text": ""}
{"id": "3129579", "revid": "24443", "url": "https://it.wikipedia.org/wiki?curid=3129579", "title": "Catena dei Lagorai", "text": ""}
{"id": "3129585", "revid": "767487", "url": "https://it.wikipedia.org/wiki?curid=3129585", "title": "Josef Mirschitzka", "text": ""}
{"id": "3129597", "revid": "125965550", "url": "https://it.wikipedia.org/wiki?curid=3129597", "title": "Buffalo buffalo Buffalo buffalo buffalo buffalo Buffalo buffalo", "text": "\u00abBuffalo buffalo Buffalo buffalo buffalo buffalo Buffalo buffalo\u00bb \u00e8 una frase grammaticalmente valida della lingua inglese.\n\u00c8 usata come esempio di come omonimi e omofoni possono essere combinati per creare una frase complessa. La frase \u00e8 stata ripresa nella letteratura in diverse forme a partire dal 1967, quando venne presentata nel libro \"Beyond Language: Adventures in Word and Thought\" di Dmitri Borgmann.\nCostruzione della frase.\nLa frase in lingua inglese non ha segni di punteggiatura e utilizza tre diversi significati della parola \u00abbuffalo\u00bb:\nIn questo caso, si ottiene:\nche si potrebbe tradurre cos\u00ec:\no meglio:\no, volendo limare ambiguit\u00e0 sintattiche:\nUtilizzi.\nThomas Tymoczko ha notato che non c'\u00e8 niente di speciale nel ripetere otto volte il termine \u00abbuffalo\u00bb; qualsiasi frase in lingua inglese composta esclusivamente da \u00abbuffalo\u00bb, ripetuta anche per un numero imprecisato di volte, \u00e8 grammaticalmente corretta. La frase pi\u00f9 breve ottenuta con questo metodo \u00e8 \u00abBuffalo!\u00bb, che pu\u00f2 esser considerata un imperativo di intimidire o prendere in giro qualcuno (\u00ab[You] buffalo!\u00bb) con il pronome personale \"you\" sottinteso.\nEsempi simili.\nAltre parole inglesi possono essere usate per comporre frasi contenenti alcune ripetizioni consecutive, senza che queste ultime debbano necessariamente avere un senso. Va bene qualsiasi parola che sia allo stesso tempo un sostantivo animato plurale e un verbo transitivo. Altri termini che possono essere utilizzati in questo modo sono \"police\", \"fish\", \"smelt\", \"char\", \"people\" e \"bream\".\nUn esempio in qualche modo simile e senza punteggiatura \u00e8 \"James while John had had had had had had had had had had had a better effect on the teacher\". La frase potrebbe riguardare un'ipotetica classe scolastica inglese in cui si discute dell'uso della parola \"had\". Volendo inserire la punteggiatura verrebbe:\nIn italiano, una frase analoga a \u00abBuffalo buffalo Buffalo buffalo buffalo buffalo Buffalo buffalo\u00bb potrebbe essere creata assai difficilmente, perch\u00e9 si tratta di una lingua che utilizza articoli e preposizioni. Su \"la Repubblica\" un lettore ha proposto una frase pi\u00f9 breve in forma di titolo di giornale: \u00abBandito: bandito bandito\u00bb un malvivente sarebbe cio\u00e8 stato allontanato da Bandito, una frazione vicino a Bra, in provincia di Cuneo. Un altro gioco di parole che, in modo simile, si basa sul valore polisemico di alcune parole (sebbene non sia composto soltanto da omografi) sarebbe: \u00abPrese dove Mise mise mise mise misero misero mise misero Prese prese tre\u00bb; \nAltro gioco di parole, simile a quello di Bandito, potrebbe essere: \u00abPerito: perito Perito, perito perito\u00bb, cio\u00e8 un esperto (quindi perito) consulente tecnico chiamato Perito di cognome morto a Perito, un comune italiano della provincia di Salerno, in Campania oppure Perito, frazione del comune di Casali del Manco, nella provincia di Cosenza, in Calabria."}
{"id": "3129603", "revid": "188116", "url": "https://it.wikipedia.org/wiki?curid=3129603", "title": "Asawira", "text": "As\u0101wira () \u00e8 il termine che, nel primo periodo omayyade, era dato alle truppe mercenarie anislamiche, composte da cavalieri persiani, per lo pi\u00f9 di fede zoroastriane.&lt;br&gt;\nIl termine \"as\u0101wira\" deriva infatti, con ogni evidenza, dal persiano \"asvar\", che significa per l'appunto \"cavalieri\": ruolo in cui non eccellevano certo gli Arabi dell'epoca.\nLe prime informazioni riguardano il periodo in cui Mu'awiya ibn Abi Sufyan era governatore ( \"w\u0101li\" ) della Siria.\nDo elementi persiani si parla gi\u00e0 per il periodo delle prime conquiste. Comandati da un Persiano chiamato Siy\u0101h al-Usw\u0101r\u012b alcuni contingenti persiani, dopo essersi convertiti, parteciparono alle operazioni nella Mesopotamia meridionale (in special modo prendendo parte all'assedio di Tustar), ottenendo un soldo assai pi\u00f9 consistente dei loro commilitoni arabi e della possibilit\u00e0 d'insediarsi poi a Ba\u1e63ra, venendo fittiziamente assimilati e inclusi - secondo la logica che guidava la mentalit\u00e0 araba dell'epoca - tra i B. Tam\u012bm. \nNel ventennio che va dal 636 al 656, Mu\u02bf\u0101wiya autorizz\u00f2 l'arruolamento - dietro lauto compenso - di altri cavalieri persiani per poter contare sulla loro lealt\u00e0, indifferenti come essi erano alle diatribe religiose che gi\u00e0 cominciavano a caratterizzare la \"Umma\" islamica. Ci\u00f2 non imped\u00ec l'impiego nel 683-4 di 400-500 loro elementi, nel quadro del confronto ostile tra le trib\u00f9 di Ba\u1e63ra, quando a comandarli vi era M\u0101h Afr\u012bdh\u016bn, il cui nome svela la sua origine persiana.\nAltri As\u0101wira, originari del Sind, provenivano dalle file dei Say\u0101bija, degli Zu\u1e6d\u1e6d e degli Indigh\u0101r, andarono anch'essi a insediarsi a Ba\u1e63ra.\nGli \"as\u0101wira\" furono ereditati dal figlio e successore di Mu\u02bf\u0101wiya, Yaz\u012bd I, che li impieg\u00f2 senza alcuno scrupolo contro i suoi correligionari insorti contro la sua nomina da parte del padre, nel corso degli antefatti che condussero infine alla battaglia della seconda harra. \nDi essi, man mano che gli Arabi s'impratichivano dell'arte equestre, si perdono le tracce nel prosieguo del califfato omayyade, mentre in et\u00e0 abbaside non si parl\u00f2 pi\u00f9 di essi a causa delle massicce conversioni del mondo persiano."}
{"id": "3129604", "revid": "1714743", "url": "https://it.wikipedia.org/wiki?curid=3129604", "title": "Giovanna Elisabetta di Baden-Durlach", "text": "Biografia.\nNacque nel castello di Karlsburg, terza figlia di Federico VII (1647\u22121709), margravio di Baden-Durlach, e di sua moglie Augusta Maria (1649\u22121728), figlia del duca Federico III di Holstein-Gottorp (1597-1659).\nNel 1697 venne data in sposa, nel quadro di un doppio matrimonio tra le casate di Baden-Durlach e di W\u00fcrttemberg, al duca Eberardo Ludovico di W\u00fcrttemberg (1676\u22121733), figlio del duca Guglielmo Ludovico di W\u00fcrttemberg (1647\u22121677) e di Maddalena Sibilla di Assia-Darmstadt (1652\u22121712). Il matrimonio sanciva il legame tra le due principali dinastie luterane della Germania meridionale. La madre della sposa, Augusta Maria di Holstein-Gottorp, era zia della madre dello sposo, Maddalena Sibilla d'Assia-Darmstadt, ma, a causa della piccola differenza d'et\u00e0, le due donne erano talora state cresciute insieme da bambine.\nDato che a seguito della guerra della Grande Alleanza il margravio di Baden-Durlach era rimasto sfornito di una residenza degna di nota, il primo matrimonio tra Giovanna Elisabetta ed Eberardo Ludovico venne celebrato nel \"Badischen Hof\" di Basilea, mentre due mesi dopo venne celebrato a Stoccarda il matrimonio tra il fratello di Giovanna Elisabetta, il principe ereditario ed in seguito margravio di Baden-Durlach Carlo III Guglielmo (1679\u22121738) e la sorella di Eberardo Ludovico, Maddalena Guglielmina (1677\u22121742).\nDopo la nascita del principe ereditario Federico Luigi (1698\u22121731), avvenuta l'anno successivo al matrimonio, la coppia visse per lo pi\u00f9 separata.\nA causa della sua carriera militare Eberardo Ludovico inizialmente visse assai di rado a Stoccarda. Nel 1704 prese parte alla battaglia di Blenheim e fu poi nominato generale d'armata dell'Armata del Reno. Nel 1707 fu nominato feldmaresciallo delle truppe sveve, nel corso della guerra di successione spagnola. Inoltre egli nutriva due grandi ambizioni: comandare un esercito permanente e di notevoli dimensioni e, seguendo il modello francese, governare uno stato assoluto, con una prestigiosa vita di corte.\nDal canto suo, Giovanna Elisabetta condusse il suo matrimonio seguendo i concetti pietistici di contegno e moralit\u00e0 in cui era stata educata, e mantenne tale condotta nella sua residenza, l'Alten Schloss di Stoccarda.\nEberardo Ludovico fu il primo duca di W\u00fcrttemberg a vivere apertamente con la propria amante, la meclemburghese Wilhelmine von Gr\u00e4venitz (1686\u22121744). Il loro matrimonio, celebrato nel 1707 in forma morganatica, venne considerato scandaloso. A seguito delle proteste di Giovanna Elisabetta presso l'imperatore Carlo VI, il matrimonio bigamo dovette essere sciolto e Wilhelmine von Gr\u00e4venitz fu mandata in esilio in Svizzera, dove la segu\u00ec Eberardo Ludovico. \nSolo nel 1710 il duca fece ritorno, dopo che pot\u00e9 richiamare nel W\u00fcrttemberg Wilhelmine von Gr\u00e4venitz, attraverso un matrimonio di convenienza tra la stessa ed il maestro di corte, il conte di W\u00fcrben. Gli amanti vissero per la maggior parte del tempo a Ludwigsburg dove, dopo il 1718, venne ufficialmente trasferita la corte. Invece Giovanna Elisabetta continu\u00f2 a risiedere all'Alten Schloss di Stoccarda. La duchessa rifiut\u00f2 di accettare quest'umiliante situazione e present\u00f2 richiesta di divorzio. Il matrimonio non fu tuttavia mai sciolto. Con la morte precoce del principe ereditario Federico Luigi, avvenuta nel 1731, si profil\u00f2 la minaccia di un passaggio del W\u00fcrttemberg sotto la dominazione di una linea collaterale di fede cattolica. A causa di questo pericolo il duca Eberardo Ludovico interruppe quindi il suo legame con Wilhelmine von Gr\u00e4venitz, sperando di poter procreare ancora un erede con la sua legittima ed a lungo ignorata sposa. L'et\u00e0 avanzata della coppia e la precoce morte del duca, il 31 ottobre 1733, resero tuttavia vana tale speranza.\nGiovanna Elisabetta sopravvisse al marito per pi\u00f9 di vent'anni, risiedendo da vedova nello Schloss Kirchheim, e mor\u00ec nel 1757 durante una cura in acqua a Stetten im Remstal. Fu sepolta nella chiesa del castello di Ludwigsburg.\nCuriosit\u00e0.\nAttraverso la sorella minore Albertina Federica, Giovanna Elisabetta fu zia materna di Giovanna di Holstein-Gottorp e prozia materna di Caterina II, la cui seconda nuora, Sofia Dorotea di W\u00fcrttemberg, era a sua volta nipote di Carlo I Alessandro, divenuto duca di W\u00fcrttemberg proprio a seguito della scomparsa del figlio di Giovanna Elisabetta."}
{"id": "3129607", "revid": "122826640", "url": "https://it.wikipedia.org/wiki?curid=3129607", "title": "Autocar", "text": "Autocar (in origine The Autocar), \u00e8 una rivista settimanale britannica di automobilismo. \u00c8 il pi\u00f9 antico periodico del mondo sulle automobili ancora attivo.\nStoria.\nLa sua prima denominazione fu \u201cThe Autocar\u201d, e come diceva il suo motto, fu lanciato \"in the interests of the mechanically propelled road carriage\" (cio\u00e8 \u201cnell'interesse dei carri da strada azionati meccanicamente\u201d) il 2 novembre 1895, periodo in cui nel Regno Unito circolavano in tutto una decina di automobili.\nSecondo alcune fonti, la nascita della rivista fu un organo di propaganda di Harry J. Lawson, che fu uno dei primi giornalisti a scrivere sul periodico ed \u00e8 stato anche il fondatore della Casa automobilistica Daimler Motor Company. La rivista rivendica di aver inventato le prove su strada nel 1928, quando esamin\u00f2 l'Austin 7 berlina carrozzata dalla Gordon England.\nLa cadenza d'uscita \u00e8 stata sempre settimanale, e solo gli scioperi degli anni settanta interruppero l'abituale frequenza. Nel 1988 assorb\u00ec la rivista rivale \"The Motor\", fondata il 28 gennaio 1903. Il periodico quindi cambi\u00f2 nome in \"Autocar &amp; Motor\", ma poco dopo torn\u00f2 all'originale denominazione \"Autocar\".\nLa presenza nel mondo.\nFino all'inizio del XXI secolo, la rivista ha dato in licenza il suo nome ad altre case editrici, ed ora \"Autocar\" \u00e8 presente con 19 edizioni nel mondo, incluso il Giappone, l'India, la Malaysia, l'Indonesia e la Cina. L'edizione indiana in particolare \u00e8 molto popolare ed ha un'ottima reputazione."}
{"id": "3129611", "revid": "767487", "url": "https://it.wikipedia.org/wiki?curid=3129611", "title": "Newport Rebels", "text": "Newport Rebels \u00e8 un album pubblicato sotto la \"Jazz Artists Guild\" da un supergruppo guidato dal bassista Charles Mingus e dal batterista Max Roach, registrato nel novembre 1960 e pubblicato dall'etichetta Candid Records.\nDurante il Festival jazz di Newport del 1960, Mingus e Roach promossero un controfestival di protesta contro le scelte musicali degli organizzatori del festiva ufficiale. Il controfestival si tenne in un luogo chiamato \"Cliff Walk Manor\" e oltre due promotori vi aderirono vari altri musicisti quali Coleman Hawkins e Jo Jones. I musicisti che aderirono a tale protesta si diedero il nome di \"Newport Rebels\" e al ritorno a New York venne inciso il disco omonimo."}
{"id": "3129612", "revid": "126257", "url": "https://it.wikipedia.org/wiki?curid=3129612", "title": "The Autocar", "text": ""}
{"id": "3129613", "revid": "767487", "url": "https://it.wikipedia.org/wiki?curid=3129613", "title": "Franz Czernicky", "text": "Carriera.\nClub.\nCzernicky inizia la sua carriera allo Slovan Vienna, in I. Liga, dapprima come portiere e quindi come difensore.\nNel 1926 lascia l'Austria per giocare con lo Slavia Praga. Qui, al fianco di giocatori come Franti\u0161ek Pl\u00e1ni\u010dka, Emil Seifert, Anton\u00edn Pu\u010d e Franti\u0161ek Svoboda, vince due coppe consecutive (1927 e 1928) e poi dal 1929 al 1931 tre campionati di fila.\nNel 1929 raggiunge anche la finale di Coppa Mitropa, dove lo Slavia \u00e8 sconfitto dagli ungheresi dell'\u00dajpest, ma Czernicky non scende in campo in quell'occasione.\nNel 1932 lascia la Cecoslovacchia per giocare in Francia, nel Fives. Termina la prima stagione al settimo posto nella neonata Division 1 piazzamento migliorato nella stagione 1933-1934 quando la squadra raggiunge il secondo posto, a un solo punto di distanza del S\u00e8te campione. In questo periodo Czernicky gioca insieme a Ernest Lib\u00e9rati, Andr\u00e9 Cheuva e V\u00e1clav B\u00e1ra, gi\u00e0 suo compagno allo Slavia Praga. Negli anni successivi il Fives non riesce ad essere competitivo, pur mantenendo il proprio posto in Division 1 e in due occasioni arrivando fino alle semifinali di Coppa di Francia.\nSi ritira dal calcio giocato nel 1938.\nNazionale.\nIl 29 maggio 1927 gioca la sua unica partita in Nazionale maggiore, una vittoria per 4-1 contro la a Zurigo. In precedenza, aveva disputato una partita con la Nazionale B contro l'Ungheria, nell'aprile dello stesso anno.\nAllenatore.\nCzernicky inizia la carriera da allenatore nella sua ex-squadra, lo Slovan, con cui nella stagione 1948-1949 conquista la promozione nella massima serie austriaca. Dopo l'immediata retrocessione, Czernicky accetta la proposta dello Sturm Graz, con cui dal gennaio 1951 al giugno 1952 pu\u00f2 tornare in Staatsliga A.\nQuella fu la sua ultima esperienza su una panchina austriaca. ."}
{"id": "3129614", "revid": "35001902", "url": "https://it.wikipedia.org/wiki?curid=3129614", "title": "Ed Witten", "text": ""}
{"id": "3129617", "revid": "24443", "url": "https://it.wikipedia.org/wiki?curid=3129617", "title": "Mount Rous", "text": ""}
{"id": "3129618", "revid": "1305772", "url": "https://it.wikipedia.org/wiki?curid=3129618", "title": "Brooklyn Bridge", "text": ""}
{"id": "3129625", "revid": "297059", "url": "https://it.wikipedia.org/wiki?curid=3129625", "title": "Bibliografia sulla storia del cristianesimo", "text": "A seguire, un elenco sommario di testi per orientarsi nella storia del Cristianesimo dalle origini a oggi."}
{"id": "3129632", "revid": "287204", "url": "https://it.wikipedia.org/wiki?curid=3129632", "title": "Artjoms Rudnevs", "text": ""}
{"id": "3129633", "revid": "91533", "url": "https://it.wikipedia.org/wiki?curid=3129633", "title": "Buffalo buffalo buffalo", "text": ""}
{"id": "3129635", "revid": "1590006", "url": "https://it.wikipedia.org/wiki?curid=3129635", "title": "Zecchino d'Oro 1976", "text": ""}
{"id": "3129639", "revid": "775372", "url": "https://it.wikipedia.org/wiki?curid=3129639", "title": "Governatore dell'Oklahoma", "text": "Il governatore dell'Oklahoma \u00e8 il capo dell'esecutivo statale dello stato statunitense dell'Oklahoma.\nElenco.\nTerritorio dell'Oklahoma.\nDi seguito l'elenco dei governatori del territorio dell'Oklahoma:\nStato dell'Oklahoma.\nDi seguito l'elenco dei governatori dello stato dell'Oklahoma:"}
{"id": "3129652", "revid": "1418004", "url": "https://it.wikipedia.org/wiki?curid=3129652", "title": "Premio Agatha alla narrativa per ragazzi", "text": "Il premio Agatha alla narrativa per ragazzi (in inglese Best Children's/Young Adult Mystery), \u00e8 una delle cinque categorie in cui viene assegnato regolarmente, durante il premio letterario americano \"Agatha Award\" dalla Malice Domestic Ltd. dal 2001 in omaggio a romanzi di un autore del genere mistero per bambini e giovani fino a 18 di et\u00e0. Il premio viene assegnato dalla Malice Domestic Ltd durante una conferenza nazionale annuale."}
{"id": "3129654", "revid": "1934238", "url": "https://it.wikipedia.org/wiki?curid=3129654", "title": "Imposta sull'incremento di valore degli immobili", "text": "L'imposta sull'incremento di valore degli immobili (INVIM) era un'imposta comunale istituita dal \"decreto del Presidente della Repubblica 26 ottobre 1972, n. 643\".\n\u00c8 stata applicata dal 1\u00ba gennaio 1973 al 31 dicembre 2001.\nEra disposta nei casi di trasferimento della propriet\u00e0 di terreni e fabbricati da chiunque effettuati. In pratica consisteva in un'imposta basata sulla differenza tra valore iniziale e valore attuale dell'immobile. Il gettito dell'imposta era attribuito ai Comuni.\nOccorre specificare che l'INVIM era un'imposta a scaglioni basati su percentuali del valore di riferimento. Gli scaglionamenti:\nL'imposta \u00e8 stata soppressa contestualmente all'entrata in vigore dell'ICI, che subentrava nel compito di fornire entrate ai Comuni, dal decreto legislativo 11 luglio 1992, n. 333 . Tuttavia, si stabiliva l'obbligo del pagamento dell'incremento di valore maturato dal 31 dicembre 1992 fino al dicembre 2003. Venne invece definitivamente abolita dal 1\u00ba gennaio 2002, nella Finanziaria 2002 (art. 8, primo comma): \"L'imposta comunale sull'incremento di valore degli immobili di cui al decreto del Presidente della Repubblica 26 ottobre 1972, n. 643, non \u00e8 dovuta per i presupposti che si verificano a decorrere dal 1\u00ba gennaio 2002.\""}
{"id": "3129655", "revid": "767487", "url": "https://it.wikipedia.org/wiki?curid=3129655", "title": "Julien Baudet", "text": "Carriera.\nAnche se emerge come un talento nello sci, Baudet sceglie di concentrarsi sul calcio. Comincia la sua carriera con il Tolosa, dove trascorre due anni, collezionando 21 presenze in campionato.\nNel 2001 si trasferisce all'Oldham Athletic, dove trascorre due anni, raccoglie 44 presenze in campionato e segna il suo primo gol in carriera durante una partita contro il Queens Park Rangers.\nDopo un trasferimento gratuito nell'estate 2003 al Rotherham United, Baudet gioca 11 volte in campionato prima di trasferirsi a parametro zero al Notts County, dove trascorre due stagioni da titolare e diventa anche il capitano della squadra.\nNel luglio 2006 Baudet si trasferisce al Crewe Alexandra, di cui ne diventa presto il capitano. Segna il suo primo gol nell'incontro con il Carlisle United e diventa rapidamente il giocatore pi\u00f9 popolare di tutta la squadra: durante questo periodo \u00e8 conosciuto come \"la bestia\" dai tifosi del Crewe per la sua presenza forte e vivace e per il suo contributo ad un attacco a lungo raggio con spettacolari calci di punizione.\nIl 17 aprile 2009, Baudet annuncia che al termine della stagione 2008-2009 si sarebbe trasferito ai Colorado Rapids, nella Major League Soccer. Il 25 luglio 2009 Baudet debutta nella partita vinta per 4-0 contro i New York Red Bulls, ma si rompe un braccio. Al suo ritorno dall'infortunio, il 30 agosto 2009, Baudet gioca la sua prima partita della stagione come titolare, segnando l'unico gol nella vittoria per 1-0 contro lo Houston Dynamo.\nDopo la vittoria del campionato con i Colorado Rapids, il 22 novembre 2010 Baudet viene ceduto ai Seattle Sounders, insieme al compagno di squadra Danny Earls. Successivamente rescinde il contratto con la squadra statunitense e, fallito un provino per il Celtic nel febbraio 2011, Baudet si ritira dal calcio giocato.\nBaudet successivamente consegue la Licenza UEFA Pro e dal 19 giugno 2011 allena l'AC Seyssinet, club dilettantistico militante nella Division d'Honneur R\u00e9gionale, la settima divisione francese."}
{"id": "3129656", "revid": "124672516", "url": "https://it.wikipedia.org/wiki?curid=3129656", "title": "Associazione Sportiva Dilettantistica Unione Sportiva Arzanese 1924", "text": "LAssociazione Sportiva Dilettantistica Unione Sportiva Arzanese 1924, meglio nota come Arzanese, \u00e8 una societ\u00e0 calcistica italiana con sede ad Arzano, nella citt\u00e0 metropolitana di Napoli. Milita in Prima Categoria, la settima divisione del campionato italiano.\nLa squadra ha conseguito il miglior risultato della sua storia vincendo il proprio girone di Serie D e approdando in Lega Pro Seconda Divisione, quarto livello calcistico italiano.\nL'attuale sodalizio \u00e8 stato rifondato nel 2017 quando, dopo essere fallita, l\"'Unione Sportiva Arzanese\", fondata nel 1924 ha rinunciato a iscriversi al campionato di Promozione nel 2016.\nStoria.\nLe origini e i primi campionati.\nLa societ\u00e0 \"Unione Sportiva Arzanese\" nacque il 15 giugno 1924 nella citt\u00e0 di Arzano; dalla fine anni degli anni venti partecip\u00f2 ai campionati uliciani di 1\u00aa Categoria del Comitato U.L.I.C. di Napoli Nord. Successivamente gioc\u00f2 nei campionati sezione Propaganda fino al 1943, anno in cui dovette rimanere inattiva per la guerra.\nI primi veri campionati la squadra li disput\u00f2 solo dopo la fine della seconda guerra mondiale. Il Presidente a partire dal 1945 fu Russo. Il club disput\u00f2 i campionati di Prima Divisione e in seguito di Promozione per poi disputare la Prima Categoria.\nNel 1980 L'Arzanese conquista per la sua prima volta la promozione in Serie D, categoria che verr\u00e0 ritrovata nuovamente negli anni novanta.\nDopo essere retrocessa nei campionati regionali la squadra campana disputer\u00e0 fino agli anni duemila tornei di quel carattere.\nPromozione in Serie D.\nNella stagione 2009-2010 la compagine allenata da \"Ciccio\" Troise, sotto la presidenza di Gaetano De Vita, termina il campionato di Eccellenza campana Girone A nelle zone alte della classifica dietro l'Atletico Nola campione del Girone, disputando cos\u00ec i play off promozione, da cui esce sconfitta per la regola dei gol in trasferta contro l'Ebolitana (1-1 a Eboli e 2-2 ad Arzano). Viene per\u00f2 in seguito ripescata in serie D e inserita nel girone H.\nNel febbraio del 2010 disput\u00f2 la finale di Coppa Italia regionale contro l'Ebolitana, perdendo ai calci di rigore. Quattro anni prima, nel 2006, aveva partecipato ad un'altra finale di Coppa Italia regionale, venendo sconfitta dall'Ippogrifo Sarno.\nLa promozione tra i professionisti.\nNella stagione 2010-2011 Troise lascia la panchina biancoceleste per approdare all'Atletico Nola. Il presidente Gaetano De Vita sceglie per la panchina Franco Fabiano, e grazie anche ai nuovi innesti (Pasquale Carotenuto, Sas\u00e0 Montaperto, Ciro Manzo, Vincenzo Noviello e Martino Imparato su tutti) la squadra si piazza al primo posto sin dalla prima giornata di campionato. Il 1\u00ba maggio 2011 la squadra ottiene la promozione in Lega Pro Seconda Divisione, dopo il pari conseguito sul terreno dello stadio Capozza di Casarano: nella sua storia il club non era mai approdato nel mondo dei professionisti. Termina il proprio girone con 70 punti, miglior attacco (58 reti), massimo numero di vittorie (20) e minimo di sconfitte (3).\nFinito il campionato regolare partecipa alla Poule Scudetto inserita nel girone con altre 2 capoliste dei rispettivi gironi Ebolitana e Aprilia. Nella prima partita, disputata in casa, batte l'Aprilia 3-1, successivamente pareggia ad Eboli 2-2: vengono promosse entrambe alla fase successiva, come 1\u00aa qualificata e come miglior seconda.\nIn semifinale l'Arzanese affronta il a Treviso: dopo i tempi regolamentari il risultato termina 1-1, perdendo poi ai rigori 5-6.\nPer la stagione 2011-2012 i fratelli Ciro e Umberto Serrao, vice presidenti della squadra, dovranno affrontare la prima problematica, legata allo stadio \"Sabatino De Rosa\" non in regola con gli standard professionistici richiesti dal campionato.\nIl 16 giugno 2011 il direttore sportivo Pasquale Costagliola lascia l'incarico dopo 3 anni ed aver conseguito con la squadra 2 promozioni consecutive. Cinque giorni arrivano nuovi volti nell'organigramma societario: Salvatore Righi (presidente della famosa scuola calcio partenopea Mariano Keller nonch\u00e9 ex proprietario della Massese) diventa il nuovo direttore generale, mentre per il ruolo vacante di direttore sportivo viene ingaggiato Massimo Cavaliere.\nInoltre in questa stagione la squadra primavera del club campano partecipa per la prima volta al Torneo di Viareggio.\nLa Lega Pro Seconda Divisione.\nEsordisce tra i professionisti il 4 settembre 2011, in casa del Fondi, con il risultato di 2-2 dopo essere stata in vantaggio di due reti. Vince la sua prima partita in Lega Pro Seconda Divisione la settimana successiva battendo il Gavorrano in casa per 4-3. Alla terza giornata di campionato, il 14 settembre 2011, vince la sua prima partita in trasferta battendo il per 2-1.\nNel girone di andata l'Arzanese chiude a met\u00e0 classifica, ben distante dalla zona Playout e a ridosso della zona Playoff. Nella finestra di Calciomercato invernale, la squadra si rinforza acquistando in prestito vari giovani provenienti da club di categorie superiori, e acquistando un giovane brasiliano proveniente dalla Juventude, dando contemporaneamente l'addio al suo bomber Pasquale Carotenuto che dopo un acceso diverbio con il Mister Fabiano e frizioni nello spogliatoio con i compagni di squadra, rescinde consensualmente il contratto.\nLa squadra nel girone di ritorno proseguir\u00e0 la sua striscia positiva, rimanendo sempre a distanza di sicurezza dalla zona retrocessione ma senza mai raggiungere i playoff. Chiude il campionato in 9\u00aa posizione con 55 punti.\nNel secondo anno in Seconda Divisione, la propriet\u00e0 conferma l'intero assetto societario ma decide di cambiare la guida tecnica.\nFabiano firma con la Turris, e a sedere sulla panchina biancoceleste \u00e8 Antonio Rogazzo. Il nuovo tecnico fa l'esordio in campionato il 2 settembre con la pesante sconfitta per 5-1 nella trasferta con l'Aprilia, salvo riscattarsi nella seconda giornata di campionato con una rotonda vittoria per 3-0 contro il Campobasso.\nLa stagione prosegue alternando ottime prestazioni tra le mura amiche dello Stadio Vallefuoco di Mugnano (designato al posto dell'ancora indisponibile \"Sabatino De Rosa\" di Arzano) e le meno brillanti gare offerte in trasferta. Dopo una serie di risultati negativi, la dirigenza opta per l'esonero di Rogazzo, poi rientrato in seguito ad un incontro con i calciatori, i quali, addossandosi le colpe del momento poco felice, di fatto \"salvano\" il tecnico.\nDopo questo scossone la squadra comincia a macinare gioco e risultati, riuscendo a guadagnare una sicura posizione di met\u00e0 classifica, ma tra fine febbraio e inizio marzo ricade nella spirale negativa. I soli 9 punti conquistati nel girone di ritorno in 10 partite e una classifica sempre pi\u00f9 corta, fanno precipitare l'Arzanese nella zona playout e Rogazzo viene nuovamente esonerato. Al suo posto arriva Giovanni Ferraro e col nuovo tecnico le cose migliorano soprattutto in trasferta.\nNelle ultime 7 partite sotto la gestione Ferraro, di cui 4 in trasferta, la squadra conquista 12 punti grazie a tre vittorie e altrettanti pareggi, riuscendo a tirarsi fuori dalla zona spareggi e risalendo la classifica sino al conclusivo nono posto, a pari merito con Borgo a Buggiano e Campobasso.\nL'Arzanese riuscir\u00e0 a mantenere la propria presenza nei professionisti fino alla stagione 2013-2014 dove, nella nuova riforma del campionato di Lega Pro, pur arrivando dodicesima, si vede retrocessa in Serie D perdendo il playout contro il Tuttocuoio.\nRitorno alle categorie dilettantistiche e scomparsa (2014-2016).\nL'Arzanese, tornata in Serie D dopo il sogno Lega Pro (serie C) durato tre stagioni, non riesce a risalire la china, anche a causa di ingenti problemi finanziari, che la porteranno inizialmente a retrocedere anche dalla Serie D in Eccellenza dopo aver perso un altro playout, e poi, nella stagione successiva, di retrocedere da ultima classificata in Promozione. Dopo questa repentina discesa, arriva anche la sentenza finale sull'Arzanese, che viene radiata dai campionati.\nRinascita (2017-).\nDopo un anno di inattivit\u00e0, l'Unione Sportiva Arzanese 1924 rinasce grazie alla volont\u00e0 dello storico presidente Salvatore Pellino che, riprendendo le redini della societ\u00e0, nomina vice presidenti Gennaro Portanova e Giovanni Simonetti e allenatore della squadra Vincenzo Granata. Per mancanza di tempi utili, per\u00f2, i biancocelesti non possono far altro che iscriversi in Terza Categoria, ultimo livello del calcio italiano. La compagine allenata da Granata, composta quasi interamente da atleti originari di Arzano, centra la qualificazione ai play-off in virt\u00f9 di un quarto posto in stagione regolare. Il suo cammino verso la promozione si ferma in semifinale con il pareggio per 2-2 dopo i tempi supplementari con la Libertas Casalnuovo, terza classificata: \u00e8 quest'ultima a passare il turno per il miglior piazzamento nella stagione regolare. A fine stagione arriva comunque il ripescaggio in Seconda Categoria campionato nel quale i biancocelesti debuttano con un sesto posto, appena al di fuori dei play-off, tuttavia la squadra \u00e8 nuovamente ripescata nel livello superiore, arrivando cos\u00ec in Prima Categoria.\nColori e simboli.\nColori.\nI colori sociali dell'Arzanese sono il bianco e il celeste che compongono la maglia di casa.\nSimboli ufficiali.\nSimboli.\nLo stemma della squadra \u00e8 uno scudo con bordo oro contenente all'interno la denominazione societaria e in un riquadro, diviso a met\u00e0 da una fascia celeste e bianca, una torre merlata marrone e al di sopra di essa l'anno di fondazione.\nInno.\nL'inno della squadra si intitola \"Dai Arzanese\", cantato da Tony Romano.\nStrutture.\nStadio.\nL'Arzanese ha disputato le partite di casa allo stadio Sabatino De Rosa, costruito nel 1950 e capace di ospitare 4000 spettatori \u00e8 stato ristrutturato nel 2009 ed \u00e8 dotato di una copertura e un terreno in erba sintetica.\nNel periodo in cui lo stadio \u00e8 stato indisponibile la squadra ha giocato le partite interne allo stadio Alberto Vallefuoco di Mugnano di Napoli e allo stadio Pasquale Ianniello di Frattamaggiore.\nAd oggi, la squadra campana, disputa le sue gare nello stadio \u201cMariolina Stornaiuolo\u201d situato sulla SP1 Circumvallazione esterna di Napoli, meglio nota come \u201cdoppio senso\u201d, tra il comune di Arzano ed il quartiere di Secondigliano.\nCentro di allenamento.\nL'Arzanese si allena allo stadio Mariolina Stornaiuolo, sede delle partite interne della squadra.\nSociet\u00e0.\nSponsor.\nNella stagione 2010-2011 lo sponsor sulle maglie \u00e8 l'azienda EcoCart. A partire dalla stagione 2011-2012 \u00e8 Centro Commerciale Jamm e continua nella stagioni successive in concomitanza con la disputa dei campionati professionistici in Lega Pro. Nella stagione della rifondazione, 2017-2018 \u00e8 la Conad.\nSettore giovanile.\nL'Arzanese ha vinto due volte il campionato regionale: nel 2000, battendo in finale l'Ariano Irpino, e nel 2010 superando a Sarno il Gladiator per 2-1, con reti di Pavia e Sandomenico.\nStatistiche e record.\nStatistiche individuali.\nPresenze e marcature dei giocatori dell'Arzanese nei campionati professionisti.\nTifoseria.\nStoria.\nIl primo gruppo ultr\u00e0 dell'Arzanese \u00e8 quello dei \"Fumati\", risalente al lontano 1984. Successivamente tale gruppo diede vita agli \"Ultras\" nel 1994, affiancati poi dagli \"Estranei\" a partire dal 2004, costituendo l'anima della tifoseria biancoceleste. Si registrano altri gruppi a sostegno come \"Old Style\" e \"Teste Matte\", posizionati dietro le rispettive pezze.\nGemellaggi e rivalit\u00e0.\nLa tifoseria biancoceleste intrattiene delle amicizie con quelle dell' e dell'Aenaria Lacco Ameno. Le rivalit\u00e0 si hanno con l', il , lo e il ."}
{"id": "3129658", "revid": "287204", "url": "https://it.wikipedia.org/wiki?curid=3129658", "title": "Herdier", "text": ""}
{"id": "3129662", "revid": "486946", "url": "https://it.wikipedia.org/wiki?curid=3129662", "title": "Murando", "text": ""}
{"id": "3129665", "revid": "124808", "url": "https://it.wikipedia.org/wiki?curid=3129665", "title": "SuperQuark", "text": ""}
{"id": "3129673", "revid": "219110", "url": "https://it.wikipedia.org/wiki?curid=3129673", "title": "Palazzo Tilli", "text": "Palazzo Tilli o Palazzo Bianco, oggi conosciuto come Palazzo Dado, \u00e8 un edificio situato sul lungarno Pacinotti, a Pisa.\nStoria e descrizione.\nIl palazzo conserva al suo interno alcune strutture in verrucano di case torri medioevali. All'interno \u00e8 ancora visibile (negli attuali bagni del ristorante \"il Dado del Lumiere\") una grande architrave in pietra che alcuni studiosi identificano nella cosiddetta \"Porta Rossa o Porton Rosso\" attestata intorno all'anno mille nelle vicinanze della chiesa di San Martino alla Pietra (attuale negozio Cicli Papini).\nLa presenza di botteghe al piano terreno del Palazzo \u00e8 attestata da numerosi documenti fin dai primi anni del XVI secolo: la pi\u00f9 antica attestazione \u00e8 relativa alla locanda del Porton Rosso, nome che venne ceduto nel settecento all'adiacente vicolo, detto originariamente \"dietro l'Oriolo\" per la presenza di una torre con oriolo (orologio). Nel maggio del 1788 i fratelli Tilli, nipoti ed eredi di Michelangelo, promisero \u00ab...di vendere al Conte Agostini una casa che tenevano a livello\u00bb; la casa, oggetto della scrittura privata, era l'edificio limitrofo al Palazzo Agostini (o Palazzo Rosso) che venne acquistata con il ricavato della cessione del Palazzo Venerosi (oggi noto come \"Palazzo Blu\"). All'impianto del Catasto Leopoldino l'immobile (part. 2814) era composto dal fabbricato, dalla corte e dal giardino per un'estensione di 3290 braccia quadre.\nIl palazzo prende oggi il suo nome dall'\"albergo Dado\", che vi \u00e8 stato ospitato nella prima met\u00e0 del novecento nei locali della ex Locanda dell'Ussero, ricordata nelle memorie pisane di illustri ospiti come Carlo Goldoni nel 1744, Giacomo Casanova nel 1760, Vittorio Alfieri nel 1785, Filippo Mazzei nel 1792, Gioacchino Belli nel 1829 e John Ruskin del 1840."}
{"id": "3129677", "revid": "300067", "url": "https://it.wikipedia.org/wiki?curid=3129677", "title": "W\u00e1lter Herrmann Heinrich", "text": ""}
{"id": "3129679", "revid": "287204", "url": "https://it.wikipedia.org/wiki?curid=3129679", "title": "Walter Herrmann Heinrich", "text": ""}
{"id": "3129681", "revid": "35003078", "url": "https://it.wikipedia.org/wiki?curid=3129681", "title": "Rochetta Sant'Antonio", "text": ""}
{"id": "3129690", "revid": "123227360", "url": "https://it.wikipedia.org/wiki?curid=3129690", "title": "Miracolo del marito geloso", "text": "Il Miracolo del marito geloso \u00e8 un affresco (340x207 cm) di Tiziano, databile al 1511 e facente parte del ciclo dei \"Miracoli di sant'Antonio da Padova\" nella Scuola del Santo a Padova.\nStoria.\nIn fuga dalla peste che imperversava a Venezia, in cui mor\u00ec anche Giorgione, Tiziano si rifugi\u00f2 a Padova nel 1511, dove ricevette l'incarico di compiere tre grandi affreschi nella sala principale della Scuola del Santo, un luogo di riunione nelle immediate vicinanze della basilica del Santo. L'artista, poco pi\u00f9 che ventenne, fu uno dei primi a lavorare al ciclo, che vide l'impegno di numerosi artisti veneti. Il lavoro \u00e8 dettagliatamente documentato, primo nella carriera dell'artista, e si conoscono i tempi e i compensi dell'esecuzione. Il contratto, per tre affreschi, risale al dicembre 1510 e l'esecuzione venne avviata nell'aprile successivo, mentre il saldo finale, a opera compiuta, \u00e8 datato al 2 dicembre 1511.\nInoltre grazie ai restauri, si hanno anche numerose notizie di carattere tecnico.\nDescrizione e stile.\nL'affresco mostra la vicenda di una donna, ingiustamente accusata di adulterio, che viene accoltellata dal marito geloso; quando l'uomo scopre la verit\u00e0, chiede perdono a sant'Antonio il quale resuscita la donna. L'opera mostra nei paesaggi un tono idilliaco, vicino a quello espresso nei dipinti di Giorgione, che per\u00f2 contrasta con il fulcro della scena: l'atto dell'omicidio, dove in una visione drammatica un uomo pugnala a morte una donna accasciata a terra, gi\u00e0 ferita. La posa della donna pugnalata \u00e8 di estrema complessit\u00e0, ma riesce ad esprimere in maniera travolgente la drammaticit\u00e0 dell'avvenimento. Nell'ampia veste della donna si ha una saldezza plastica nuova, evidenziata anche dalla tinta brillante della sottana, mentre nelle gambe che scalciano, perfettamente scorciate, si coglie tutta la concitazione della scena.\nSorprendentemente, un attento esame della descrizione pittorica dell'affresco rivela un passaggio in cui il volume \u00e8 in realt\u00e0 scolpito dal giovane Tiziano, a rilievo, piuttosto che descritto illusionisticamente. Chiaramente visibile in una fotografia scattata in luce radente, il braccio destro della figura della sposa \u00e8 modellato da una concrezione dell'intonaco fino a cinque cm dalla superficie della parete, tanto da provocare una vera ombra nei suoi dintorni. Oltre a descrivere il volume della parte cilindrica del braccio, la modellazione dettaglia anche il leggero rigonfiamento delle ossa del gomito e del polso.\nL'attenta osservazione di questa zona dell'affresco non rivela alcuna sutura nell'intonaco l\u00e0 dove il braccio incontra il tronco, indicando che il braccio modellato in tre dimensioni e la testa e il tronco della figura costituiscono uno strato continuo di intonaco applicato in una giornata.\nDietro lo sperone di roccia si svolge la seconda parte dell'episodio, posta volutamente in secondo piano; il marito implora perdono al santo, in un momento che assume appunto un'importanza minore nel dipinto. La vistosa veste dell'uomo rende estremamente esplicito lo svolgersi della scena con la doppia rappresentazione. L'effetto \u00e8 altamente realistico e credibile, privo di riferimenti artificiosi all'evento miracoloso, come apparizioni divine o soprannaturali, in accordo con il programma che doveva essere stato concordato con l'arciconfraternita.\nIl distacco da Giorgione \u00e8 dato dall'immediatezza narrativa, dalla drammaticit\u00e0 accesa e da una scelta cromatica molto pi\u00f9 incisiva, abbandonando i toni pi\u00f9 leggeri ed evanescenti. La descrizione della natura per\u00f2, con i valori atmosferici e la dolcezza tonale, deriva dal modello giorgionesco ed \u00e8 qui raffigurata tra le prime volte in affresco."}
{"id": "3129705", "revid": "1318658", "url": "https://it.wikipedia.org/wiki?curid=3129705", "title": "Richard Preston", "text": "Biografia.\nNoto al grande pubblico per aver scritto i romanzi di divulgazione scientifica come \"First Light\" (1987), \"American Steel\"(1992), \"Area di contagio\" (\"The Hot Zone\", 1994), \"Contagio globale\" (\"The Demon in the Freezer\", 2002) e \"Micro\" (2011) ; quest'ultimo fu iniziato da Michael Crichton e proseguito da Preston, per volere della moglie di Crichton, dopo la scomparsa del marito. Inoltre lavora al \"New Yorker\" come giornalista.\nHa due fratelli: David, di professione medico, e Douglas, anch'egli scrittore di successo."}
{"id": "3129718", "revid": "287204", "url": "https://it.wikipedia.org/wiki?curid=3129718", "title": "Liepard", "text": ""}
{"id": "3129719", "revid": "287204", "url": "https://it.wikipedia.org/wiki?curid=3129719", "title": "Leperasudu", "text": ""}
{"id": "3129727", "revid": "253269", "url": "https://it.wikipedia.org/wiki?curid=3129727", "title": "Danny Goldman", "text": "Biografia.\nHa lavorato anche nel casting, soprattutto per quanto riguarda produzione di spot televisivi. Inoltre \u00e8 apparso nel programma televisivo \"What's My Line?\""}
{"id": "3129730", "revid": "1305772", "url": "https://it.wikipedia.org/wiki?curid=3129730", "title": "Sanitarium", "text": "Sanitarium \u00e8 un videogioco pubblicato nel 1998 dalla ASC Games. \"Sanitarium\" \u00e8 un thriller psicologico che racconta la storia di un uomo chiamato Max Laughton, colpito da amnesia in seguito a un incidente stradale, e i suoi tentativi di svelare i dettagli del suo ricovero in un bizzarro manicomio stile medievale. La ricerca della sua identit\u00e0 e della \"verit\u00e0\" avverr\u00e0 fra le mura del manicomio e attraverso flashback, che faranno affrontare Max con i fantasmi del suo passato.\nIl gioco utilizza una prospettiva che segue le vicende dall'alto ed un sistema di movimento 2D. ogni ambiente presenta una atmosfera differente a seconda se ci si trova nel mondo reale, nel mondo immaginario o in un ambiente intermedio creato dall'immaginazione del protagonista. In molti casi comunque non \u00e8 chiaro al giocatore se il personaggio \u00e8 nella realt\u00e0 o nella propria immaginazione.\nIl gioco \u00e8 stato ripubblicato nel 2002 per essere compatibile con Windows XP.\nModalit\u00e0 di gioco.\n\"Sanitarium\" \u00e8 diviso in diversi livelli o \"capitoli\", ognuno dei quali dotato del proprio stile ed atmosfera. Il giocatore in ogni capitolo deve trovare indizi, risolvere puzzle ed interagire con altri personaggi per raggiungere una sfida finale, in cui il giocatore deve raggiungere la fine di un percorso, evitando gli ostacoli. Se il giocatore non ci riesce (perch\u00e9 per esempio viene ucciso durante il percorso), il giocatore viene trasportato all'inizio del percorso, senza perdere i progressi fatti, dato che nel gioco non c'\u00e8 possibilit\u00e0 di arrivare ad un Game Over. Quando invece il giocatore raggiunge la fine del percorso, viene mostrato un filmato ed il gioco procede al capitolo successivo.\nIl giocatore controlla il personaggio attraverso una visuale dall'alto e lo muove cliccando il mouse sul punto in cui vuole far giungere il personaggio. L'inventario degli oggetti che il giocatore ha raccolto pu\u00f2 essere visualizzato cliccando sul personaggio. Con alcuni personaggi presenti nel gioco \u00e8 possibile dialogare scegliendo fra alcuni argomenti proposti, che una volta affrontati sbloccano altri argomenti."}
{"id": "3129731", "revid": "271907", "url": "https://it.wikipedia.org/wiki?curid=3129731", "title": "L'Internazionale e gli Arditi del Popolo", "text": ""}
{"id": "3129735", "revid": "305330", "url": "https://it.wikipedia.org/wiki?curid=3129735", "title": "Classificazione di K\u00f6ppen", "text": ""}
{"id": "3129736", "revid": "287204", "url": "https://it.wikipedia.org/wiki?curid=3129736", "title": "SunTrust Plaza", "text": "Il SunTrust Plaza (conosciuto originalmente come One Peachtree Center) \u00e8 un grattacielo costruito ad Atlanta.\nLa torre \u00e8 alta 265 metri, con 60 piani; fa parte del complesso Peachtree Center, e dal 1992, anno del completamento, \u00e8 stato il secondo edificio pi\u00f9 alto di Atlanta. Sempre al momento del completamento, rappresentava il 28\u00ba grattacielo pi\u00f9 alto del mondo e il 21\u00ba negli Stati Uniti."}
{"id": "3129737", "revid": "697220", "url": "https://it.wikipedia.org/wiki?curid=3129737", "title": "Episodi di Supernatural (sesta stagione)", "text": "La sesta stagione della serie televisiva Supernatural, composta da 22 episodi, \u00e8 stata trasmessa in prima visione negli Stati Uniti d'America da The CW dal 24 settembre 2010 al 20 maggio 2011.\nIn Italia la stagione \u00e8 stata trasmessa da Rai 2 dal 28 maggio al 4 settembre 2012.\nGli antagonisti principali della stagione sono Eva, Raffaele, Crowley, Castiel e Sam senza la sua anima.\nUna vita normale.\nTrama.\nDopo aver promesso a Sam che non avrebbe provato a liberarlo dalla gabbia di Lucifero, Dean \u00e8 tornato da Lisa e prova a condurre una vita normale, avendo anche degli ottimi risultati. Le giornate scorrono tranquille tra casa, lavoro e \"padre\" di Ben nonostante gli innumerevoli ricordi legati a Sam e alla sua vita precedente. Una sera come tutte le altre, Dean \u00e8 al bar con Sid, il suo vicino impiccione, curioso di sapere cose della vita passata di Dean. Dopo averlo salutato, Dean sta tornando a casa quando sente una ragazza urlare in un palazzo vicino. Il suo istinto da cacciatore prevale ed entrando trova dei graffi sulle pareti, con macchie di sangue. Tornato a casa, telefona alla centrale di polizia e chiede notizie di eventuali denunce di scomparsa in quel giorno. L'indomani, Dean nota gli stessi graffi anche sui pali della luce e, seguendoli, arriva in un garage dove per\u00f2 trova solo un yorkshire e dello zolfo, segno del passaggio di un demone. Il suo vicino Sid lo sorprende ed \u00e8 stranito da alcuni comportamenti di Dean, tanto da parlarne con Lisa. Ossessionato ormai dagli indizi, Dean va nel suo garage dov'\u00e8 parcheggiata la sua Impala, ormai in disuso, e comincia a prendere delle armi quando per\u00f2 arriva Lisa. La donna, preoccupata, viene rassicurata da Dean che le chiede di andare al cinema con Ben cos\u00ec che lui possa controllare che tutto sia a posto. Rimasto da solo, ha un incontro quasi fatale con Azazel che lo rende incosciente, ma il demone viene attaccato alle spalle. Dean si riprende e di fronte a s\u00e9 vede Sam che gli dice qualunque cosa abbia visto era una visione perch\u00e9 lui \u00e8 stato avvelenato. Dopo aver appurato che quello \u00e8 realmente suo fratello, i due si abbracciano ma Dean \u00e8 sconvolto perch\u00e9 Sam gli ha tenuto nascosto che \u00e8 tornato da quasi un anno. Infatti subito dopo esser finito nella prigione di Lucifero, Sam \u00e8 tornato in vita e si era risvegliato in un campo deserto. Dean si arrabbia con lui per non avergli dato notizie, ma Sam voleva che il fratello si godesse in pace la vita che desiderava, mentre lui ha continuato a cacciare. Sam fa conoscere a Dean i suoi nuovi compagni di caccia: Gwen, Christian e Mark Campbell. Sono tre cugini (uno di secondo, due di terzo grado) da parte della madre che sono stati riuniti dal nonno, Samuel. Alla vista del nonno, morto nel 1973 a causa di Azazel, Dean rimane sconvolto. Rimasti soli con Dean, Sam e Samuel confessano di non sapere chi li abbia resuscitati. I due mettono al corrente Dean che ci sono diversi Djinn, demoni che avvelenano le prede, che sono sulle sue tracce perch\u00e9 in passato ne ha ucciso uno. L'indomani, per proteggere Lisa e Ben, Dean decide di portarli da Bobby, dove scopre che anche lui sapeva gi\u00e0 del ritorno di Sam da almeno un anno. A casa di Bobby, Dean \u00e8 deciso ad unirsi al fratello e lasciare Lisa. La donna \u00e8 dispiaciuta di doversi allontanare dall'uomo che ama e che ha saputo fare da padre a suo figlio, ma capisce anche che se resta con Dean sar\u00e0 esposta ai pericoli della caccia. Tornati a casa per trarre in inganno i Djinn, Samuel confessa al nipote che qualcosa ha sconvolto l'equilibrio del soprannaturale poich\u00e9 i demoni si comportano in modo strano e che creature mai viste vagano per il mondo. Inoltre, nonostante sia felice per la sua nuova vita tanto desiderata anche dalla madre, gli fa capire che dovrebbe tornare a cacciare. Pi\u00f9 tardi, Sam e Dean rimangono a casa soli e mentre stanno parlando, Dean vede i suoi vicini attaccati da alcuni Djinn. D'impulso, Dean corre fuori e va da loro dove per\u00f2 viene attaccato da due Djinn. Sam riesce a combatterne altri due, quando intervengono i cugini e Samuel. Pi\u00f9 tardi, Sam confessa al fratello che gli \u00e8 mancato e vorrebbe tornare a cacciare insieme ma Dean ha capito che il suo posto \u00e8 l\u00ec, con Lisa e Ben, e che far\u00e0 di tutto per difenderli. Comprendendo la decisione, Sam se ne va rifiutandosi di prendere con s\u00e9 l'Impala. Dean rimane a guardare il fratello uscire apparentemente dalla sua vita.\nDue uomini e mezzo.\nTrama.\nMichigan: la famiglia Cooper viene attaccata in casa e la loro bambina di pochi mesi, Emma, viene rapita. Del caso se ne occupa Sam che, insieme a Samuel, ha notato che ci sono stati altri sei casi uguali. Proprio mentre se ne sta andando, Sam nota il nome di un'azienda di antifurti domestici in comune tra tutte le vittime e pensa che il demone si sia spacciato per un tecnico per poter entrare nelle case. Intanto Dean, dopo l'accaduto, ha deciso di trasferirsi, ma l'aria in casa \u00e8 pesante in quanto Dean \u00e8 sempre pi\u00f9 preoccupato per l'incolumit\u00e0 della sua famiglia. La sera, Sam fa irruzione in un'altra casa dove ci sono altre vittime e indagando trova un poliziotto posseduto da un demone che riesce a scappare. Sam cerca di seguirlo ma davanti a s\u00e9 trova una cosa che lo sconvolge talmente tanto da dover chiamare Dean e obbligarlo a raggiungerlo. La \"cosa\" che ha tanto sconvolto Sam \u00e8 un neonato, il figlio della famiglia uccisa poco prima. I fratelli Winchester, ora alle prese con un demone sconosciuto e con il bambino, che loro chiamano Bobby John, vanno a fare compere. Mentre sono in cassa, il bambino inizia a piangere e non riescono a farlo smettere cos\u00ec interviene una signora. Dean per\u00f2 guardando gli schermi della sorveglianza si accorge che la donna \u00e8 in realt\u00e0 un mutaforma che tenta di scappare col bambino, ma i fratelli Winchester riescono a riprendersi il bambino. Sam e Dean si recano in un motel dove Sam scopre che la prima vittima era separata e decide di andare a parlare con l'ex marito, lasciando Dean con il bambino. Sam realizza cos\u00ec che il bambino \u00e8 figlio di un tradimento. Allo stesso tempo, Dean si rende conto che il bambino \u00e8 in realt\u00e0 un mutaforma e che cambia aspetto molto facilmente. Subito dopo un altro mutaforma irrompe nella stanza e attacca Dean, dicendogli che il bambino dovrebbe crescere con il \"loro\" padre. In quel momento interviene Sam, che spara al mutaforma e scappano dal motel. Incapaci di risolvere il problema, Sam e Dean capiscono che tutti quei bambini rapiti sono in realt\u00e0 figli del mutaforma e cos\u00ec, nonostante il disappunto di Dean, Sam decide di portare il bambino da Samuel. Dean preoccupato per cosa potrebbero fargli, comincia a litigare con Christian che gli lancia delle provocazioni (avendo saputo che Dean torturava le anime all'inferno). Dopo varie discussioni, si raggiunge un accordo: crescere il bambino fino alla maggiore et\u00e0 per poi lasciare a lui la decisione riguardante il suo futuro. Sam e Dean portano Bobby John nella panic room del rifugio di Samuel, mentre al piano di sopra rimangono gli altri cacciatori. Poco dopo i cacciatori vengono attaccati dal mutaforma che ha le sembianze di Samuel. Tutti provano a combatterlo senza successo. Durante la lotta, Mark perde la vita e quando Sam tenta per dare una mano si trova di fronte al mutaforma che la le sue sembianze. Il mutaforma, ignorando tutti i sigilli e, assumendo le sembianze di Dean dopo pochi secondi, prende il bambino e se ne va. Dopo l'accaduto, Dean parla con Sam e Samuel dai quali scopre che hanno combattuto un Alpha, cio\u00e8 il mutaforma originario dal quale si sono generato tutti gli altri. A quel punto Dean accusa Sam di aver usato il bambino come esca, visto che poteva essere trovato dal mutaforma Alpha, ma Sam invece afferma di aver pensato solamente alla sicurezza del bambino e di averlo portato nel posto pi\u00f9 sicuro possibile. Sconvolto dalla cosa, Dean torna da Lisa che nota il suo malessere e gli chiede di parlarne. Dean \u00e8 preoccupato perch\u00e9 non sa se far\u00e0 bene a restare con lei e Ben o tornare a cacciare. Lisa, capendo il compagno, gli dice di andare e che pu\u00f2 tornare quando vuole. Dean, a malincuore da un lato, ma felice dall'altro, riprende la sua Impala. Al rifugio, Samuel fa una strana telefonata dove promette a qualcuno di portargli la creatura che si sono lasciati sfuggire. \nIl terzo uomo.\nTrama.\nDean, dopo aver salutato Lisa, raggiunge Sam che sta seguendo un caso in Pennsylvania. Di nuovo insieme, i fratelli Winchester, fingendosi agenti dell'FBI, indagano sulla morte di un uomo che si \u00e8 liquefatto e di un altro che, riempitosi di pustole, ne \u00e8 morto soffocato. Poco dopo, scoprendo che entrambe le vittime erano poliziotti, Sam e Dean si recano a casa del collega della prima vittima. Giunti qui, scoprono che l'uomo \u00e8 come impazzito: ha lo sguardo assente e trascorre le sue giornate a cancellare i volti dalle foto di famiglia. Mentre lo stanno interrogando, riescono a ottenere solo un nome, Christopher Birch, e poco dopo l'uomo muore. Sam si avvicina al corpo e scopre che, sotto al cappello, la testa dell'uomo \u00e8 stata divorata dalle locuste. Tornati in hotel, i due cominciano a discutere sul fatto che le tre morti non sono altro che le tre pi\u00f9 grandi piaghe d'Egitto. Non sapendo che fare, Dean cerca di contattare Castiel che appare poco dopo confessando a Sam che neanche in Paradiso si spiegano come sia stato possibile il suo ritorno e, poco dopo, informa i ragazzi che dietro le morti c'\u00e8 \"il bastone di Mos\u00e8\" una delle armi persa nel caos che regna adesso in Paradiso. Ora riuniti, i tre si recano a casa dei parenti di Christopher Birch, ucciso dai tre poliziotti anni prima, e qui scoprono che ad avere un pezzo del bastone \u00e8 Aaron, il fratello di Christopher. Il bambino, impaurito, confessa a Dean che quella porzione di bastone l'ha ricevuta da un angelo in cambio della sua anima. Perplessi da ci\u00f2, Castiel fa addormentare Aaron e lo sottopone a una perquisizione angelica, infilandogli un braccio nel costato, scoprendo che dietro tutto si cela Balthazar. Nella stanza irrompe una guardia dell'arcangelo Raffaele e dopo uno scontro tra i due angeli, Castiel confessa ai fratelli Winchester che in Paradiso c'\u00e8 una guerra civile dove una fazione maggiore non vuole il ritorno di Raffaele, che ha intenzione di riportare l'Apocalisse, mentre quest'ultimo sta facendo di tutto pur di tornare a regnare. Arrivati al nascondiglio di Balthazar, Castiel scopre che l'angelo ha rubato tutte le armi del Paradiso per proteggersi e che ha inscenato la sua morte per non essere perseguitato. Balthazar non \u00e8 intenzionato a fermare la guerra ma vuole le orme dell'amico Castiel che si \u00e8 ribellato alle regole per evitare l'Apocalisse, quindi vuole godersi i piaceri della vita terrena tra sesso e alcol. Poco dopo, arriva anche Raffaele intenzionato a uccidere Castiel ma viene salvato da Balthazar che, grazie a una delle armi rubate, riduce il tramite di Raffaele a una statua di sale. Poco dopo intervengono Sam e Dean che intrappolano Balthazar in un fuoco sacro e chiedono di liberare Aaron dal patto. Dopo aver estinto il debito, Dean gli chiede a che scopo sta prendendo le anime umane, ma l'angelo gli dice solo che sono fonte di energia e hanno un grande valore. Subito dopo Castiel lo libera per poi sparire insieme a quest'ultimo. Ora che il caso \u00e8 risolto, i due fratelli si ritrovano a parlare e Dean confessa a Sam che in lui qualcosa \u00e8 cambiato in quanto lo vede molto pi\u00f9 freddo e insensibile rispetto a prima. Sam, d'accordo con lui, lo informa per\u00f2 del fatto che, essendo diversi tra loro, il \"soggiorno\" all'Inferno non ha avuto su di lui gli stessi effetti.\nWeekend da Bobby.\nTrama.\nFlashback: l'anno precedente Bobby richiama Crowley da lui per riscattare la sua anima dopo aver mandato Lucifero nella gabbia, ma il demone non sembra propenso a restituirgliela. Crowley mostra infatti delle clausole del patto secondo le quali l'anima di Bobby \u00e8 legata a lui per altri dieci anni prima di morire.\nNel presente, Bobby sta vivendo una delle sue solite giornate tra telefonate fatte dai cacciatori che fingono di essere agenti dell'FBI o altre autorit\u00e0 e tra le sue solite ricerche. Squilla il telefono di casa: \u00e8 Dean che chiede l'aiuto di Bobby sull'identificazione di una strana creatura. Trovando la biblioteca chiusa, sfonda un vetro per entrare e dopo una nottata di ricerche sui libri, risale al mostro cacciato dai fratelli: si tratta di un Lamia. Tornato a casa, Bobby, dopo aver invocato una demone, la tortura bruciando poco alla volta le sue ossa, per ottenere il nome umano di Crowley. La tortura viene interrotta dalla nuova vicina di Bobby, Marcy Ward, che gli porta un dolce fatto da lei e poi lo invita a casa sua. La donna ha un palese interesse per Bobby, ma lui \u00e8 troppo immerso nei suoi impegni per accettare l'invito. Tornato dalla demone, Bobby ottiene il nome di Crowley, Fergus MacLeod, e poi la uccide. L'indomani, tra una telefonata e l'altra, Bobby aiuta Rufus a seppellire un okami, una creatura dalle sembianze umane che si nutre di esseri umani. Il pomeriggio, lo sceriffo Mills con un agente dell'FBI, va a indagare da Bobby perch\u00e9 \u00e8 sulle tracce di Rufus e, mentre ispeziona il cortile, Bobby nota che la buca dove avevano sepolto l'okami \u00e8 vuota. Il cacciatore realizza che Rufus non ha eseguito bene il rituale per uccidere l'okami e va sulle sue tracce. Preoccupato, corre da Marcy dove riesce a trovare e a uccidere l'okami in una cippatrice. Dopo aver assistito all'uccisione del mostro, Marcy non sembra pi\u00f9 tanto interessata a Bobby. Nonostante i suoi ritmi frenetici, grazie anche all'aiuto di Rufus, Bobby riesce a scoprire diverse cose sul passato di Crowley, come per esempio l'esistenza di un erede: Gavin. Per ricambiare il favore, Rufus si offre di rubare l'anello di Gavin per lui, che \u00e8 esposto in un museo. Intanto Dean chiama Bobby per confidarsi con lui circa il cambiamento di Sam, ma lui cerca di tirare a corto poich\u00e9 \u00e8 impegnato a escogitare un piano per l'imprevisto di Rufus che \u00e8 stato fermato dalla polizia dopo il furto dell'anello. Dean, sentendosi messo in secondo piano, si arrabbia e gli d\u00e0 dell'egoista, scatenando per\u00f2 una brutta reazione di Bobby che, messo in vivavoce, si sfoga duramente con i Winchester in quanto lui li ha sempre aiutati. Bobby ottiene l'anello di Gavin ed evoca il suo spirito. L'indomani, Bobby evoca nuovamente Crowley e gli mostra suo figlio. Il demone ride perch\u00e9 pensa che Bobby voglia usare Gavin come merce di scambio e gli rivela che in realt\u00e0 odiava suo figlio. Bobby sicuro di s\u00e9, confessa che sapeva questa cosa e che, visto l'odio reciproco, Gavin gli ha spiegato il motivo per il quale Ferguson aveva venduto l'anima e dove trovare le sue ossa che, secondo la leggenda, se bruciate uccidono il demone.\nNel frattempo Crowley riceve una telefonata: \u00e8 Dean che con Sam si trova in Scozia, sulla sua tomba. Crowley tenta di convincerlo che bruciare le sue ossa non servirebbe e che \u00e8 solo una leggenda, ma Bobby sa che mente, perch\u00e9 \u00e8 che cos\u00ec che ha ucciso la demone. Bobby riesce cos\u00ec a costringere Crowley a ridargli la sua anima, lasciandogli la possibilit\u00e0 di camminare. Giunto in Scozia, Crowley oltrepassa i Winchester e recupera le sue ossa. La giornata \u00e8 finita e, dopo una chiacchierata con Sam e Dean, Bobby cerca finalmente di riposarsi, provando a gustarsi la torta di Marcy, quando per\u00f2 squilla nuovamente il telefono: le giornate di Bobby sono infinite e il suo lavoro \u00e8 indispensabile per tutti i cacciatori.\nTutti pazzi per Twilight.\nTrama.\nIn un locale, una ragazza, Kristen, sta bevendo qualcosa con un amico, Robert. Dopo essersi tagliata accidentalmente, Kristen nota che Robert ha un comportamento strano alla vista del sangue e scappa. Dopo qualche giorno i due si incontrano allo stesso locale: Kristen confessa a Robert di amarlo, ma lui le mostra i denti da vampiro e la ragazza, attratta ancora di pi\u00f9 da lui, gli rivela di voler entrare nel suo mondo. Poco dopo, i due escono e Robert porta la ragazza in un vicolo dove insieme a un altro vampiro, Boris, la aggrediscono e la portano via. L'indomani, Sam e Dean cominciano a indagare sulla strana scomparsa di 7 giovani ragazze in 7 giorni. I fratelli Winchester, fingendosi agenti, si recano a casa di Kristen e nella sua camera scoprono che la ragazza \u00e8 una fanatica di storie e film contemporanei sui vampiri. Nel suo computer scoprono che Kristen chattava con un ragazzo conosciuto su un forum a tema vampiri e si davano appuntamento al The Black Rose. Intanto, dopo che diverse banche del sangue sono state assaltate misteriosamente, anche Samuel conferma ai ragazzi che si tratta di vampiri. Sam e Dean vanno al locale che frequentava la ragazza dove si dividono e, mentre Sam riesce a uccidere un vampiro, Dean ne segue un altro che si scoprir\u00e0 poi essere un ragazzo normale ma, mentre sta tornando nel locale si scontra con Boris. Dopo una breve colluttazione tra i due, Dean ha la peggio e, sotto gli occhi di Sam che stranamente resta in disparte a guardare, il vampiro lo infetta col suo sangue. Tornati al motel, Dean avverte gli effetti della trasformazione: \u00e8 infastidito dalle luci e sente ogni tipo di rumore amplificato. Convinto della sua imminente morte, prima che la trasformazione avanzi, Dean va da Lisa per darle l'ultimo saluto ma si trova costretto a scappare perch\u00e9 tentato dalla sete di sangue. Appena torna al motel, Dean trova sia Sam che Samuel il quale gli confessa che sa come salvarlo: deve procurarsi il sangue del vampiro che lo ha infettato per preparare una zuppa che, insieme ad altri ingredienti, pu\u00f2 trasformarlo in essere umano. Inoltre lo avverte che non dovr\u00e0 cedere alla sete di sangue, altrimenti la cura non funzioner\u00e0 e per difendersi gli d\u00e0 delle siringhe con del sangue di uomo morto da iniettare ai vampiri. Dean, ormai coi poteri da vampiro sviluppati, riesce a rintracciare il covo e si reca da loro. Nel frattempo Samuel parla con Sam e sospetta che lui ha consapevolmente lasciato che Dean venisse trasformato per poter entrare nel covo e arrivare al vampiro Alpha, per poi salvare il fratello con la cura. Sam si difende dicendo che non avrebbe mai messo in pericolo la vita del fratello, ma il nonno ha i suoi dubbi. Intanto Dean \u00e8 arrivato nel covo, dove le ragazze scomparse sono tenute prigioniere, e dopo aver convinto gli altri vampiri che ha completato la trasformazione viene scoperto: inizia cos\u00ec una lotta tra Dean e gli altri vampiri, che viene per\u00f2 interrotta da uno strano collegamento psichico col vampiro Alpha che fa svenire tutti, Dean compreso. In questa fase di trance l'Alpha mostra ai vampiri delle visioni e incita i suoi \"figli\" a reclutare pi\u00f9 vampiri. Ripresa conoscenza, Dean si trova a dover combattere contro i vampiri restanti e, dopo averli uccisi, si trova faccia a faccia con Boris. Intanto, anche Sam e Samuel entrano nel covo per cercare di aiutare Dean ma quando lo trovano ha gi\u00e0 ucciso tutti. Ora Samuel riesce a preparare la cura e, dopo averla ingerita, Dean entra in una sorta di coma durante il quale rivive al contrario la sua esperienza da vampiro. L'ultima visione che gli appare \u00e8 Sam che assiste alla trasformazione con un'espressione compiaciuta. L'indomani Dean \u00e8 tornato umano e, prima di entrare in macchina, parla con Sam ironizzando sul fatto che sa che il fratello ci sar\u00e0 sempre a coprirgli le spalle. Sam, non capendo affatto il tono sarcastico, afferma che protegger\u00e0 sempre suo fratello.\nIl gioco della verit\u00e0.\nTrama.\nIllinois: una ragazza, Jane Peterson, sta lavorando in un ristorante quando, improvvisamente, tutti quelli che incontra cominciano a dirle la verit\u00e0: il cuoco le rivela che prova antipatia per lei e confessa di aver sputato nella zuppa che ha preparato, e anche i clienti le rivelano cose spiacevoli della loro vita. Esasperata dalla cosa, chiama la sorella in cerca di conforto ma la telefonata non si rivela affatto confortante e cos\u00ec, in preda alla disperazione, la ragazza si suicida. Nel frattempo Dean chiama Bobby e gli confessa i suoi sospetti e le sue paure riguardo Sam che trova cambiato a seguito del comportamento avuto durante l'ultimo caso. Bobby gli promette di indagare e gli chiede di tenere d'occhio Sam per vedere se \u00e8 davvero cambiato o se \u00e8 un'impressione di Dean. Sam e Dean si recano sul luogo per indagare su una serie di suicidi avvenuti nell'arco di qualche settimana. Dopo aver parlato con Olivia, la sorella di Jane, che aveva detto di aver confortato la sorella, Sam con uno strano tono inquisitorio l'accusa di mentire notando alcuni suoi gesti involontari. Olivia in lacrime confessa che avrebbe voluto incoraggiare la sorella, ma che invece le sono uscite parole d'odio contro la sua volont\u00e0. Intanto, in uno studio dentistico, il dottore Connelly sta per curare un suo amico Kenny che comincia a fargli delle rivelazioni che sconvolgono il dottore. Kenny confessa di essere attratto dalle minorenni e che durante un pigiama party delle loro figlie, l'uomo ha abusato della figlia del medico. In preda alla rabbia e offuscato dalla follia, il dottore uccide il suo amico con delle attrezzature mediche sotto gli occhi inermi dell'assistente. Sam e Dean decidono allora di dividersi nuovamente: Sam si reca in obitorio dove scopre che tutti i cadaveri si sono volatilizzati, mentre Dean, dopo aver realizzato che le vittime avevano acquistato strumenti musicali a fiato nello stesso negozio, scopre una papabile pista: il corno di Gabriele che costringe, qualora richiesta, a dire la verit\u00e0 incondizionatamente a chiunque ti sia accanto. Preoccupato per Sam, Dean invoca Castiel e gli chiede spiegazioni riguardo al fatto che al fratello non sia pi\u00f9 lo stesso ma l'angelo gli confessa che, suo malgrado, non sa come Sam sia tornato e tantomeno cosa gli sia successo ma che, nonostante ci\u00f2, far\u00e0 di tutto per aiutarli. Dean, si reca in un bar dove scopre di essere stato colpito dal \"maleficio della verit\u00e0\" e decide allora di sfruttare la cosa con Sam. Mentre sta per raggiungere il fratello, Dean riceve la chiamata da Lisa che, costretta a dire la verit\u00e0, gli confessa di non poter continuare a vivere cos\u00ec. Sconvolto, Dean raggiunge Sam che intanto ha trovato una pista in casa di una delle vittime e, mentre i due stanno uscendo, Dean gli confessa del maleficio su di lui e gli fa delle domande, convincendosi che il fratello non l'ha lasciato catturare dal vampiro di proposito. Giunti al motel, scoprono che dietro questa vicenda c'\u00e8 la dea Veritas che, una volta richiesta la verit\u00e0 ad alta voce, costringe tutti ad ascoltarla fino ad impazzire. Ragionando su tutti i dati, Dean sospetta di una famosa conduttrice televisiva, Ashley Frank, e dopo aver riscontrato la verit\u00e0 dei loro dubbi, i fratelli Winchester si recano a casa della donna. Qui, la dea li sorprende e riesce a legarli, poi si avvicina a Dean che, costretto alla verit\u00e0, fa delle rivelazioni indiscrete riguardo a Sam. A sua volta, \u00e8 il turno di Sam che per\u00f2 sconvolge la dea: nonostante il suo potere, il ragazzo riesce a mentirle e, allora, la donna gli urla contro che non \u00e8 umano, lasciando Dean perplesso. Intanto, i due si liberano e uccidono la dea ma Dean, ancora sconvolto, minaccia Sam con un coltello il quale confessa tutto: ha lasciato che Dean venisse trasformato dal vampiro per entrare nel covo, sapendo della cura. Inoltre gli dice che da quando \u00e8 tornato dall'Inferno si sente un cacciatore migliore ma non ha pi\u00f9 emozioni e, non capendo cosa gli succede, gli chiede aiuto. Dean allora, capendo le ragioni del fratello, abbassa l'arma ma lo pesta a sangue, facendolo svenire.\nQuestioni di famiglia.\nTrama.\nSam si risveglia dopo essere stato pestato dal fratello e si ritrova legato dinanzi a Dean e a Castiel. A seguito di alcune domande, Sam confessa di non avere l'esigenza di dormire e di non sentire emozioni ma, non raggiungendo nessun fine, Castiel ricorre alla perquisizione angelica, infilandogli il braccio nel costato. Castiel rivela che Sam non ha pi\u00f9 l'anima e che, purtroppo, non sa come rimediarvi. Dean, sconvolto, non sa che fare e la fiducia nei confronti del fratello comincia a vacillare sempre di pi\u00f9, ma Sam gli promette che non agir\u00e0 pi\u00f9 nell'interesse della caccia e gli propone di collaborare. I tre provano a trovare qualche appiglio risalente al ritorno del ragazzo e si recano allora da Samuel. Anche il nonno, dopo aver conosciuto Castiel, racconta di non avere ricordi della sua resurrezione e, una volta perquisito dall'angelo, si scopre che lui ha ancora l'anima. I tre studiano un piano per ritrovare l'anima di Sam che, ancora sconvolti, non riescono a capacitarsi dell'accaduto. Prima di andarsene, Sam e Dean notano che Samuel sta preparando una caccia con gli altri nipoti e capiscono che il nonno ha trovato una pista per trovare il vampiro Alpha. Samuel confessa di aver tenuto nascosto il suo piano per tenere fuori Dean, del quale non condivide alcuni metodi di caccia. Ma dopo che Dean gli promette di collaborare, Samuel accetta che i nipoti partecipino alla missione. Fuori dal rifugio per\u00f2 Dean rivela a Sam i suoi sospetti sul nonno e sente che nasconde qualcosa, ma il fratello ne dubita perch\u00e9 si fida ciecamente dei suoi familiari. Riunitisi con gli altri Campbell, Dean si allontana per andare a frugare nell'ufficio del nonno quando per\u00f2 viene scoperto da Christian e, tra i due, scoppia l'ennesimo diverbio. Arriva il momento della caccia e Dean viene lasciato in disparte con Gwen, mentre tutti gli altri partecipano attivamente alla cattura dell'Alpha. Sentendo degli spari, Dean si avvicina a una casa che riconosce: \u00e8 la stessa che aveva visto nelle sue visioni quando era un vampiro. Seguendo le voci, da lontano Dean vede Samuel, Sam e gli altri che portano via l'Alpha incappucciato e incatenato, ma a missione conclusa Samuel dice a Dean di aver ucciso l'Alpha. In macchina da soli, Sam non racconta nulla a Dean che gli rivela di aver visto tutto e, alla reazione del fratello, decide di raccontargli la verit\u00e0. Samuel cattura i mostri e li porta in posti segreti per torturarli al fine di ricevere informazioni. Dean, arrabbiato, mette Sam di fronte ad una scelta: seguire lui o Samuel. Poco dopo Sam entra nell'ufficio di Samuel comunicandogli che si \u00e8 separato da Dean e che vuole prendere parte all'interrogatorio dell'Alpha, ma il nonno si rifiuta. Sam va nel furgone del nonno e attiva il GPS di un telefono lasciato l\u00ec, poi rientrato nell'Impala con Dean, lo informa del piano B e, insieme, si recano sul luogo indicato dal GPS. Entrati di soppiatto, osservano il nonno interrogare l'Alpha fino a quando, rimasto solo, il vampiro sentendo la presenza dei ragazzi li invita a entrare. Il vampiro Alpha \u00e8 immune alle torture e riconosce che Dean \u00e8 stato uno dei suoi \"figli\" quando \u00e8 stato trasformato. L'Alpha, propenso a parlare con loro, confessa che Samuel sta cercando il Purgatorio, dove finiscono le anime dei mostri, e che il nonno lavora per qualcun altro. In quel momento, Sam e Dean vengono scoperti da Samuel e dai cugini e, portati fuori, si scontrano in una breve colluttazione durante la quale il vampiro Alpha riesce a scappare. Samuel propone di catturalo, essendo ancora debole, e inizia la ricerca dell'Alpha nell'edificio durante la quale il vampiro attacca Sam dicendogli di avere grandi piani per lui, definendolo \"l'animale perfetto\" per l'assenza di anima. Sam viene salvato da Christian che si rivela essere impossessato da un demone e che sparisce insieme all'Alpha. I cacciatori non riescono a capacitarsene di quanto successo, quando improvvisamente appare Crowley. Il demone confessa a Samuel che Christian era posseduto gi\u00e0 da un bel po' in quanto lui \"si guarda bene a controllare i suoi investimenti\". Sam e Dean realizzano che Samuel lavora per Crowley il quale, diventato ora il Re dell'Inferno ha ottenuto talmente tanto potere che \u00e8 stato in grado di tirare fuori Sam dalla gabbia di Lucifero e far resuscitare Samuel per aiutarli a ottenere il Purgatorio. Il demone sapeva che Sam avrebbe collaborato col nonno in quanto ha sempre avuto un incondizionato attaccamento alla famiglia. Inoltre dice che ha lasciato l'anima di Sam consapevolmente nella gabbia, come garanzia, e che Samuel sapeva tutto. Sam, Dean e Gwen restano sconvolti da quello che ha fatto il nonno e che ora si fanno comandare da un demone. Samuel confessa ai ragazzi di avere i suoi buoni motivi per aver accettato di lavorare per Crowley, ma si rifiuta di rivelarli e mette i ragazzi davanti a una scelta. Sam vorrebbe uccidere Samuel ma Dean, nonostante non abbia ricevuto risposte dal nonno di cosa Crowley gli abbia promesso, lo lascia andare. Ora Sam e Dean, di nuovo uniti, decidono di sottostare al piano di Crowley fino a che non trovino un'altra soluzione.\nAnche i cani vanno in Paradiso.\nTrama.\nBuffalo, New York. Un ricco imprenditore, Ronald Garrigan, sta tornando a casa quando, entrando nella sua auto, viene attaccato da un animale che lo uccide. L'indomani, mentre Dean e Sam sono in contatto con Bobby per trovare un modo per ovviare al piano di Crowley, il demone appare ai fratelli Winchester che, dopo ripetute opposizioni di Dean, lo convince a collaborare o far\u00e0 del male a Sam. Crowley informa ai ragazzi che diverse persone sono state sbranate e private del cuore, cosa che fa pensare ad un lupo mannaro Alpha, dunque ordina ai Winchester di catturarlo per lui. I fratelli si recano allora sul luogo del delitto dove, intanto, ne \u00e8 avvenuto un altro, con identiche modalit\u00e0. Dopo aver trascorso tutta la notte a fare ricerche, Sam propone di interrogare Cal Garrigan, il fratello della prima vittima, che si presenta con un aspetto trasandato e coi postumi da sbornia. L'uomo confessa che non andava d'accordo col fratello ma Sam, dopo alcune domande mirate, fa capire a Dean che Cal potrebbe essere l'autore degli omicidi per non pagare i debiti che aveva col fratello. Quella notte i fratelli pedinano Cal per essere certi che sia lui il licantropo Alpha: i festeggiamenti con gli amici si prolungano fino a mattina e cos\u00ec, vista la normalit\u00e0 dei fatti, Sam e Dean se ne vanno. Proprio in quel momento per\u00f2, Cal viene attaccato da Lucky, il suo cane che, subito dopo, si rivela essere in realt\u00e0 un uomo. I sospetti del lupo mannaro diventano labili mentre le accuse ora ricadono su Mandy, la compagna di Cal. Sam e Dean, fingendosi federali, tornano ad interrogarla ma Dean, al contrario di Sam, non \u00e8 convinto che sia lei cos\u00ec convince il fratello a dividersi durante la notte per controllare meglio. Sam piantona casa Garrigan quando, improvvisamente vede Lucky trasformarsi in un uomo per poi uscire, come se niente fosse, e andare a parlare con un altro uomo. Lucky, in sembianze umane, sta tornando a casa quando vede Sam: comincia cos\u00ec l'inseguimento che finisce per\u00f2 con Lucky, di nuovo trasformato in cane, investito da un'auto il cui proprietario soccorre e lo porta in ospedale. Sam informa Dean dell'accaduto e della vera identit\u00e0 di Lucky: non \u00e8 un lupo mannaro, bens\u00ec uno skinwalker. I due trovano Lucky in un canile e lo portano nel motel dove lo legano e, nonostante le resistenze di Sam, riescono a farlo collaborare per arrivare al suo capo e per scoprire il loro piano. Lucky confessa di essere stato reclutato e che nel quartiere ci sono altri 30 skinwalker il cui compito \u00e8 farsi adottare da una famiglia e aspettare il segnale dal loro capo, l'Alpha, per trasformare i membri delle famiglie in altri skinwalker. Sam e Dean si appostano nel luogo dove Lucky ha l'appuntamento con l'Alpha. All'incontro arrivano gli altri skinwalker, in sembianze umane, che all'insaputa di Lucky hanno catturato Mandy e Aiden, ma Dean non riuscendo a sparargli, decide con Sam di entrare all'interno del capannone dove sono riuniti gli skinwalker. Uno degli skinwalker rimprovera Lucky di aver ucciso delle persone senza rispettare il piano e lo obbliga a trasformare Mandy e Aiden. In quel momento irrompono Sam e Dean che con delle pistole caricate di pallottole d'argento fanno fuori gli skinwalker. Lucky, ancora in sembianze umane, cerca di convincere Mandy a scappare ma la donna fa resistenza in quanto per lei \u00e8 uno sconosciuto. Appena le cose si complicano Mandy si fa convincere da Lucky che porta in un luogo sicuro la sua famiglia e, mentre li sta proteggendo, viene ferito da un altro skinwalker che sta per ucciderlo quando per\u00f2, prontamente, dall'alto Dean riesce ad ucciderlo permettendo a Lucky di fuggire. Mandy e Aiden sono in salvo, ma appena tornano a casa alla loro porta bussa Lucky in sembianze umane. L'uomo saluta Mandy per l'ultima volta e le dice quanto avesse apprezzato la loro gentilezza, ma lei lo caccia via con disprezzo, dandogli dello psicopatico e minacciando di non tornare per poi sbattergli la porta in faccia. Lucky sparisce e vaga da solo nella sua forma canina. Sam e Dean si ritrovano a parlare e Sam confessa di voler tornare a essere quello che era una volta. Dean gli promette che far\u00e0 il possibile affinch\u00e9 Sam possa riavere la sua anima.\nSe ci credi, batti le mani!\nTrama.\nElwood, Indiana. Una coppia \u00e8 in intimit\u00e0 quando il ragazzo, Patrick, viene attratto da una strana luce proveniente dal campo dinanzi a loro che lo porta ad avvicinarsi per poi sparire, sotto gli occhi increduli della ragazza. L'indomani, i fratelli Winchester, fingendosi giornalisti, si recano sul posto dove quasi tutti sostengono che le sparizioni (che sono ora salite a quattro) siano connesse agli alieni. Restii all'idea dell'esistenza degli extraterrestri, vista la loro esperienza, cominciano comunque ad indagare riguardo al caso e si recano dal signor Brennan, padre di Patrick, un vecchio orologiaio che, ancora affranto per la scomparsa del figlio, li manda via per poi chiedere a qualcuno, nascosto nel negozio, una conferma del suo comportamento. Dean per\u00f2 ha dei sospetti su Brennan e della sua strana reazione. Sam e Dean decidono cos\u00ec di dividersi e mentre Sam segue Brennan in un bar dove non fa altro che bere, Dean si reca sul luogo delle sparizioni dove, mentre \u00e8 al telefono con Sam, sente strani rumori e vede un'accecante luce dall'alto che lo rincorre per poi rapirlo. Sam si reca cos\u00ec sul posto dove trova il cellulare di Dean e, molto preoccupato, comincia a cercare nei dintorni finendo in una sorta di accampamento per le ricerche UFO. Parlando della scomparsa del fratello con Wayne Whittaker, forte sostenitore dell'esistenza degli alieni, scopre che l'uomo non ha materiale concreto e qui, conosce una ragazza, Sparrow, che si offre di aiutarlo. Improvvisamente, in mezzo al campo dove era scomparso Patrick, riappare nuovamente Dean con in mano il coltello e la pistola a fuoco aperto. Sconvolto, torna al motel dove sorprende Sam a letto con una ragazza, cosa che lo lascia di stucco. Dopo aver fatto una ramanzina al fratello ricordandogli che, se avesse avuto un'anima, avrebbe sofferto per il suo rapimento, prova a raccontargli quanto accaduto dicendo di essere stato preso da strani esseri fatti di luce che lo hanno riportato indietro appena ha usato le armi per spaventarli. Il giorno dopo mentre i due stanno parlando, seduti in un locale, Dean fuori dalla finestra vede uno strano uomo che lo fissa, ma Sam non vede nessuno. I due si dividono nuovamente e Dean rimane solo nella stanza del motel a fare ricerche riguardo agli UFO, quando dalla finestra vede di nuovo la luce del campo e, terrorizzato, prova a nascondersi ma la luce, ora piccola, entra nella stanza: Dean prova a lottarci e riesce a chiuderla nel forno a microonde, uccidendola. Appena Sam rientra, Dean racconta dell'accaduto e gli mostra il forno sporco dove ha ucciso la creatura luminosa ma che agli occhi di Sam appare pulito. Sam chiede allora cosa abbia visto e Dean confessa che era una piccola donna nuda luccicante. Sam, con un lampo di genio capisce che quelli non sono UFO, bens\u00ec fate. I due si recano cos\u00ec da Marion, la donna che alla loro prima intervista aveva ipotizzato si trattasse di fate, dalla quale scoprono cose molto interessanti. La donna racconta che anche gli gnomi e i goblin fanno parte del mondo delle fate e che le creature fatate sono visibili solo a chi \u00e8 stato almeno una volta nel loro mondo. Inoltre le fate rapiscono solo i primogeniti e che per avvicinarsi a queste creature non devono avere con s\u00e9 ferro e argento, ma sale o zucchero che serve per intrattenerli. I fratelli Winchester si dividono di nuovo: Dean entra di nascosto nel negozio di Brennan e vede dei folletti lavorare, capendo cos\u00ec che l'uomo ha fatto un patto con loro. Sam segue ancora Brennan, il quale messo alle strette, col fare inquisitorio di Sam, confessa tutto. Brennan dice che, a seguito dell'insorgere del morbo di Parkinson che lo avrebbe debilitato nel lavoro, su suggerimento della nonna ha evocato le fate con un incantesimo. A seguito del rito, Brennan ha incontrato il leprecauno, il capo delle fate, dal quale pensava di ricevere una cura ma lui gli aveva messo a disposizione una squadra di folletti in cambio del \"frutto della natura\". Brennan aveva accettato il patto, ma solo dopo ha realizzato che il \"frutto della natura\" che doveva dare al leprecauno era il suo primogenito, Patrick. L'uomo rivela che l'unico modo per fermare le fate \u00e8 cercare un contro-incantesimo dal libro di sua nonna, ora tenuto in ostaggio dai folletti. Uscito dal negozio dell'orologiaio, Dean si accorge di essere seguito dall'uomo che aveva visto fuori dalla finestra del locale e comincia a scappare per poi nascondersi e preparargli un agguato. Svoltato l'angolo, Dean finisce per aggredire una persona innocente, sotto lo sguardo di molti testimoni, e viene arrestato. Ora \u00e8 tutto nelle mani di Sam che, giunto nel negozio dell'uomo, riesce con Brennan a prendere il libro degli incantesimi. Brennan comincia a recitare un rito per rompere il patto, ma viene pugnalato dal leprecauno che si rivela essere Wayne Whittaker. Sam realizza che Wayne alimenta il fanatismo per gli UFO in citt\u00e0, in modo da poter catturare le persone senza far ricadere sospetti. Il leprecauno propone a Sam un patto per fargli avere indietro l'anima, ma Sam rifiuta e tra i due comincia la lotta. In contemporanea, nella prigione Dean lotta con l'uomo delle sue visioni. Le cose per lui si stanno mettendo male ma Sam, con un inganno riesce a distrarre il leprecauno lanciandogli del sale. Mentre la creatura \u00e8 intenta a contare tutti i granelli di sale, Sam conclude il rito che stava leggendo Brennan e fa sparire tutte le creature legate al mondo delle fate. L'indomani i fratelli si ritrovano insieme dopo che Dean \u00e8 stato scagionato e, dopo le solite chiacchiere, Dean chiede al fratello se sta pensando di rivolere veramente indietro la sua anima visto che \u00e8 stato capace di rifiutare la proposta del leprecauno e che senza di essa Sam riesce a essere un cacciatore migliore.\nAlla ricerca dell'anima perduta.\nTrama.\nMentre Crowley sta torturando il mutaforma Alpha che ha preso le sue sembianze per scoprire dove si trovi il Purgatorio, nonostante le varie minacce, non raggiunge l'obiettivo e si trova costretto ad ucciderlo. Intanto, Sam e Dean continuano a lavorare per lui ma dopo aver portato un rugaru a due dei suoi scagnozzi e vedendo come vengono trattati, decidono di riconsiderare la loro posizione riguardo ai lavori per Crowley. Mentre i due ne stanno discutendo, vengono colti di sorpresa e legati da una vecchia conoscenza: Meg. Dopo un inizio di conversazione non molto amichevole, la demone vuole sapere dove si nasconde Crowley. Sam capisce che Meg e altri seguaci di Lucifero stanno scappando da Crowley, ora che lui \u00e8 il Re degli Inferi. Sorpresi dalle intuizioni di Sam, i tre riescono ad arrivare a un patto che prevede il coinvolgimento della demone nella ricerca di Crowley con conseguente estrapolazione di informazioni riguardo all'anima di Sam. Contrariato all'idea di lavorare con Meg, Dean si convince solo quando Sam mostra al fratello che dalla loro parte hanno un'arma segreta: Castiel. Sam, Dean e Castiel tentano invano di cercare Crowley e cos\u00ec si vedono costretti a tornare nel rifugio del nonno dove, sorpresi da Samuel stesso, scoprono che cosa lo lega a Crowley: il demone gli ha promesso di far tornare indietro Mary. La discussione sfocia in un diverbio con Dean che non condivide i pensieri del nonno e cerca di farlo ragionare. I fratelli Winchester vengono cacciati da Samuel e, riunitisi a Castiel nella stanza del motel, cercano un modo su come arrivare a Crowley. Poco dopo, vengono raggiunti da Samuel che a quanto pare ha deciso di aiutarli e indica loro il luogo dove Crowley porta le vittime, ma li avverte che \u00e8 molto pericoloso e che se fosse al loro posto non ci andrebbe. Sam, Dean e Castiel si incontrano con Meg e la sua banda, dove la demone, su minaccia di Sam, si fa restituire il coltello di Ruby. Rimasto solo con Dean, Castiel gli confessa che forse non \u00e8 saggio recuperare l'anima di Sam che ormai da pi\u00f9 di un anno \u00e8 vittima delle frustrazioni di Lucifero e Michele intrappolati nella gabbia e le conseguenze potrebbero essere catastrofiche sul lato psichico, ma Dean non vuole sentire ragioni. Poco dopo per\u00f2 Dean si rende conto che Sam ha ascoltato la loro conversazione e sembra avere qualche ripensamento. Arrivati sul posto, Dean si rende conto che \u00e8 stato fin troppo facile entrare. Mentre vagano per i corridoi dell'edificio vengono attaccati dai segugi infernali che costringono il gruppo a separarsi. Prima di dividersi, Meg bacia con passione Castiel (che ricambia il bacio, lasciando tutti sorpresi) per rubargli il pugnale e va ad affrontare da sola i cerberi. Mentre Sam, Dean e Castiel vanno alla ricerca di Crowley, l'angelo sparisce in un fascio di luce e i due scoprono che \u00e8 stato Samuel che ha attivato il simbolo enochiano per scacciare gli angeli. Sam e Dean realizzano di essere stati traditi dal nonno e vengono imprigionati da Crowley. Nel frattempo Meg riesce a uccidere i cerberi ma proprio mentre sta cercando di raggiungere gli altri, viene catturata da Christian (ancora posseduto) che la tortura. Samuel raggiunge i nipoti in prigione e, parlando con Dean, chiede di comprendere la sua scelta in quanto preferisce riavere indietro sua figlia, anzich\u00e9 loro che considera estranei, ma lui gli giura vendetta. Poco dopo Dean viene portato in una stanza dove si scontra con due ghoul. Intanto Sam con uno stratagemma riesce a uscire dalla cella e corre a salvare suo fratello. I due ora si recano da Meg e, dopo averla salvata, architettano un piano per sconfiggere Crowley. Dopo aver teso una trappola al demone, Meg usa i suoi poteri per torturare Crowley che alla fine confessa a Sam di non poter riprendere la sua anima perch\u00e9 ora appartiene a Lucifero. Proprio mentre Meg sta per ucciderlo, il demone sfila il coltello a Meg per rompere il sigillo e riesce a liberarsi. Infuriato, Crowley attacca i fratelli Winchester ma ecco che torna Castiel. L'angelo, dopo aver mostrato la sua carta vincente a Crowley, ovvero le sue ossa, gli chiede nuovamente se pu\u00f2 riprendere l'anima di Sam e, dopo aver ricevuto una risposta negativa, lo uccide bruciando le ossa e lasciando poi fuggire Meg. I tre ora si ritrovano a parlare come ai vecchi tempi e Castiel confessa che in Paradiso le cose per lui non stanno andando bene e preferirebbe stare sulla Terra. L'angelo se ne va lasciando i due fratelli con una promessa: troveranno un altro modo per recuperare l'anima di Sam. Questa volta per\u00f2 Sam confessa a Dean di non voler pi\u00f9 tentare di riprendersi l'anima e che non conviene rischiare cos\u00ec tanto per una cosa di cui pu\u00f2 fare a meno. Dean arrabbiato tenta di far ragionare il fratello, ma lui se ne va.\nAppuntamento a Samarra.\nTrama.\nDean si reca dal dottor Robert il quale, assieme alla sua assistente, Eva, riesce ad esaudire la sua richiesta facendolo morire. Durante i suoi 3 minuti da anima vagante, Dean invoca la mietitrice Tessa alla quale chiede di chiamare a sua volta Morte. Nonostante la ragazza neghi di poter invocare il suo capo, Morte appare alle spalle di Dean e, dopo che quest'ultimo gli ha chiesto di riportare indietro l'anima di Sam e suo fratello Adam in cambio dell'anello, \u00e8 la stessa Morte a fare le sue richieste: pone infatti Dean di fronte alla scelta di una sola delle due resurrezioni in cambio di una giornata di Dean al suo posto. Dopo aver chiesto di riportare indietro l'anima di Sam priva di ricordi dell'inferno, Morte gli dice che non pu\u00f2 cancellare i ricordi ma pu\u00f2 tentare di nasconderli per un lungo tempo. Dean accetta il patto e in quell'istante viene riportato in vita dal dottor Robert. Poco dopo Dean si reca a casa di Bobby dove lo aspetta anche Sam il quale per\u00f2 non sembra molto felice del patto che il fratello ha stretto con Morte. Ora le loro strade si dividono e Dean, dopo aver indossato l'anello di Morte, si ritrova con Tessa a far trapassare le anime secondo una lista a lui sconosciuta. Le prime due morti risultano facili ma, quando Dean viene posto di fronte ad una bambina di 12 anni gravemente malata, si rifiuta di farla morire. Nel mentre, Bobby controlla Sam che per\u00f2 riesce, di nascosto, ad invocare Balthazar al quale chiede di fare una sorta di incantesimo per impedire che la sua anima torni nel suo corpo e l'angelo gli fornisce gli ingredienti per l'incantesimo: il pi\u00f9 importante \u00e8 il patricidio ma, essendo John morto da tempo, a sostituirlo sar\u00e0 qualcuno che non sia consanguineo, cio\u00e8 Bobby. Intanto Dean fiero di aver risparmiato la ragazzina, si trova di fronte alle conseguenze della sua scelta: l'infermiera che avrebbe dovuto assistere all'operazione della bambina esce prima dall'ospedale e resta vittima di un incidente fatale. Distrutto da ci\u00f2 e avendo capito che la sua azione ha creato una reazione a catena, assieme a Tessa torna dalla ragazzina per porre fine alla sua vita, altrimenti l'ordine naturale verr\u00e0 alterato, ma dalla finestra della sua stanza vede il marito dell'infermiera morta mettersi alla guida con una bottiglia di alcolici. Decide cos\u00ec di seguirlo ma, non potendo essere n\u00e9 visto n\u00e9 sentito, per aiutarlo si sfila l'anello, perdendo cos\u00ec la sfida. Nel frattempo Sam escogita un piano per uccidere Bobby, ma lui capisce che qualcosa non va. I due cominciano una sorta di inseguimento fino a quando Sam non riesce ad avere la meglio. Bobby si trova ora legato su una sedia e Sam \u00e8 pronto ad ucciderlo se non fosse per l'arrivo repentino di Dean a bloccarlo. Dean e Bobby ormai rassegnati, rinchiudono nuovamente Sam nella Panic Room. Subito dopo Dean, salendo al piano di sopra, trova Morte ad aspettarlo. I due cominciano a parlare e, durante la conversazione, Morte informa Dean che nonostante il fallimento della prova, ha imparato molto da quella lezione. Sorprendendo Dean, Morte lo informa che sta andando a recuperare l'anima di Sam in quanto il loro compito sulla Terra \u00e8 importante per lui. Dean incredulo, corre da Bobby e gli urla di aprire la Panic Room: i due assistono al delirio di Sam che urla contro Morte e contro Dean di non volere la sua anima mentre Morte, ignorandolo, apre la sua valigia per rimettere l'anima al suo posto nonostante le urla di Sam.\nLa madre di tutte le cose.\nTrama.\nUna ragazza, Penny Dessertine, \u00e8 con il fidanzato a bordo di un aereo privato, preoccupata per la presenza di un brutto temporale. Penny vede qualcosa muoversi velocemente fuori dal finestrino ma dopo che il ragazzo viene rapito l'aereo precipita. Dean intanto, aspetta impaziente che Sam si risvegli nonostante Castiel non sia molto fiducioso in quanto ha constatato che l'anima di Sam \u00e8 stata torturata. Mentre Dean sta discutendo riguardo a un caso con Bobby, arriva Sam che, lasciando attoniti i due, \u00e8 tornato ad essere s\u00e9 stesso. I tre cominciano a parlare e Sam confessa loro di non ricordare niente dopo il salto nella gabbia. A quel punto Dean decide di non raccontargli del suo periodo \"senz'anima\", dicendogli invece che \u00e8 stato un anno e mezzo nella gabbia di Lucifero. Rimasti da soli, Dean fa promettere a Bobby di non rivelare quello che ha fatto Sam quando non aveva l'anima, ma lui teme che prima o poi Sam scoprir\u00e0 la verit\u00e0 e che dovr\u00e0 affrontarlo. I fratelli Winchester si rimettono in marcia insieme ed indagano sulla sparizione della ragazza a bordo del velivolo a cui sono precedute altre due misteriose scomparse di altre giovani ragazze. Fingendosi agenti dell'FBI, i due indagano in casa di Penny e, tornati nella stanza del motel, Dean, dopo aver letto il diario della ragazza, ipotizza una pista: tutte le ragazze rapite sono vergini. L'indomani, i due si recano in ospedale dove una ragazza, Melissa, \u00e8 stata aggredita da \"un grosso pipistrello\" che le ha rubato l'anello della purezza cosa che, a causa delle pressanti domande di Dean, la porta a confessare di non essere poi cos\u00ec pura. Le ricerche continuano cos\u00ec su quella direzione e Sam scopre che cosa potrebbe celarsi dietro: i draghi, ma dubita dell'esistenza di queste creature. Controllando il diario del padre, Sam nota una pagina che parla di skinwalker e chiede a Dean se ne hanno mai cacciato uno. Temendo che al fratello possa tornare la memoria, Dean continua a dirgli di avere le idee confuse. Bobby indirizza Dean dalla dottoressa Visyak, molto esperta riguardo ai draghi che, dopo varie peripezie, gli consegna l'unica arma per uccidere un drago: una spada forgiata con il sangue di drago. In motel invece, Sam continua le sue ricerche che, grazie anche all'aiuto di Bobby, lo porta ad indagare nelle fogne. Sam per\u00f2, sente che Bobby gli nasconde qualcosa, cos\u00ec chiama Castiel che, apparsogli, gli racconta del suo periodo buio. Riunitisi, Sam e Dean si recano nelle fogne dove trovano uno strano diario e, poco pi\u00f9 in l\u00e0, trovano le ragazze tenute prigioniere. Dopo una lotta con due draghi durante la quale uno viene ucciso, riescono a salvarle. L'indomani, mentre Bobby sta cercando di decifrare le parole del diario, Sam confessa a Dean di sapere tutto e di voler rimediare. Poco dopo, i due si riuniscono a Bobby che mostra loro quanto \u00e8 riuscito a tradurre: le pagine parlano di come aprire la porta del Purgatorio e che nelle pagine spesso si parla di un unico soggetto: la Madre di tutte le cose. Nel frattempo i draghi sopravvissuti, portano una vergine lungo un dirupo e, dopo aver pronunciato una formula, la lanciano nel vuoto. Poco dopo la ragazza sacrificata risale dal dirupo, posseduta dalla Madre di cui parlava Bobby.\nSenza perdono.\nTrama.\nFlashback: Bristol, Rhode Island. Un anno prima Sam, insieme al nonno, dopo aver ucciso una serie di persone e aver quasi fatto fuori uno sceriffo, abbandona la citt\u00e0.Nel presente, Sam riceve uno strano messaggio con delle coordinate che portano proprio a Bristol dove sono scomparse delle persone e, nonostante un iniziale ritrosia di Dean, i due, non avendo nuove tracce della Madre, si recano sul posto. Appena visto il cartello della citt\u00e0, Sam ha un flashback che gli ricorda del suo periodo di caccia col nonno. I fratelli Winchester cominciano le ricerche riguardo alla scomparsa delle tre donne e, mentre sono in un bar, Sam incontra una donna, l'agente Debbie Harris, che lo riconosce e gli chiede se \u00e8 tornato per indagare sulle nuove sparizioni. Sam non ha memoria di lei ma appena la donna lo sfiora riemerge un altro ricordo in cui i due hanno avuto un rapporto. Mentre Dean sta per tornare da Sam nota, in alcune foto del locale, che il fratello \u00e8 gi\u00e0 stato l\u00ec e gli dice di andare via perch\u00e9 i cacciatori non possono tornare nella stessa citt\u00e0 pi\u00f9 di una volta a distanza di breve tempo, specialmente se hanno dato troppo nell'occhio. Sam facendo delle ricerche, realizza che l'anno prima, lui e Samuel, stavano indagando sulla scomparsa di 5 uomini a Boston. Dunque propone a Dean di restare per dare la caccia al responsabile delle nuove sparizioni. Durante le loro indagini, Sam viene riconosciuto dallo sceriffo Atkins, l'uomo che aveva quasi ucciso un anno prima, che lo arresta. In prigione irrompe una donna, Brenna Dobbs, che chiede a Sam dove si trovi suo marito, lo sceriffo Roy Dobbs. Al cacciatore riemergono altri ricordi: l'anno prima Sam e Samuel rivelano allo sceriffo Dobbs e sua moglie di essere cacciatori e che li aiuteranno a risolvere il caso. Nel presente la donna continua ad accusare Sam che capisce di non aver portato a termine il caso, ma lui confessa a Brenna di aver subito un'amnesia e si offre da aiutarla a ritrovare il marito. L'indomani Dean continua le ricerche e capisce che le sparizioni sono tutte legate a relazioni di passaggio che ebbe Sam durante il suo trascorso in citt\u00e0, infatti poco dopo scompare anche l'agente Debbie Harris. Sam \u00e8 di nuovo a casa di Brenna per prendere il fascicolo stilato dal marito l'anno prima, e gli tornano in mente altre cose: Samuel aveva scoperto che la creatura alla quale davano la caccia era un Aracne che si nutre di uomini 35enni. Tornato al motel, Sam racconta delle sue visioni al fratello che, preoccupato, vorrebbe andarsene ma Sam glielo impedisce e, con l'appoggio di Dean, ricostruisce gli avvenimenti. Emergono altri ricordi: Sam ha usato Roy come esca per l'Aracne, lasciando il nonno sbalordito per la freddezza delle sue azioni. Giunti nel nascondiglio della creatura, Sam e Samuel avevano trovano le vittime in fin di vita ricoperte di ragnatele e sono stati attaccati dall'Aracne che Sam \u00e8 riuscito a uccidere. Samuel aveva proposto a Sam di portare Roy e gli altri in ospedale, ma lui aveva detto al nonno che ormai erano spacciati perch\u00e9 gi\u00e0 avvelenati dal ragno, cos\u00ec aveva deciso di ucciderli e fatto sparire i corpi. Nel presente, Sam rivela a Dean cosa \u00e8 realmente successo. Poco dopo Sam riceve la chiamata di Brenna che, con sua sorpresa, ha ricevuto la visita di Roy, che ha le sembianze di un Aracne, e Sam, nonostante le parole della donna, capisce che qualcosa non va. Giunti sul posto, Sam e Dean vengono sorpresi da Roy che, dopo averli imprigionati, rivela a Sam che l'Aracne che l'anno prima l'aveva preso non voleva ucciderlo, bens\u00ec voleva procreare e cos\u00ec, quando Sam gli spar\u00f2, in realt\u00e0 non lo ammazz\u00f2 in quanto gi\u00e0 era stato trasformato. Dopo essersi liberato, Dean comincia a lottare e solo grazie l'intervento di Sam, i due riescono ad uccidere Roy. Dopo essersi scusato con Brenna, Sam deve riconoscere a Dean che aveva ragione e che non sarebbero dovuti tornare a Boston. Mentre i due stanno parlando per\u00f2, Sam cade a terra in preda alle convulsioni e Dean, preoccupato, gli va accanto per cercare di farlo riprendere, ma Sam \u00e8 in una sorta di trance durante la quale ricorda i momenti trascorsi dentro la gabbia di Lucifero.\nMannequin 3: La resa dei conti.\nTrama.\nDopo essersi ripreso, Sam confessa a Dean che quei pochi minuti gli sono sembrati una settimana in cui ha rivissuto il trascorso all'Inferno. Cercando di tirarlo su, Dean continua a ripetergli che non deve cercare di rivangare i ricordi del periodo in cui non aveva l'anima perch\u00e9 potrebbe essere pericoloso per lui. Poi mostra al fratello un nuovo caso al quale Sam acconsente di dedicarsi. I due si recano cos\u00ec in un college nel New Jersey dove, in un contesto misterioso, \u00e8 morto l'inserviente, Steve. Qui, i fratelli Winchester rilevano presenze di fantasmi con l'EMF vicino a un manichino anatomico ma non trovano niente a conferma della loro ipotesi. L'indomani, un addetto alla sicurezza, mentre sorveglia una fabbrica sartoriale, muore allo stesso modo del caso precedente, portando Sam e Dean a tre citt\u00e0 lontane dal primo caso. Qui, altre presenze di fantasmi incuriosiscono i due tanto da far formulare a Sam un'ipotesi: in entrambe le scene del crimine erano presenti dei manichini accanto ai quali le presenze sovrannaturali sembrano accumularsi. Sam e Dean cos\u00ec, cercano dei collegamenti tra le vittime senza per\u00f2 trovare niente in comune. In quel momento per\u00f2, Dean riceve la chiamata di Ben che richiede il suo aiuto in quanto Lisa sembra stia molto male. Nonostante la sua ritrosia, Dean viene spinto da Sam ad andare e cos\u00ec i due si dividono.Continuando le sue ricerche, Sam scopre che circa un anno fa un'impiegata della fabbrica sartoriale, Rose Brown, \u00e8 sparita in circostanze misteriose. Sam interroga la sorella di Rose, Isabel, che la descrive come una brava persona, molto timida e impacciata, e mostrandogli l'album dei ricordi, in alcune foto di una festa aziendale Sam riconosce le vittime. Di seguito si reca alla fabbrica per interrogare i dipendenti che conoscevano Rose, tra cui Johnny che si mostra abbastanza nervoso. La sera, Sam segue Johnny che sta per uscire dalla fabbrica e in quel momento sta per essere ucciso da un manichino ma, grazie al repentino intervento di Sam, riesce a salvarsi. Il ragazzo racconta la verit\u00e0 a Sam dicendogli che Rose mor\u00ec in un incidente causato proprio da lui e i suoi amici. I ragazzi avevano fatto credere a Rose che avesse un ammiratore e, giunta al luogo dell'appuntamento, la ragazza aveva trovato un manichino. Derisa dai suoi colleghi, Rose cerca di andare via ma inciampa e batte la testa sullo spigolo di un tavolino, morendo sul colpo. Johnny avrebbe voluto chiamare la polizia, ma Steve temendo ripercussioni decide di nascondere il cadavere in una radura. Cos\u00ec Sam riesce a trovare il corpo di Rose e a bruciarne le ossa. Intanto, Dean \u00e8 arrivato a casa da Lisa dove trova la donna in perfetta forma e, anzi, pronta a uscire con un altro uomo. Dean capisce cos\u00ec che Ben voleva farlo tornare e gli ribadisce che lui non pu\u00f2 continuare a ferirli, ma il ragazzo, parlandogli, gli fa capire che per lui \u00e8 la sua famiglia e dovrebbe esserci nel bene e nel male.L'indomani, Sam trova il cadavere di Johnny che aveva un manichino in casa e cos\u00ec, dopo aver avvertito Dean, riapre il caso tornando da Isabel. La ragazza, dopo un fitto interrogatorio, confessa di aver ricevuto, da bambina, un rene dalla sorella. La sera, i fratelli Winchester si riuniscono e optano per usare la magia hoodoo ma, proprio in quel momento, l'Impala viene posseduta dallo spirito di Rose che tenta di investire i Winchester. Dean riesce a fermare la macchina facendola scontrare verso un muro, ma in questo modo muore anche Isabel, ponendo fine alla vendetta di Rose che appare alla sorella e dice di essere dispiaciuta. L'indomani, Dean e Sam si ritrovano a parlare di quanto successo, tristi per la morte di Isabel e per tutto il contesto in cui vivono ma forti della consapevolezza di poter contare, sempre, l'uno sull'altro.\nAttori per forza.\nTrama.\nSam e Dean stanno facendo ricerche riguardo a un caso quando, improvvisamente, piomba nella loro stanza Balthazar. L'angelo, in fretta e furia, fa un incantesimo per proteggere i fratelli da Virgilio, un angelo al seguito di Raffaele, che vuole ucciderli e, per evitarne la morte, li manda in un universo parallelo lasciando loro in custodia la chiave del posto in cui ha nascosto le armi del Paradiso. Catapultati nel nuovo mondo, i fratelli Winchester scoprono che qui si chiamano \"Jensen Ackles\" e \"Jared Padalecki\" che rispettivamente interpretano Dean e Sam Winchester, le star della serie televisiva \"Supernatural\". Allibiti, i due provano a chiamare Castiel ma, davanti a loro, appare \"Misha Collins\", l'attore che nella serie interpreta Castiel. Finita la giornata di riprese, i due si recano a casa di Sam/Jared, dove scoprono che \u00e8 sposato con \"Genevieve\", l'attrice che interpreta Ruby, sorpresa di vedere il marito che va d'accordo con \"Jensen.\" Con la scusa di esercitarsi per provare delle scene, Sam e Dean fanno delle ricerche per poter tornare nel loro mondo ma scoprono che l\u00ec non esistono essere soprannaturali n\u00e9 la magia. Intanto, sul set, il regista \"Bob Singer\" \u00e8 preoccupato perch\u00e9 i suoi attori hanno perso il loro carisma, cos\u00ec chiama \"Sera Gamble\" e lo stesso \"Eric Kripke\" a sostegno. Nonostante tutto, Sam e Dean tentano comunque un incantesimo per andarsene, senza riuscita. Poco dopo per\u00f2 dal portale che hanno tentato di aprire per tornare al loro universo, irrompe Virgilio. Il giorno dopo sul set, Sam e Dean si imbattono in Virgilio che non ha pi\u00f9 i poteri e si trovano ora a combattere ad armi pari. Durante lo scontro, dove interviene la troupe a fermarli, Virgilio riesce a sottrarre loro la chiave e, servendosi di \"Misha\", lo uccide per convocare Raffaele. I fratelli Winchester capiscono che trovare Virgilio \u00e8 l'unica maniera per tornare a casa e l'indomani, sul set, i tre cominciano una lotta cruenta durante la quale, Sam e Dean recuperano la chiave per riuscire poi a tornare nel loro mondo. Ad aspettarli per\u00f2, trovano Raffaele che sta per ucciderli se non fosse per l'arrivo di Balthazar che confessa all'arcangelo che la fuga dei Winchester \u00e8 stato un diversivo e che le armi del Paradiso sono ben nascoste. Infatti Castiel, venuto in soccorso dei suoi amici, rivela a Raffaele di aver assorbito il potere delle armi e costringe l'arcangelo alla fuga. Rimasti soli, Castiel porge le sue scuse ai fratelli Winchester per averli tenuti all'oscuro del suo piano ma promette che, a tempo debito, racconter\u00e0 tutto.\n...E poi non rimase nessuno.\nTrama.\nUn uomo, Rick, sta facendo benzina quando viene avvicinato da Eva, la ragazza posseduta dalla Madre, che dopo aver provato a baciarlo si avvicina a lui per confidargli qualcosa all'orecchio. Arrivato a casa, Rick fa una strage uccidendo tutta la sua famiglia, cosa della quale il giorno dopo non ha un minimo ricordo. Studiando i vari percorsi dei \"mostri\", Sam, Dean e Bobby arrivano proprio alla strage dell'uomo dove, durante le indagini, individuano che Rick ha avuto un contatto con la Madre. Continuano cos\u00ec le loro ricerche che li porta a un'altra strage dove Bobby trova Rufus, anche lui nei panni di un federale per indagare sul caso. Durante la notte i quattro si recano al conservificio dove \u00e8 avvenuta la seconda strage e mentre girano all'interno dell'edificio, si trovano di fronte a Gwen e Samuel Campbell. Dean appena vede Samuel va verso di lui per ucciderlo, ma viene fermato da Sam che, pur non ricordando cosa ha fatto il nonno, invita il fratello alla calma e gli chiede di mettere da parte le divergenze e pensare prima a risolvere il caso. Allontanato da Samuel, Dean viene raggiunto da Gwen, sconvolta nel sapere che il nonno aveva cercato di ucciderlo, e finita la conversazione Dean le spara un colpo, uccidendola. Nel frattempo Samuel racconta a Bobby tutto ci\u00f2 che sa riguardo alla Madre. Sentito lo sparo, Samuel, Bobby, Rufus e Sam accorrono e trovano la ragazza morta. Sam si accorge che Dean \u00e8 sparito e che probabilmente anche lui \u00e8 sotto l'effetto del maleficio della Madre. I cacciatori cominciano a cercare Dean che trovano sotto shock (e ignaro di aver ucciso Gwen) in quanto, oltre a non ricordare nulla, afferma che un verme \u00e8 uscito dal suo orecchio. Bobby propone a tutti i cacciatori di riporre le armi in un sacco, evitando che uno di loro venga infettato a sua volta e che si uccidano a vicenda. I cinque si ritrovano uniti a cercare questo verme del quale per\u00f2 non sanno niente se non che si impossessa delle persone. Tenendosi tutti d'occhio, Sam e Dean capiscono che ora ad essere posseduto \u00e8 proprio il nonno e cercano cos\u00ec di fermarlo, invano. Riuniti a Rufus e Bobby, Sam e Dean riprendono le armi e cercano il nonno che, trovatosi faccia a faccia con Sam, finisce per essere ucciso proprio da quest'ultimo. Bobby e Rufus ammanettano Sam per precauzione e poi propongono di fare un'autopsia sul corpo di Samuel per capire cosa sia questo nuovo mostro ma, mentre stanno per aprirgli il cranio, Samuel si sveglia e lotta con i due. Quando anche Sam e Dean se ne accorgono per\u00f2, Bobby riesce a ucciderlo definitivamente mandandolo contro un cavo elettrico spezzato. A seguito della scossa, il verme esce dall'orecchio di Samuel e sparisce. Capendo che l'elettricit\u00e0 lo uccide, tutti si sottopongono ad una prova eccetto Bobby che, ormai scoperto, uccide Rufus per poi essere bloccato dai fratelli Winchester. Ora, Sam e Dean si trovano costretti a torturare il corpo di Bobby posseduto dal verme il quale confessa di essere stato creato proprio da Eva e che lei, la Madre di tutte le cose, uccider\u00e0 tutti dopo averli fatti soffrire per costruire un mondo fatto di creature e non di umani. Giunti al loro obiettivo, Sam e Dean finiscono per uccidere il verme riuscendo a salvare Bobby. I tre si trovano cos\u00ec sulla tomba di Rufus e, durante la commemorazione dell'amico, appena Bobby rivela che Rufus non gli ha mai perdonato una missione andata male a Omaha, Dean confessa loro che, quando star\u00e0 per morire, tutto sar\u00e0 perdonato, anche le cose peggiori.\nIl mito del Titanic.\nTrama.\nDopo la morte di Rufus, Bobby \u00e8 sempre pi\u00f9 scontroso cos\u00ec da portare i ragazzi ad allontanarsi da lui. Una volta usciti di casa, Bobby viene consolato da una donna: \u00e8 Ellen Harvelle, ora moglie di Bobby.\nI ragazzi, alla guida di una Mustang, si recano a Chester, in Pennsylvania, e seguono le tracce di strane morti di persone che sembrano non avere nessun collegamento tra di loro. L'unico indizio \u00e8 un piccolo filo d'oro che viene trovato su ogni scena del delitto. Le ricerche proseguono e viene rivelato che tutte le vittime discendono da una famiglia di immigrati arrivate in America nel 1912 sulla stessa nave: il Titanic. Essendo a loro sconosciuta, fanno una ricerca sulla nave e scoprono che venne salvata dallo scontro con un iceberg grazie al pronto intervento del primo ufficiale. Dalle foto dell'epoca, scoprono che l'uomo \u00e8 in realt\u00e0 l'angelo Balthazar: questi confessa ai due di essere tornato indietro nel tempo e di aver cambiato la linea temporale per il solo capriccio di non voler vedere realizzato il futuro film e la relativa colonna sonora. Grazie alle azioni di Castiel e alla guerra civile in Paradiso, infatti, \u00e8 ora possibile cambiare il destino e non rispettare le regole che erano valse fino ad allora. Sam e Dean vengono inoltre a sapere che, se la nave fosse affondata, gli eventi avrebbero, tra le altre cose, portato alla morte di Jo ed Ellen. Alterando la storia per\u00f2 stanno comunque morendo i discendenti delle persone che sarebbero dovute morire sul Titanic: si parla di 50.000 future vittime. I Winchester avvisano Bobby il quale pensa che dietro queste morti ci sia una delle Parche, che tessono e decidono il destino di ogni essere vivente in un filo d'oro. Mentre Sam e Dean cercano di salvare invano un altro discendente, Sam vede Fato, che ha le sembianze di una giovane donna vestita in modo formale, e con Dean la seguono in un edificio. Improvvisamente il tempo si ferma, Sam e Dean restano bloccati mentre Fato apre le fughe del gas per ucciderli. Le lancette dell'orologio riprendono a girare e poco prima di restare coinvolti nell'incendio, i due vengono salvati tempestivamente da Castiel che li teletrasporta in un luogo sicuro. L'angelo spiega loro che Fato \u00e8 fuori controllo, poich\u00e9 Balthazar ha alterato gli eventi, e deve essere uccisa con un'arma che solo Balthazar possiede. Sam e Dean si offrono come esche, sfidando il loro destino e incorrendo in una serie di situazioni pericolose per avvicinarsi a Fato. Proprio mentre stanno per morire interviene di nuovo Castiel, ma stavolta Fato ferma il tempo per parlare con l'angelo. Fato \u00e8 furiosa perch\u00e9 Balthazar ha sconvolto i piani che Dio le aveva affidato e accusa Castiel, ritenendolo artefice dei cambiamenti perch\u00e9 gli servono molte anime per combattere la guerra civile in Paradiso. Dunque Fato minaccia Castiel che continuer\u00e0 a stare alle calcagna dei Winchester se non far\u00e0 tornare tutto come prima. Messo alle strette, Castiel ordina a Balthazar di tornare indietro nel tempo e lasciar affondare il Titanic, cos\u00ec come era destino che accadesse.\nSam e Dean si risvegliano nell'Impala, con la radio che trasmette \"My Heart Will Go On\", e parlando scoprono di aver fatto lo strano stesso sogno. Proprio in quel momento appare Castiel che informa i due che ci\u00f2 che credevano di aver visto in sogno era veramente accaduto, e che lui aveva fatto in modo che se ne ricordassero per metterli in guardia da Fato. Alla fine Dean chiede a Castiel perch\u00e9 Balthazar abbia alterato la linea temporale, ma l'angelo gli tiene nascosta la verit\u00e0 dicendo che Balthazar \u00e8 diventato imprevedibile. I fratelli rientrano in casa, dove trovano Bobby addormentato e decidono di non rivelargli nulla.\nTerra di frontiera.\nTrama.\nSunrise, Wyoming, 5 marzo 1861. In un villaggio del Far West, sta per avvenire uno scontro a fuoco tra due uomini: uno dei due \u00e8 Dean.48 ore prima, nel 2011: i fratelli Winchester insieme a Bobby, trovano la libreria segreta di Samuel Campbell grazie alla quale riescono a scoprire che, per uccidere la Madre di tutte le cose, sono necessarie le ceneri di una fenice. Continuando le ricerche, Dean trova il diario di Samuel Colt nel quale l'uomo annot\u00f2 che, il 5 marzo 1861, uccise una fenice proprio a Sunrise.\nDean ha un piano: farsi teletrasportare al 4 marzo 1861 insieme a Sam per ottenere le ceneri della fenice, con l'aiuto di Castiel. Dean tenta di evocare l'angelo, ma al suo posto compare Rachel, luogotenente di Castiel, che comunica ai cacciatori che lui \u00e8 impegnato nella guerra civile in Paradiso al punto da rimproverarli in quanto lo cercano solo per i loro interessi. In quel momento per\u00f2 irrompe Castiel che manda via Rachel e dice ai ragazzi che pu\u00f2 teletrasportarli molto indietro nel tempo solo per 24 ore, altrimenti non potr\u00e0 pi\u00f9 riportarli nel presente. Da appassionato di film western, Dean si procura degli abiti d'epoca per non dare nell'occhio e insieme a Sam vengono mandati al 4 marzo 1861. I due si mettono alla ricerca di Samuel Colt, imbattendosi nell'impiccagione del signor Elias Finch che prima di morire minaccia tutti di morte. Le loro ricerche per\u00f2, non li portano a Samuel Colt in quanto pare che l'uomo sia fuori citt\u00e0 a costruire una ferrovia privata, quella che, anni dopo, sar\u00e0 il cancello per la Porta del Diavolo. Mentre girano per i saloon del posto, i fratelli Winchester si imbattono nel fantasma del signor Finch il quale si sta facendo giustizia uccidendo chi lo ha giustiziato. Sam e Dean capiscono cos\u00ec che la fenice non \u00e8 un uccello come dice la leggenda, bens\u00ec \u00e8 lo stesso signor Finch e che, per ucciderlo, hanno bisogno della Colt. I due allora, si dividono e, mentre Dean cerca un nuovo piano per attirare la loro fenice, Sam si reca da Samuel Colt per convincerlo, dopo avergli rivelato di essere un cacciatore del futuro, ad andare in citt\u00e0 o, tutt'al pi\u00f9, a dargli la pistola.\nNel frattempo Rachel rivela a Castiel che \u00e8 venuta a conoscenza del suo piano segreto, che non condivide, ma lui le fa capire che \u00e8 l'unico modo per vincere la guerra contro Raffaele. Rachel si scontra con Castiel e lo ferisce al petto, ma proprio quando sta per avere la peggio l'angelo riesce a ucciderla. Castiel, gravemente ferito, si reca a casa di Bobby al quale confessa, suo malgrado, di non avere le forze per teletrasportare i ragazzi nel presente, lasciando il cacciatore attonito che cerca un'altra soluzione. L'angelo gli rivela che l'unico modo per guarire \u00e8 toccare l'anima di una persona e gli fa capire che usa lo stesso metodo per riprendersi dalle ferite di battaglia in Paradiso. Castiel per\u00f2 rassicura Bobby, alquanto sconvolto, che dalla sua anima prender\u00e0 solo l'energia necessaria per riportare Sam e Dean nel presente, evitando di ucciderlo. Il cacciatore accetta, fidandosi dell'angelo. Cos\u00ec, mentre mancano poco pi\u00f9 di 2 minuti allo scoccare delle 24 ore, Dean si trova faccia a faccia con Finch e, solo grazie al repentino intervento di Sam con la Colt, riesce ad ucciderlo ma, prima di riuscire a prendere le ceneri, i due vengono catapultati nel presente da Castiel. Sconvolti per non aver fatto in tempo, i due si rendono conto di aver fallito ma, quando tutto sembra perso, qualcuno suona alla porta di Bobby: Sam va ad aprire e si trova di fronte un corriere con un pacco per lui da Samuel Colt (che aveva recuperato l'indirizzo dal cellulare che Sam aveva dimenticato nella sua casa). Aprendolo insieme agli altri, il ragazzo vi trova dentro proprio le ceneri della Fenice.\nMammina cara.\nTrama.\nEva passeggia tranquillamente per la citt\u00e0, attirando su di s\u00e9 le attenzioni dei ragazzi e, fermatasi in un bar, decide di scatenare le ire dei presenti: con un semplice tocco trasforma tutti in mostri che si uccidono a vicenda. A casa di Bobby intanto, Dean riesce a fare soltanto cinque proiettili con le ceneri della fenice e, con l'aiuto di Castiel, riescono a rintracciare Lenore, una vampira di loro conoscenza, l'unica che a differenza degli altri vampiri cerca di resistere alla sete di sangue umano. Dean chiede a Lenore di rivelare il nascondiglio di Eva, ma la vampira rifiuta perch\u00e9 lei ha un potere tale da sapere tutto quello che accade alle loro creature. La vampira rivela dove si trova Eve, ma in cambio chiede di essere uccisa perch\u00e9 teme di fare del male ad altre persone. Proprio mentre Sam le promette di trovare un modo per aiutarla, interviene Castiel che pone fine alla sua sofferenza.Arrivati nell'Oregon, Castiel si rende conto di non avere pi\u00f9 i suoi poteri e, reso umano, si adatta a Dean, Sam e Bobby per arrivare alla ragazza. Le ricerche portano i ragazzi allo studio del dottor Silver che, dopo aver diagnosticato una strana malattia ad un ragazzo, Ed Bright, \u00e8 scomparso. Dean e Castiel decidono allora di andare allo studio del dottore dove, per\u00f2, scoprono il corpo del ragazzo occultato. Giunti a casa della vittima, Sam e Dean scoprono, con sorpresa, che ci sono diversi cloni di Ed Bright tutti morti, eccetto uno che dice di chiamarsi Marshall. Il ragazzo in fin di vita poco prima di morire riesce a dire che prima di stare male hanno incontrato una ragazza fuori ad un bar. I quattro, decidono cos\u00ec di andare al bar dove trovano in una pozza di sangue, numerosi morti. Analizzandoli, scoprono che sono dei mostri ibridi ai quali Dean d\u00e0 il nome di \"starship\", facendo una battuta sugli Jefferson Starship. Mentre stanno facendo ipotesi sui corpi, Sam, Bobby e Castiel vengono arrestati mentre Dean \u00e8 riuscito a nascondersi. Arrivati alla stazione di polizia comincia una lotta tra loro: i poliziotti sono in realt\u00e0 degli \"starship\". Grazie all'intervento di Dean, i ragazzi riescono ad ucciderli e a farne prigioniero uno per interrogarlo. Mentre Bobby e Castiel interrogano il mostro, Dean e Sam trovano Joe e Ryan, i figli del dottor Silver e, dopo essersi accertati che siano umani, li portano al sicuro a casa dello zio, Jake Silver.Dopo le varie torture di Bobby, il mostro non cede e Castiel gli chiede di lasciarlo per qualche minuto da solo con lui. Il cacciatore, titubante di cosa avrebbe potuto fare Castiel senza poteri, viene sorpreso dall'angelo che torna da lui con le mani sporche di sangue e l'informazione che volevano. Scoperto dove si nasconde Eva, i quattro si recano da lei che li aspetta nel bar: solo Dean e Sam entrano e, circondati da mostri, hanno una lunga conversazione con la donna. Eva, dopo aver preso le sembianze di Mary Winchester, spiega i motivi della sua guerra e propone un patto ai fratelli Winchester: trovare Crowley che, a quanto pare, \u00e8 ancora vivo, portarlo da lei e permetterle di ucciderlo. Eva rivela ai ragazzi che Crowley in realt\u00e0 vuole le anime del Purgatorio per ottenere pi\u00f9 energia ed essere invincibile e dunque lei si trova costretta a generare nuove creature perfette per evitare che Crowley continui a ucciderle. Dean, sotto gli occhi di Sam e Bobby e Castiel, portati dentro dai mostri di Eva, rifiuta fermamente la proposta della donna la quale, a sua volta, confessa loro di aver finalmente creato l'ibrido perfetto, in grado di trasformare gli altri con grande rapidit\u00e0: Ryan, il bambino portato in salvo proprio dai fratelli Winchester. Nonostante lo shock alla notizia, Dean continua a rifiutare il patto di Eva tanto da spingerla a trasformarlo: proprio in quel momento per\u00f2, Dean le confessa di aver bevuto le ceneri della fenice uccidendo Eva.Ripresi i suoi poteri, Castiel porta Bobby, Sam e Dean da Ryan che per\u00f2, a giudicare dalle tracce di zolfo rinvenute, \u00e8 stato ucciso dai demoni. Qui, Dean comunica a Castiel che Crowley \u00e8 ancora vivo e l'angelo, sconvolto, sparisce per occuparsi della faccenda. In quel momento per\u00f2, in Bobby e Sam sorge il dubbio, fermamente respinto da Dean, che sia stato proprio l'angelo a mantenere in vita Crowley per procurarsi nuove anime per la sua battaglia.Intanto, Castiel torna al bar dove c'\u00e8 stato l'incontro con Eva: con lui c'\u00e8 proprio Crowley che dice di essere stanco di dover rimediare ai suoi casini.\nL'uomo che volle essere re.\nTrama.\nCastiel, in un momento di tristezza, si rivolge a Dio raccontando la sua storia e che cosa l'ha condotto a quel punto: dopo aver visto la nascita del primo pesce, essere passato per la torre di Babele, Caino e Abele, Davide e Golia, Sodoma e Gomorra, fu solo grazie a Bobby e ai Winchester che pot\u00e9 evitare quella che doveva essere la fine: l'Apocalisse. Con una serie di flashback, Castiel rivive quei duri momenti che hanno portato a scelte difficili e a enormi conseguenze, come la sua morte che, a sorpresa ha avuto un esito diverso: qualcuno l'ha riportato indietro per un motivo pi\u00f9 grande. Castiel aveva liberato Sam dalla gabbia di Lucifero come prima \"nuova azione buona\" da compiere, non cogliendo per\u00f2 quei piccoli segnali che avrebbero dovuto fargli capire che qualcosa era andata storta. Castiel torn\u00f2 in Paradiso dove, grazie a Dean, pot\u00e9 proclamare la libert\u00e0 trovando per\u00f2 restii gli altri angeli. In seguito alla richiesta di Raffaele di riportare nuovamente l'Apocalisse, Castiel si rec\u00f2 da Dean dove, per\u00f2, evit\u00f2 di turbarlo nuovamente, poich\u00e9 si era rifatto una vita.\nNel presente, Castiel si reca da Crowley, che sta torturando alcuni mostri; il demone accusa l'angelo di aver rovinato il loro piano perch\u00e9 senza Eva non possono accedere al Purgatorio. Crowley \u00e8 furioso nel sapere che i cacciatori sono di nuovo sulle sue tracce e vorrebbe ucciderli, ma l'angelo gli ribadisce che i Winchester e Bobby non devono essere toccati, inoltre gli ricorda che deve darsi da fare per trovare il Purgatorio o torner\u00e0 l'Apocalisse. Dean, dopo aver incontrato Castiel, che gli mente dicendo di non aver trovato Crowley, va da Bobby e Sam intenti a interrogare Redd, un demone, per scoprire dove \u00e8 nascosto Crowley. Ignari del fatto che in quel momento Castiel li stia spiando, Bobby e Sam confessano a Dean di avere ancora dei dubbi sull'angelo, ma lui non riesce a credere che il loro amico possa tradirli e si sente in colpa per aver mentito a Castiel. Bobby torna a torturare il demone che confessa di non trattare direttamente con Crowley, ma rivela che c'\u00e8 uno \"Smistatore\", Ellsworth, che lavora per il Re degli Inferi. Poco dopo Castiel si reca da Ellsworth per uccidere sia lui che altri demoni al suo servizio, evitando che i Winchester arrivino a Crowley. Intanto, Sam, Dean e Bobby arrivano al nascondiglio di Ellsworth, precedentemente ripulito da Castiel e, trovandolo stranamente vuoto, stanno per andarsene quando decidono di evocare Castiel per chiedergli aiuto il quale per\u00f2, avendoli spiati e osservati, non risponde alla chiamata perch\u00e9 teme di affrontarli nel caso loro avessero capito che lui ha mentito. In quel momento per\u00f2 si trova costretto a intervenire per salvarli dall'attacco di alcuni demoni, mandati a sorpresa da Crowley. Avendo visto l'intervento dell'angelo, Sam e Bobby si sentono in dovere di chiedergli scusa e di confessargli i loro dubbi su una sua presunta alleanza con Crowley ma, durante la conversazione, Castiel si tradisce facendo la stessa battuta che Dean aveva detto mentre parlava con Bobby e Sam durante la tortura di Redd. Subito dopo aver lasciato la casa di Ellsworth, Castiel torna da Crowley per regolare i conti dicendogli che se tenter\u00e0 di nuovo di uccidere i Winchester si trover\u00e0 costretto a violare il loro accordo. Flashback: dopo lo scontro con Raffaele, Castiel, preso dall'orgoglio, avrebbe voluto chiedere aiuto a Dean, ma non voleva che lui rinunciasse alla sua nuova vita. Proprio in quel momento era comparso Crowley che gli aveva proposto un patto: portandolo nel suo nuovo Inferno, gli propone di cercare il Purgatorio per prendere le anime che possano dargli l'energia necessaria per vincere la battaglia contro Raffaele. Inoltre propone di affidare la ricerca del Purgatorio ai Winchester, ma poich\u00e9 Dean si era ritirato dalla caccia il demone aveva deciso di riportare in vita Samuel Campbell. Attratto dal piano, Castiel aveva accettato per poi affrontare Raffaele e dichiarargli guerra. Nel presente Castiel viene nuovamente chiamato da Dean che, grazie all'aiuto di Sam e Bobby, riesce a imprigionarlo in un cerchio di fuoco sacro: messo alle strette, Castiel confessa tutto ai ragazzi, compreso che di aver salvato Sam dalla Gabbia di Lucifero. Delusi dal tradimento dell'amico, soprattutto Dean, bloccano l'angelo quando prova a spiegare che ha agito per il loro bene e per evitare che Raffaele scatenasse ancora l'Apocalisse. In quel momento, quando Castiel urla loro che \u00e8 troppo tardi per rompere il patto con Crowley, un'orda di demoni si abbatte sulla casa e l'angelo, preoccupato per la sorte dei suoi unici veri amici, ordina loro di fuggire. In quel momento, irrompe Crowley che, dopo aver liberato Castiel dal cerchio di fuoco sacro, subisce la sua ira. Ora, le strade dei Winchester e di Castiel sembrano separarsi ma l'angelo raggiunge per l'ennesima volta Dean: i due hanno un'intensa conversazione alla fine della quale sembra che ormai i loro rapporti siano totalmente compromessi.Finito il racconto e trovatosi solo, Castiel si rivolge a Dio, destinatario delle sue parole, per chiedergli se quello che sta facendo \u00e8 giusto. Speranzoso, aspetta un segno che, per\u00f2, non arriva.\nVoltare pagina.\nTrama.\nProvidence, 15 marzo 1937: Howard Lovecraft \u00e8 nel suo studio in casa quando, improvvisamente, qualcosa entra dalla finestra e lo uccide.\nNel presente, Sam, Dean e Bobby cercano un modo per fermare Castiel e scoprono che la sera in cui \u00e8 andato da Dean per scusarsi, ha rubato anche i diari di Moishe Campbell, un loro antenato, che aveva scoperto che Lovecraft era riuscito a trovare un modo per aprire un varco con un mondo parallelo. In quel momento, Dean riceve la chiamata di Ben: il ragazzo \u00e8 impaurito perch\u00e9 in casa \u00e8 entrato qualcuno che, dopo aver ucciso Matt, ha preso Lisa. Promettendo al ragazzino di salvarli, Dean sente la voce di Crowley che lo minaccia di non interferire nel suo piano. Su tutte le furie, Dean chiede aiuto a Balthazar che inizialmente rifiuta ma sembra cambiare idea quando gli viene rivelato il piano segreto di Castiel. Mentre Dean si mette alla ricerca di Lisa e Ben cercando di interrogare pi\u00f9 demoni possibili, Sam prova a evocare Castiel in cerca di aiuto, ma l'angelo ascolta in disparte le preghiere dell'amico e non si mostra a lui. Castiel va da Crowley per intimargli di lasciar andare Lisa e Ben, ma il demone questa volta non si lascia intimorire dall'angelo e prova a convincerlo per mettere da parte l'interesse per i Winchester che gli stanno facendo solo perdere tempo, rischiando di mandare a monte il loro piano. In quel momento Castiel viene chiamato da Balthazar che \u00e8 venuto a conoscenza del patto che l'amico ha fatto con Crowley. L'angelo mette in guardia Castiel dicendogli che assorbendo l'energia di tutte le anime del Purgatorio potrebbe esplodere, mettendo a rischio anche gli abitanti della Terra, aa Castiel \u00e8 sicuro del suo piano e gli chiede fiducia. Intanto, Bobby continua le ricerche su Lovecraft che lo conducono ad un grande fan dello scrittore, Judah, che, dopo aver informato Bobby di un precedente uomo con l'impermeabile che ha fatto le stesse domande (che Bobby riconosce come Castiel), lo porta al signor Westborough, oggi in manicomio: l'uomo informa Bobby che quando era bambino nel 1937, durante la cena, Lovecraft e i suoi amici riuscirono ad aprire il varco dal quale usc\u00ec un mostro che si impossess\u00f2 di sua madre. Mostrandogli una foto, Bobby riconosce la donna in Ellie, la dottoressa Visyak, sua vecchia amica. Ellie rivela al cacciatore di avere 900 anni e provenire dal Purgatorio ma che non vuole fare del male a nessuno poich\u00e9 ama stare l\u00ec. Dopo aver congedato Bobby, la donna lo rassicura in quanto si nasconder\u00e0 da Castiel andando in un posto pi\u00f9 sicuro e si rifiuta di dirgli come aprire la porta del Purgatorio.Mentre Dean continua a torturare un demone che riesce a scappare dal sigillo, interviene Castiel in suo soccorso. L'angelo gli chiede fiducia, ma ormai lui non gli crede pi\u00f9. Arrivati ad un punto morto, Balthazar, che non \u00e8 convito del piano di Castiel, torna dai Winchester e decide di aiutarli nelle ricerche di Lisa e Ben. Sam e Dean vengono portati nel luogo in cui Crowley tiene prigionieri Lisa e Ben. Rimasti soli, poich\u00e9 il re dell'Inferno ha ben pensato di sigillare il posto contro gli angeli, i fratelli Winchester entrano e si dividono per cercare i due: Sam, dopo aver sconfitto qualche demone, viene colpito e chiuso a chiave in una stanza mentre Dean, dopo aver fatto fuori diversi demoni, arriva finalmente a Lisa e Ben. Dopo averli salvati per\u00f2, scopre che Lisa \u00e8 posseduta e, nonostante il demone in lei la ferisca, riesce nell'esorcismo grazie all'aiuto di Ben e al ritrovato Sam. Portata in ospedale, i dottori non riescono a salvarla e la donna sembra spacciata. In lacrime, Dean vede anche Ben voltargli le spalle ma, proprio in quel momento, arriva Castiel che riesce a salvarla e, nonostante non trovi il perdono di Dean, fa un ulteriore favore all'amico su sua richiesta: cancella i ricordi di Lisa e Ben su Dean. Uscito dall'ospedale, Dean esce dall'ospedale e, nonostante le dure parole di Sam riguardo alla sua idea di cancellare i ricordi a Lisa e Ben, \u00e8 sicuro, ma addolorato, della sua scelta.Intanto Ellie, durante la notte, sta per andarsene dal suo rifugio quando per\u00f2, alle sue spalle, appare Castiel che la porta via con s\u00e9.\nL'uomo che sapeva troppo.\nTrama.\nDurante la notte, Sam scappa da una pattuglia di polizia che lo insegue e, nascosto in un bar chiuso, confessa alla barista, Robin, di non ricordare niente, neanche il suo nome. La ragazza, preoccupata per lui, vorrebbe portarlo in ospedale ma, in un flashback, Sam vede una stanza di hotel e, dopo essersi sincerato dell'esistenza di questo hotel, viene accompagnato da Robin sul posto. Entrato nella sua stanza, davanti a s\u00e9 Sam trova miriadi di foto, mappe della citt\u00e0, numerosi documenti falsi ma, guardando una foto di Ellie, ha un nuovo flashback dove insieme ad altri due uomini (Bobby e Dean), trova Ellie, moribonda che, dopo aver confessato loro di aver detto a Castiel e Crowley come aprire la Porta del Purgatorio, muore tra le braccia di Bobby. In quel momento, appare dietro di loro Castiel, dispiaciuto per come sono andate le cose ma chiede ai cacciatori di farsi da parte e giura loro che, alla fine di tutto, Sam star\u00e0 bene. Ripresosi dal flashback, Sam ricorda il suo nome e capisce che deve raggiungere un certo Bobby Singer. Mentre si sta avvicinando all'Impala, Robin insiste per trattenerlo l\u00ec ma, prima di salire in auto, i due riescono a salvarsi da alcuni spari. Appena si volta, Sam riesce a vedere chi ha cercato di fermalo: lui stesso. In quel momento, a casa di Bobby, Dean veglia sul fratello, privo di sensi: Castiel l'ha addormentato rompendo il muro nella sua testa. Incapace di agire e pensare, Dean ordina a Bobby di trovare Castiel e fare qualcosa mentre Bobby lo persuade per cercare di fermare l'apertura del Purgatorio.Nella sua mente intanto, Sam comincia il suo viaggio verso casa di Bobby con Robin ma, improvvisamente \u00e8 costretto a fermarsi a causa di una luce accecante (\u00e8 Dean che con una torcia cerca di vedere se le sue pupille reagiscono). Appena Sam si ferma realizza che tutto a un tratto \u00e8 comparsa la luce del giorno. Robin continua a fargli capire che lui non sta bene e, dopo aver preso un'arma nel portabagagli, cerca di capire cosa lo stia seguendo. In mezzo agli alberi, si trova faccia a faccia con s\u00e9 stesso: \u00e8 la parte di lui senza anima che, parlando, gli spiega che solo uno dei due potr\u00e0 andare avanti e, dopo essere stato ucciso da Sam, lo informa che lui \u00e8 solo il primo. Ripresa la memoria del periodo senza anima, Sam riconosce Robin come una delle sue prime vittime e, dopo essersi scusato con lei, prosegue il suo viaggio.Intanto, Dean e Bobby, riescono a rintracciare Balthazar che, dopo avergli dato l'indirizzo del luogo dove verr\u00e0 aperta la porta del Purgatorio, rivela ai cacciatori che non potr\u00e0 pi\u00f9 aiutarli perch\u00e9 si \u00e8 gi\u00e0 esposto troppo. Nel frattempo Castiel decide di ritrattare il patto con Crowley e di informarlo che a lui non spetter\u00e0 alcuna anima dal Purgatoio, altrimenti lo uccider\u00e0. Castiel avverte che Dean e Bobby si stanno avvicinando al nascondiglio e convoca Balthazar, facendogli capire che c'\u00e8 un traditore tra loro, ma in realt\u00e0 ha gi\u00e0 capito che si tratta dell'amico. Dopo aver confessato di essere dispiaciuto per come siano andate le cose, Castiel lo uccide. In quel momento, fuori dall'edificio, arrivano anche Bobby e Dean il quale, a malincuore, ha lasciato Sam da solo con accanto l'indirizzo del posto e una pistola. Nella sua mente, Sam si scontra con un altro s\u00e9 stesso, interamente ustionato: \u00e8 la parte che ricorda tutto dell'Inferno. Nonostante l'avvertimento della parte distrutta di Sam, il ragazzo lo uccide facendo nuovamente suoi tutti i ricordi. Risvegliatosi dal lungo sonno, Sam impugna la pistola e cerca di raggiungere Dean.Dean e Bobby intanto, vengono travolti da un'ondata di demoni e, all'interno dell'edificio, Castiel si trova di fronte Crowley e il suo nuovo alleato: Raffaele. Dopo alcune minacce, Castiel lascia il sangue necessario per il rituale ai due e sparisce. Mentre Crowley recita il rituale per aprire la Porta del Purgatorio, Bobby e Dean cercano di fermali ma vengono bloccati da Raffaele. Alla fine del rituale qualcosa va storto: la porta del Purgatorio infatti non si apre e, in quel momento, riappare Castiel. L'angelo infatti, aveva scambiato il vero sangue con quello di un cane e, nel mentre, ha fatto per s\u00e9 il rituale riuscendo ad impossessarsi di tutte le anime del Purgatorio e del loro immenso potere. Lasciando fuggire Crowley, Castiel uccide finalmente Raffaele e si trova cos\u00ec, faccia a faccia con Dean il quale, capendo che tutto quel potere potrebbe uccidere tutti, prova a far ragionare Castiel, invano. In quel momento, interviene Sam che pugnala Castiel con la lama angelica, ma non sortisce alcun effetto. Castiel, pieno del suo nuovo potere, informa Sam, Dean e Bobby che ora punir\u00e0 tutti i seguaci di Raffaele e che lui, non \u00e8 pi\u00f9 un angelo, ma il loro nuovo Dio al quale dovranno prostrarsi, o periranno per mano sua."}
{"id": "3129738", "revid": "122506216", "url": "https://it.wikipedia.org/wiki?curid=3129738", "title": "Episodi di Smallville (decima stagione)", "text": "La decima stagione della serie televisiva Smallville \u00e8 stata trasmessa sul canale statunitense The CW dal 24 settembre 2010 al 13 maggio 2011. Allison Mack abbandona temporaneamente la serie dopo il primo episodio; torner\u00e0 nel dodicesimo per rimanere fino al quindicesimo, per poi ricomparire nell'episodio finale della serie, che \u00e8 diviso in due parti.\nIn Italia \u00e8 stato trasmesso in prima visione assoluta su Steel, canale di Mediaset Premium, dal 4 luglio 2011 al 21 novembre 2011. Successivamente la stagione \u00e8 stata replicata in chiaro su Italia 1 dall'8 novembre al 7 dicembre 2012. \nGli antagonisti principali della serie sono Darkseid e Lionel Luthor, proveniente dall'universo parallelo di Ultraman.\nResurrezione.\nTrama.\nLois trova Clark dopo lo scontro con Zod; il reporter ha un'esperienza di pre morte nella quale chiede al padre di riportarlo in vita in modo da compiere il suo destino e affrontare la nuova minaccia che incombe sulla Terra, la pi\u00f9 grave mai verificatasi. Lois estrae dal suo corpo il pugnale di kryptonite blu e si allontana prima che si risvegli, vedendolo poi usare i suoi poteri. Chloe trova il videomessaggio di Oliver e si incontra con Clark alla Watchtower e questi le rivela di aver visto anche Lex nella sua visione. Il giovane Kent si reca al Planet, dove incontra Lois, per cercare informazioni sui laboratori nascosti di Lex mentre Chloe indossa l'elmo di Nabu per scoprire dove si trovi Oliver. Questi \u00e8 tenuto prigioniero e torturato da un uomo che cerca di conoscere il suo legame con la \"macchia\". Tess si sveglia in perfetta salute ai laboratori Cadmus; qui vi trova un bambino, Alexander, che le spiega che lui e tutti gli altri esseri presenti sono cloni di Lex. La donna libera inavvertitamente un clone malvagio del miliardario, che la attacca. Il dottor Hamilton e Clark svegliano Chloe: la ragazza, allora, indirizza Clark ai laboratori Cadmus. Lois, alla fattoria, trova il costume che Martha ha realizzato per Clark ma viene attaccata dal clone di Lex. Clark arriva ai laboratori e salva Tess, che gli spiega tutto. Il clone porta Lois nello stesso campo in cui Lex salv\u00f2 Clark per la prima volta, per poi dare tutto alle fiamme; l'essere rivela a Clark di aver piazzato una bomba al Planet e che dovr\u00e0 scegliere tra salvare i cittadini o Lois. Il clone muore e Clark salva prima Lois e poi i cittadini; tornato a casa viene teletrasportato alla Fortezza, dove Jor-El gli dice che non sar\u00e0 mai l'eroe della Terra per via dell'oscurit\u00e0 nel suo animo e che non \u00e8 stato lui a salvarlo. Tess porta Alexander alla tenuta Luthor, Oliver viene scambiato con Chloe e Lois raggiunge l'Africa per lavorare con Perry White, informando Clark con una lettera. Il giovane Kent vede suo padre Johnathan, che dopo averlo confortato lo mette in guardia dall'oscurit\u00e0 in arrivo: questa si palesa in una nube di fumo nero vicino all'altare del libro di Rao mentre il costume di Clark realizzato da Martha si trova in una teca di ghiaccio alla Fortezza.\nScudo.\nTrama.\nLois, in Egitto per scrivere un articolo sul ritrovamento della tomba di Iside, incontra Carter Hall. Al Planet Clark conosce la sostituta di Lois, nonch\u00e9 sua nuova partner, Cat Grant. Oliver chiede aiuto a Tess per ritrovare Chloe: la miliardaria confessa di considerarlo il suo unico amore nonch\u00e9 di aver aiutato la ragazza a sparire. Carter informa Clark che Lois sta bene e i due cominciano a parlare dei rispettivi rapporti d'amore. Clark e Cat vengono attaccati da un cecchino; il giovane Kent la manda nell'appartamento al Talon e Oliver le ruba il cellulare. Clark e Tess scoprono il passato di Cat e che l'attentatore \u00e8 un ricercato a livello mondiale chiamato dalla Checkmate Deadshot. Tess informa Clark che era lui l'obbiettivo di quest'ultimo e riesce a salvare Cat dal cecchino, venendo per\u00f2 marchiato cos\u00ec come Carter. Oliver ritrova il suo rapitore: questi lo marchia e gli dice che Chloe \u00e8 morta per salvarlo. Il miliardario spiega poi a Clark che Chloe ha simulato la sua morte e che \u00e8 necessario un cambiamento nel loro modo di agire come eroi. Il rapitore di Oliver e Bette reclutano Deadshot nella squadra suicida mentre Clark sfoggia una nuova divisa della \"macchia\".\nSupergirl.\nTrama.\nL'entit\u00e0 oscura, appena giunta sulla Terra, si impossessa di Gordon Godfrey, un conduttore radiofonico contrario alla presenza degli alieni sulla Terra. Tre settimane dopo l'uomo pubblica un libro in cui ribadisce le sue tesi anti-vigilanti: durante la presentazione si verifica per\u00f2 un incidente, ma Kara risolve la situazione mostrando pubblicamente i suoi poteri. Clark la incontra e la cugina gli rivela che Jor-El le ha affidato l'incarico di sconfiggere l'entit\u00e0 dopo averlo ripudiato come figlio. Lois incontra Godfrey, che le dice che il giorno dopo riveler\u00e0 al mondo la vera identit\u00e0 di Freccia Verde; la reporter si precipita allora da Oliver per avvertirlo, ma questi si mostra deciso a lasciare che l'uomo divulghi il suo segreto. Kara e Clark hanno un piccolo diverbio, a seguito del quale il reporter tenta di imparare a volare con la cugina con scarso successo; parlando ancora con lei Clark capisce come ha fatto l'entit\u00e0 a raggiungere la Terra, mentre Kara gli spiega i poteri dell'essere e la necessit\u00e0 che Clark rimanga fedele ai suoi principi. Lois segue Godfrey in un club sadomaso, il Club Desaad, e riesce a fotografarlo; l'entit\u00e0 per\u00f2 si risveglia e rapisce la reporter. Clark e Kara, alla Watchtower, scoprono che l'entit\u00e0 si trova nel corpo di Godfrey e che Lois \u00e8 in pericolo; Clark tenta di fermare l'uomo ma l'entit\u00e0 avverte le incertezze del kryptoniano e tenta di impossessarsene, venendo per\u00f2 cacciata da Kara, che poi aiuta Clark a salvare Lois. Oliver, infine, decide di rivelare al mondo la sua identit\u00e0 segreta in modo da smentire le voci sui vigilanti.\nLa rimpatriata.\nTrama.\nLois convince Clark a partecipare alla rimpatriata della loro classe dello Smallville High. Alla festa Clark avvista sia Greg Arkin, il ragazzo degli insetti, che Brainiac, ora membro della Legione dopo essere stato \"curato\" e divenuto Brainiac 5; questi lo conduce nel passato, mostrandogli la causa della morte di Johnthan, e nel presente, facendogli vedere il bisogno d'aiuto di Oliver e Lois. Vedendo Greg che avvicina Lois, Clark tenta di intervenire ma l'anello lo manda nel futuro, dove incontra al Planet la Lois e il s\u00e9 stesso di quell'anno. Tornato nel presente, Clark capisce di doversi lasciare alle spalle il passato e non temere il futuro: Greg dice a Lois di ringraziarlo per l'aiuto che gli ha dato, mentre successivamente Clark visita la tomba del padre e Oliver. Infine Clark e Lois ballano insieme al fienile e dopo essersi confessato l'amore reciproco il giovane Kent comincia a levitare.\nIside.\nTrama.\nOliver e Adrianna, curatrice del Metropolis Museum, coordinano la prima serata pubblica del miliardario nelle vesti di Freccia Verde quando scoprono che il medaglione di Iside, un oggetto rarissimo e maledetto, \u00e8 stato rubato. Lois, che ne \u00e8 in possesso, lo indossa poco prima che Clark gli riveli di essere la \"macchia\": la ragazza viene per\u00f2 posseduta dalla dea egizia e si mette alla ricerca degli altri tesori di Iside. Clark informa Oliver sulla situazione e questi gli narra il mito che circonda Iside e il suo sposo Osiride; il giovane Kent salva poi Cat Grant dalla dea. Tess continua a vegliare su Alexander mentre Cat le rivela di credere che Lois sia la \"macchia\"; la donna successivamente comincia a collaborare con Oliver e Clark per fermare Iside. Questa aveva deciso di trasferire il cuore di Osiride nel corpo di Clark.Cat viene coinvolta ma Oliver la salva.Clark e Oliver riescono a fermare la dea surriscaldando il medaglione di Iside e propongono a Tess di sostituire Chloe come Watchtower. Clark infine confessa a Lois di essere la \"macchia\" e questa rivela di averlo gi\u00e0 saputo.\nIl raccolto.\nTrama.\nLois e Clark fanno una gita fuori porta ma bucano le ruote; vengono soccorsi da una ragazzina, Charlotte, che si propone di fare compagnia a Lois mentre Clark va in citt\u00e0 per cercare una ruota nuova. Al suo ritorno, per\u00f2, Lois ha seguito la ragazzina al suo villaggio. Alexander cresce molto velocemente e Tess si rivolge alla dottoressa Lamell per fermare tale processo: durante il suo compleanno il ragazzino ha un attacco dopo aver disegnato il simbolo degli El. Clark tenta di raggiungere Lois dopo aver incontrato un agente, ma questi, dopo averlo portato vicino ad una fonte con della kryptonite blu, lo rapisce. Alexander dice a Tess che il simbolo che ha disegnato \u00e8 quello di un uomo che lo tormenta nei suoi incubi, chiudendola poi a chiave nella stanza. Lois scopre la storia del villaggio nonch\u00e9 di essere la prossima vittima per la festa del raccolto. Tess ritrova Alexander alla fattoria: il ragazzino mostra di possedere i ricordi di Lex e, nonostante le richieste della donna, li accetta come suoi. Clark e Lois, anche se con qualche difficolt\u00e0, riescono a fuggire. Tess decide di sospendere le ricerche per salvare Alexander, che si rivela essere non un semplice clone ma Lex stesso. Clark e Lois passano la notte insieme mentre Lex si rade i capelli.\nL'imboscata.\nTrama.\nLois e Clark vengono raggiunti dal generale Lane e da Lucy; il padre di Lois, iperprotettivo come sempre, \u00e8 uno dei principali sostenitori della legge sulla registrazione dei vigilanti, al vaglio del Congresso. Oliver e Tess scoprono il tatuaggio sottocutaneo che Rick Flag, capo della nuova Suicide squad, ha lasciato sul primo. Il generale Lane \u00e8 sempre pi\u00f9 sospettoso nei confronti di Clark e ordina ai suoi uomini di fare delle ricerche su di lui. Clark e Oliver scoprono che anche il primo \u00e8 tatuato; successivamente Lucy bacia Clark e questi discute con Lois sul comportamento di suo padre. Lucy viene avvicinata da Rick Flag, che fingendosi un marine la convince a consegnare al padre un pacco e a mettergli addosso un localizzatore. Il generale mostra a Clark il contenuto del pacco (delle foto che ritraggono lui e Kara) e i Lane lasciano la fattoria; Flag, usando il localizzatore, lancia un missile contro di loro, ma Clark, nelle vesti della \"macchia\", salva Lois. Clark e Oliver rintracciano Flag ma questi, grazie a un suo sottoposto capace di teletrasportarsi, fugge. Oliver, che comincia a fidarsi di Tess, le rivela che lascer\u00e0 la Watchtower in modo da tutelare le identit\u00e0 degli altri eroi mentre Clark ottiene la benedizione del generale Lane. La legge sulla registrazione dei mutanti diventa ufficiale e Rick Flag passa al contrattacco.\nAbbandonata.\nTrama.\nTess ha un incubo nel quale si trova bambina in un edificio e una donna la trascina con s\u00e9; al suo risveglio trova in casa lo stesso carillon della visione. Lois riceve dal padre uno scatolone con degli oggetti appartenenti alla moglie. Clark incontra Tess alla Watchtower e la aiuta a svelare il mistero del carillon: la donna del sogno \u00e8 la direttrice di un orfanotrofio, chiamata \"Nonnina\", che possiede dei poteri. Lois trova una videocassetta della madre mentre Clark e Tess arrivano all'orfanotrofio, dove anche la miliardaria fu ospitata; il reporter scopre quindi che la direttrice della struttura cancella i ricordi delle bambine qui ospitate e le trasforma in guerriere. Clark, a causa della kryptonite presente, viene quindi imprigionato proprio da alcune di esse mentre la \"nonnina\" mostra a Tess le prove della sua permanenza nell'istituto. La donna le dice inoltre di essere stata lei a salvarla dopo l'incidente con Zod e la rinchiude prima che possa salvare Clark. Tess riesce ad evadere ma incontra alcune guerriere mentre Lois arriva alla Fortezza. Clark riesce a liberarsi dalla \"nonnina\", che voleva cancellare i suoi ricordi, e salva Tess, per poi raggiungere Lois alla Fortezza: qui, dopo averla liberata, vede l'ultimo amorevole videomessaggio dei suoi genitori. La \"nonnina\", Godfrey e Desaad, gestore del club omonimo, si riuniscono come la \"empia triade\" dell'entit\u00e0 oscura, Darkseid. Clark \u00e8 deciso a chiedere a Lois di sposarlo mentre Tess scopre il suo vero nome, Lutessa Lena Luthor, figlia di Lionel e Pamela Jenkins.\nPatriota.\nTrama.\nIl generale Slade Wilson tenta di convincere altri importanti membri delle forze armate a collaborare a un colpo di stato contro i vigilanti, mentre Arthur Curry e sua moglie Mera distruggono una piattaforma offshore. Il dottor Hamilton riesce a rimuovere il tatuaggio della Suicide Squad di Clark mentre Oliver, giunto alla Watchtower, viene informato sull'ultimo attacco ambientalista di AC e decide di registrarsi come vigilante per scoprire cosa succede a chi lo fa. Clark raggiunge Arthur e Mera, che lo informano del vero scopo della legge di registrazione, mentre Lois incontra Wilson, convincendolo ad inserirla nel progetto. Oliver firma la registrazione ma rifiutandosi di convincere gli altri vigilanti a fare altrettanto viene incarcerato da Wilson assieme a AC. Mera, Lois, Tess e Clark riescono a salvarli, e quest'ultimo nota la lettera Omega incisa nel cranio del militare. Clark, alla Watchtower, spiega infine a Lois, Tess e Oliver i poteri dell'entit\u00e0, mentre Wilson si risveglia in un laboratorio con una benda di metallo sull'occhio.\nLuthor.\nTrama.\nTess riceve un lascito testamentario di Lionel; Clark la convoca ai laboratori Cadmus e qui scopre che la donna sta aiutando l'ultimo clone di Lex a sopravvivere. Il giovane Kent trova nella borsa di Tess l'oggetto, una reliquia kryptoniana, che una volta attivato lo spedisce in un'altra dimensione. Risvegliatosi rimane molto sorpreso nel vedere Lionel vivo, per poi scoprire di essere in un mondo parallelo, dove \u00e8 stato adottato da lui e semina il panico a Metropolis nei panni di \"Ultraman\". Clark convince Lois, che \u00e8 fidanzata con Oliver, del fatto che sia buono ma Oliver lo attacca a Watchtower. Lionel dopo averlo salvato, inizia poi a picchiarlo, affermando che non sia un vero Luthor. Clark riesce ad attivare la scatola specchio e torna nel suo mondo, per poi rispedire nell'altro la sua controparte. Clark va da Tess a consolarla, dicendole che sebbene sia una Luthor non deve preoccuparsi di cadere nelle tenebre. Il giorno dopo, a Metropolis, si vede Lionel Luthor che legge delle imprese della \u201cmacchia\u201d sul giornale, dimostrando di aver seguito Clark nel suo mondo. \nOperazione Icaro.\nTrama.\nClark chiede a Lois di sposarlo e la reporter accetta. Dopo la festa organizzata per i due alla Watchtower, Oliver tenta di fermare una rapina ma le persone che assistono, riconoscendolo come fuorilegge, lo attaccano, per poi venir salvato da Courtney e Carter. Tess e Emil vengono condotti via dagli uomini del governo, mentre il gruppo di eroi decide di fermarsi finch\u00e9 l'ondata anti-vigilanti guidata da Slade Wilson non si placher\u00e0; successivamente anche Lois e Cat vengono interrogate. Clark, Carter e Oliver si infiltrano nell'ufficio di Wilson e si accordano sulla necessit\u00e0 di fermare l'entit\u00e0 oscura mentre Lois convince Cat a passare dalla parte degli eroi: la donna allora le rivela il nuovo piano di Wilson. Clark libera Emil e Tess mentre Lois viene intercettata da Wilson nell'ufficio di Oliver: Carter comincia allora a combattere con il generale, che riesce a ferirlo mortalmente ma non a impedirgli di salvare la reporter. Clark spedisce poi Wilson nella Dimensione Fantasma col cristallo del padre e assiste agli ultimi momenti di Hawkman, che viene sepolto dai suoi amici accanto alla tomba di sua moglie. Durante la cerimonia, tuttavia, un oggetto di forma piramidale, emerge dal terreno e fa svenire tutti i presenti.\nDanni collaterali.\nTrama.\nClark torna da Lois e le spiega che al funerale di Carter sono stati rapiti dalla ARV; il giovane Kent ha perso i suoi poteri e, in un flashback, vede Chloe compiere degli esperimenti su di lui, cosa che succede anche a Oliver. Clark incontra Dinah alla Watchtower, anche lei priva di poteri e con le visioni su Chloe; successivamente il reporter visita Oliver, imprigionato e in stato confusionale. Non appena Clark se ne va, Chloe appare nella cella del miliardario: questa allora gli rivela che tutti gli eroi sono collegati ad un computer e che stanno vivendo in una realt\u00e0 virtuale, per poi aiutarlo ad evadere. Clark e Lois incontrano Dinah al Planet: la donna mostra loro le immagini della fuga di Oliver, dicendo loro di non fidarsi pi\u00f9 di Chloe, mentre Clark si incontra proprio con questa e Oliver sul tetto: la ragazza gli chiede di fidarsi e fuggire con loro, ma il giovane Kent non si fida. Oliver e Chloe si svegliano e incontrano Flag e Deadshot; la ragazza salva poi Dinah, mentre nella realt\u00e0 virtuale Clark e Lois si incontrano. Gli uomini della ARV prendono possesso dell'alter ego virtuale di Chloe, ma gli eroi risolvono la situazione e Clark e Lois ritornano nel mondo reale. Clark comincia a fidarsi di nuovo di Chloe, che nel frattempo torna da Oliver.\nIl faro.\nTrama.\nTess viene accusata da Lois di star screditando i vigilanti, ma la Mercer non ne sa nulla. Andando nel suo ufficio, vi trova Lionel Luthor che sta facendo credere al mondo di aver solo finto la sua morte e afferma di voler sapere dove si trova il clone bambino di Lex, Alexander. Chloe mostra a Oliver dei video di sostenitori degli eroi mentre Lois e Clark guardano in tv l'intervento di Martha a favore dell'abrogazione della LRV. La donna viene leggermente ferita e Clark si precipita da lei: Martha dice allora al figlio di essere pronta a sacrificarsi per lui, ma Clark non \u00e8 d'accordo nel perdere anche lei. Questi e Oliver scoprono che il vero bersaglio dell'attentato a Martha era il reporter mentre Lionel trova Alexander, scoprendo che \u00e8 lui l'attentatore di Martha e accettando la sua proposta di uccidere Clark. Questi informa Oliver che l'attentatore potrebbe essere Alexander, che il miliardario incontra assieme al padre nel suo ufficio alla LuthorCorp., ora sotto il controllo di Lionel. Clark, Oliver e Tess decidono il da farsi e il reporter si reca alla Fortezza. Martha va da Lionel intimandogli di lasciare in pace Clark ma Alexander malmena entrambi. Il giovane Luthor si reca poi alla fattoria, dove minaccia Clark e Tess, ma questa riesce a convincerlo e Clark salva Lionel e Martha. Lois e Chloe mostrano a Clark un video in cui delle persone ringraziano la \"macchia\" per quanto fa, mentre la LRV viene abrogata. Alexander dice a Tess di stare male e la donna scopre che il ragazzo ha dei poteri.\nMessinscena.\nTrama.\nLois suggerisce a Clark di trovare un travestimento migliore di quello della \"macchia\". Chloe e Oliver passano una serata in un club fingendosi un'altra coppia, i Jones; il miliardario riceve una telefonata dalla donna che aveva prenotato al posto loro, questa ma viene uccisa da Desaad, che avvisa Oliver che il marito di questa sar\u00e0 il prossimo. Clark comincia a indagare sull'omicidio scoperto da Oliver mentre questi e Chloe vengono rapiti; dopo essersi liberati dei rapitori i due scoprono che i Jones erano degli agenti dell'FBI nonch\u00e9 delle radiografie di crani marchiati con l'Omega. Chloe e Oliver arrivano al club di Desaad, ma questi rapisce la ragazza mentre Clark confessa a Lois i suoi sospetti sul medico legale del caso (Desaad stesso). Chloe resiste alle tentazioni di Desaad e Clark la salva, fermando poi Oliver dal cedere alle tentazioni del profeta di Darkseid. Clark decide di usare come travestimento l'immagine che di lui hanno tutti mentre Oliver, che ormai \u00e8 fidanzato con Chloe, ha il marchio dell'Omega.\nCasin\u00f2 Fortune.\nTrama.\nClark, Lois e i loro amici passano la serata insieme per festeggiare l'addio al celibato/nubilato della coppia. Clark, al suo risveglio il giorno dopo, trova casa sua devastata e non ricorda nulla della sera precedente: trovata Chloe i due cominciano a ricostruire cosa \u00e8 successo, scoprendo che tutto \u00e8 stato causato da una bottiglia di champagne stregata regalata ai futuri sposi da Zatanna. Clark, Chloe e Tess si mettono alla ricerca di Emil, rapito da alcuni uomini cui \u00e8 stato rubato un ricco bottino, mentre Lois e Oliver si recano al casin\u00f2 \"Fortune\", gestito proprio dal rapitore di Emil, Amos Fortune, per recuperare l'anello di Lois. Chloe e Clark arrivano infine al casin\u00f2 e salvano Emil, Oliver e Lois. Inoltre, Cloe e Oliver scopriranno, grazie ad un certificato, di essersi sposati durante la festa.\nLegami di sangue.\nTrama.\nTess informa Clark che Alexander, al quale sono stati tolti i ricordi di Lex, possiede sia il DNA del miliardario che il suo; la donna chiede quindi al reporter di fare da mentore al giovane. Lionel e la figlia si incontrano ai laboratori Cadmus e la donna mostra al padre gli ultimi resti di Lex. Alla fattoria Clark comincia a insegnare a Alexander, chiamato ora Conner, a usare i suoi poteri, riuscendo poi a convincere Lois della bont\u00e0 del ragazzo; Tess successivamente la informa che Lionel \u00e8 sulle tracce del clone del figlio e le chiede di convincere Clark a liberarsi di Lionel. Clark crede che anche questo Lionel si possa ravvedere e non vuole fargli del male. Conner, dopo aver scoperto che possiede anche il DNA di Lex, fugge e si incontra con Lionel, che gli d\u00e0 un anello di kryptonite rossa e lo convince ad unirsi a lui; i due si recano dove Lois \u00e8 tenuta prigioniera da Lionel, che l'ha scoperta nel suo ufficio, ma una volta scoperta la verit\u00e0 sull'uomo Conner e Lois fuggono. Poco dopo Clark ha un confronto con Lionel, in cui i due si rinfacciano la responsabilit\u00e0 per la corruzione di Conner e Lex. Nel frattempo, Conner tenta di convincere la reporter a passare la vita insieme: Clark li raggiunge e distrugge l'anello, e successivamente Conner caccia Lionel. Questi viene poi escluso dalla LuthorCorp da Tess, che riesce anche a renderlo rintracciabile, mentre Clark comunica a Conner di averlo adottato. Lionel, infine, viene avvicinato da Darkseid alla tomba di Lex.\nKent.\nTrama.\nMartha informa Clark che Conner, a Washington con lei, sta bene e gli regala, come dono di nozze, la fattoria, alla quale si materializza Clark Luthor. Questi riesce a spedire Clark nella sua dimensione per poi distruggere la scatola a specchio. Dopo varie peripezie Emil e Lois riportano indietro Clark aggiustando la scatola a specchio di questa dimensione (che il reporter credeva di aver distrutto ma che Emil e Chloe hanno salvato); il giovane Kent salva Tess dalla sua controparte e redime quest'ultimo, convincendolo a seguire Jor-El nella Fortezza della sua dimensione, dove viene riportato dalla Fortezza di Clark. Emil informa Tess che l'ennesima forma di kryptonite di cui Clark ha scoperto l'esistenza, quella dorata, ha il potere di togliergli per sempre i suoi poteri.\nBooster Gold.\nTrama.\nLois tenta di aiutare Clark a sviluppare il suo lato imbranato in modo da coprire meglio la sua identit\u00e0 segreta; i due assistono al salvataggio di un ragazzo da parte di Booster Gold, un supereroe molto interessato alla notoriet\u00e0. Il ragazzo, Jaime Reyes, ha un carattere timido e impacciato, e dopo il salvataggio uno strano scarabeo entra nel suo corpo. Clark scopre che nell'incidente a causa del quale ha conosciuto Booster Gold \u00e8 andata perduta una terribile arma aliena delle industrie Kord: l'arma, lo scarabeo, si attiva e riveste Jaime di un'armatura molto pericolosa. Booster si mette in contatto con Clark, di cui conosce l'identit\u00e0 segreta: il reporter scopre allora che Booster viene dal futuro e che vuole prenderne il posto come paladino di Metropolis. Jaime attacca il luogo dove si svolgono le prove della consegna delle chiavi della citt\u00e0 a Booster Gold: Clark salva Cat mentre l'eroe proveniente dal futuro riesce a spingere Jaime a controllare l'armatura sotto gli occhi della \"macchia\". Booster racconta la sua storia a Clark, che lo convince ad essere il mentore di Jaime. Lois ottiene la promozione che tanto voleva e Cat la sostituisce come partner di Clark.\nDominio.\nTrama.\nClark e Lois si trasferiscono nel nuovo appartamento dopo la vendita della fattoria. Tess comunica loro che Slade Wilson \u00e8 uscito dalla Dimensione Fantasma e Clark vi si reca per controllare la situazione, venendo seguito contro la sua volont\u00e0 da Oliver. I due scoprono che il cristallo necessario per tornare sulla Terra \u00e8 stato rubato e poi vengono attaccati da alcuni \"zoner\"; questi li portano al cospetto di Zod, confinato l\u00ec dagli altri kandoriani e riunitosi con il suo originale precedentemente incarcerato da Clark, che gli dice di aver rubato lui il cristallo grazie al sangue di Clark nelle sue vene. Oliver e Lois scoprono che Tess e Clark hanno stabilito, come rimedio per evitare un'altra fuga di \"zoners\", di distruggere il cristallo entro un dato arco di tempo; il miliardario viene nel frattempo avvicinato da Zod, che gli dice di essere diventato il dominatore della Dimensione Fantasma grazie a Darkseid (in cambio della vita di Clark) e gli propone di unirsi a lui abbracciando la forza oscura. Clark e Oliver successivamente riescono ad evadere e il primo distrugge il cristallo; tornato a casa scopre di essere stato via per tre settimane e che di l\u00ec e due giorni si terr\u00e0 il matrimonio. Tess e Oliver scoprono, grazie anche alle ricerche di Carter, dove si trova l'arco di Orione, l'arma con cui Darkseid fu sconfitto, ma la forza oscura non d\u00e0 respiro al miliardario.\nLa profezia.\nTrama.\nCome da tradizione kryptoniana Clark chiede al padre, alla Fortezza, il permesso di sposare Lois; Jor-El trasferisce allora i poteri del figlio alla reporter per tutto il giorno. Oliver continua la ricerca dell'arco di Orione e si imbatte in Kara: la grotta dove la trova \u00e8 ricoperta di iscrizioni scritte nella lingua di Darkseid, che preannunciano la fine del mondo per mano di questi; i due riescono a trovare la stanza segreta dove si trova l'arco ma Kara viene convocata alla Fortezza da Jor-El e Oliver viene raggiunto dalla Nonnina che distrugge l'arco di Orione e marchia Oliver con l'omega. Clark, Tess e Lois scoprono che Courtney veniva manovrata da Winslow Schott, il giocattolaio, capo della Marionette Ventures,un'associazione di supercriminali tra cui si possono riconoscere Metallo, Roulette e Dark archer insieme ad altri che somigliano a Black Manta, Capitan cold e Solomon Grundy. L'associazione sta tentando di prendere il controllo della falda acquifera di Metropolis: Lois incontra Schoot e, per salvare Clark, decide di farsi controllare dal Giocattolaio, che per\u00f2 le ordina di uccidere la \"macchia\". Lois attacca Clark ma questi riacquista i suoi poteri appena in tempo; successivamente si reca alla Fortezza e, dopo un confronto col padre, disattiva la struttura. Infine Oliver, ancora soggiogato da Darkseid, trova un frammento di kryptonite dorata mentre Lois dice a Clark di non poterlo sposare, avendo capito di renderlo vulnerabile e di sottrarlo al mondo, mentre Kara se ne va usando l'anello della Legione dopo che Jor-El le ha detto che la ragazza ha un destino diverso da quello di Clark.\nFinale.\nTrama.\nClark tenta in ogni modo di convincere Lois a non annullare il matrimonio, ma la reporter sembra molto titubante. La \"Nonnina\" tenta di convincere Tess ad abbracciare la forza oscura informandola dell'imminente apocalisse. Clark incontra Martha alla fattoria e i due hanno una discussione sull'atteggiamento del giovane Kent nei confronti del passato. Chloe consegna a Lois la promessa nuziale di Clark e la reporter decide definitivamente di sposarsi. Tess scopre che Oliver ha manomesso tutti i satelliti di Watchtower, ma usandone uno segreto riesce a vedere che un corpo celeste minaccia la Terra. Il miliardario si incontra con i tre profeti di Darkseid, che gli consegnano una fede di kryptonite dorata da dare a Clark. Tess viene rapita mentre Clark e Lois giungono all'altare: Chloe si accorge che la fede di Clark ha qualcosa di strano e successivamente questi riesce a liberare Oliver da Darkseid, per poi accorgersi dell'arrivo del corpo celeste.\nClark viene convinto da Martha e Johnathan a rivolgersi a Jor-El, mentre Tess si risveglia da Lionel, che le chiede il suo cuore per completare il clone perfetto di Lex; la donna riesce a fuggire e a ferire seriamente Lionel, che decide di dare la sua anima a Darkseid pur di far vivere Lex. Clark trova il cellulare di Tess: recatosi al castello trova Lex, col quale ha un confronto sul loro destino. Oliver sconfigge i tre profeti mentre Lois riesce a convincere lo stato maggiore ad affidarsi agli eroi anzich\u00e9 alle armi nucleari. Clark va alla fattoria per prendere il cristallo: Darkseid (nel corpo di Lionel) lo raggiunge, ma grazie all'ultima prova di Jor-El Clark impara a volare e sconfigge l'entit\u00e0. \nTess trova Lex alla LuthorCorp: l'uomo la uccide ma la donna riesce a infettarlo con una tossina che gli canceller\u00e0 i ricordi, nel frattempo Clark torna alla Fortezza, dove si riappacifica con Jor-El e riceve da Jonathan il costume realizzato da Martha, per poi salvare Lois e il resto del mondo. \nSette anni dopo Chloe narra le sue gesta al figlio che ha avuto da Oliver, Perry White \u00e8 il nuovo redattore capo del Planet, dove Lois e il fratello di Jimmy lavorano, Lex \u00e8 diventato Presidente degli Stati Uniti d'America, mentre Clark, che organizza le nozze con Lois, \u00e8 ormai diventato l'eroe di cui il mondo ha bisogno: Superman."}
{"id": "3129750", "revid": "38120", "url": "https://it.wikipedia.org/wiki?curid=3129750", "title": "Newport rebels", "text": ""}
{"id": "3129752", "revid": "827882", "url": "https://it.wikipedia.org/wiki?curid=3129752", "title": "Dead or Alive Xtreme Beach Volleyball", "text": " \u00e8 un videogioco sportivo di beach volley pubblicato dalla Tecmo nel 2003 consolle Xbox. A differenza dei precedenti giochi della serie \"Dead or Alive\" si tratta di un videogioco sportivo e non di un videogioco di combattimento. Tre anni dopo \u00e8 stato pubblicato un sequel di questo gioco: \"Dead or Alive Xtreme 2\", dotato di migliore grafica pi\u00f9 minigiochi interni.\nTrama.\nSecondo la premessa del gioco, Zack scommette la propria vittoria al torneo svolto durante \"Dead or Alive 3\". Ne consegue la vittoria di una enorme quantit\u00e0 di denaro, che gli permette di diventare il proprietario di una isola che Zack battezza \"Zack Island\". Successivamente Zack invita tutte le ragazze del torneo (insieme ad un nuovo personaggio, la sua fidanzata) sull'isola, dicendo loro che il successivo torneo si sarebbe svolto l\u00ec. Quando le ragazze scoprono la verit\u00e0 decidono comunque di rimanere sull'isola e trascorrere qualche giorno di vacanza.\nAlla fine del periodo di due settimane, le ragazze vanno via, lasciando Zack da solo con la sua ragazza Niki. Poco dopo per\u00f2 un vulcano creduto inattivo, erutta improvvisamente, minacciando la completa distruzione dell'isola di Zack. Niki approfitta della confusione per fuggire utilizzando il jet pack di Zack. Zack sopravvive all'eruzione, ma l'isola viene completamente distrutta. Nel finale di Zack in \"Dead or Alive 4\", viene mostrato nuovamente con Niki, mentre ruba un'ingente quantit\u00e0 di denaro, lasciando presupporre una nuova fonte di ricchezze per un eventuale seguito di \"Dead or Alive Xtreme Beach Volleyball\".\nModalit\u00e0 di gioco.\nIl giocatore sceglie all'inizio della vacanza uno degli otto personaggi disponibili e lo utilizza per l'intera durata della vacanza, vale a dire quattordici giorni. Ogni giorno \u00e8 diviso in tre parti, la mattina, il pomeriggio e la sera, in cui il giocatore pu\u00f2 scegliere una sola attivit\u00e0 da svolgere per slot. La notte \u00e8 invece possibile recarsi al casin\u00f2.\nL'attivit\u00e0 principale \u00e8 il beach volleyball, giocato due contro due, e il personaggio ha come partner di default Lisa, il nuovo personaggio introdotto. Il gameplay \u00e8 semiautomatico e richiede una certa precisione temporale: per esempio, se si sceglie di schiacciare, il personaggio salter\u00e0 automaticamente ma il giocatore dovr\u00e0 stare attento a scegliere il momento giusto per schiacciare. Le azioni disponibili sono la schiacciata, il palleggio, il muro e l'alzata e la loro intensit\u00e0 \u00e8 data dalla forza con cui si preme il relativo pulsante sul controller. Le altre attivit\u00e0 disponibili sono il \"saltarello\" (\"pool hopping\") in cui il giocatore deve saltare su alcune pedane poste nella piscina senza cadere; il casin\u00f2, in cui si pu\u00f2 giocare a blackjack, poker, slot machine e roulette, disponibile solo la notte; fare passeggiate o allenamenti nelle spiagge libere oppure parlare con gli altri personaggi.\nUn altro aspetto importante del gioco \u00e8 quello di simulazione, che permette al giocatore di cambiare partner attraverso lo scambio di regali che modificano la predisposizione dei personaggi non giocanti verso il personaggio. La moneta virtuale del gioco, i Zack Dollars, permette di comprare diversi oggetti, primi fa tutti costumi da bagno, che \u00e8 possibile far indossare al personaggio oppure regalare agli altri. Altri oggetti acquistabili includono palloni da beach volleyball, accessori da indossare come occhiali, scarpe o cappelli, oppure oggetti generici, come peluche, chitarre e spille.\nOgni ragazza ha degli oggetti che preferisce ed oggetti che odia, e questi modificano la sua attitudine verso il giocatore. Una forte amicizia con esso significa anche un maggior impegno come partner durante le partite, oltre che una maggior predisposizione ad indossare i costumi regalati. I costumi totali sono 328, creando anche un aspetto di collezionismo per completare il gioco e invogliando il giocatore e ripetere la vacanze con pi\u00f9 ragazze per ottenerli tutti.\nPersonaggi.\nI personaggi giocabili nel gioco sono sette personaggi femminili provenienti da \"Dead or Alive\", con in pi\u00f9 Lisa, che compare per la prima volta in questo titolo. Bench\u00e9 Zack (doppiato da Dennis Rodman) non sia un personaggio selezionabile, compare sia all'inizio che alla fine del gioco, con brevi apparizioni anche durante il gioco. La sua fidanzata Niki, compare solo di sfuggita nelle sequenze iniziali e finali.\nI personaggi giocabili sono:\nLuoghi.\nL'intero gioco si svolge sull'Isola di Zack, in cui sono presenti diversi luoghi. \u00c8 possibile giocare a beach volley nella giungla (\"Jungle\"), nella spiaggia di Niki (\"Niki Beach\"), nella spiaggia privata (\"Private Beach\") e nell'Isola di Bass (\"Bass Island\"), anche quest'ultima \u00e8 accessibile solamente il pomeriggio a causa della marea. I negozi includono uno sportivo (\"Sport Shop\") per costumi e palle; uno di accessori (\"Accessory Shop\"), e uno di oggetti rari e particolari (\"Zack of All Trades\"). Sono inoltre presenti una piscina (\"Poolside\"), la stazione radio, l'hotel e il casin\u00f2.\nMusica.\nLe seguenti canzoni vengono riprodotte all'interno del gioco dalla stazione radio. \u00c8 possibile selezionarle e deselezionarle, aggiungere canzoni gi\u00e0 presenti sull'Xbox alla playlist e scegliere in quale momento del giorno riprodurle.\nAccoglienza.\nIl gioco ha ricevuto diverse critiche dopo il suo annuncio, in particolare per la rappresentazione femminile e le diverse attivit\u00e0 incentrare alla componente voyeristica del gioco. A parte ci\u00f2, il sistema di beach volleyball \u00e8 stato ben recepito, cos\u00ec come la grafica e l'animazione. Come risultato, le recensioni spaziano da mediocri a molto positive, con un punteggio di 74.24% su GameRankings e 73/100 su Metacritic.\nLa rivista \"Edge\" ha lodato le interazioni sociali e l'aspetto di simulazione del gioco, mentre \"Maxim\" il solido gameplay del volleyball, seppur notando l'attenzione posta sulla parte visiva e sul corpo femminile, dando un punteggio di 8/10. \"Entertainment Weekly\" lo ha recensito con una B, rimanendo perplesso sull'utilizzo dei soldi guadagnati facendo sport, mentre \"Playboy\" ne ha dato un punteggio di 74%, definendolo \"vagamente divertente\". Nel 2006, GamesRadar ha incluso le scene gravure presenti nel gioco come uno dei 100 migliori momenti della storia dei videogiochi, anche se nel 2011 \"FHM\" \u00e8 rientrato nei sei giochi che \"usano sfacciatamente il sesso per vendere\".\nNel 2003, alla prima edizione dei Spike Video Game Awards, \"Dead or Alive Xtreme Beach Volleyball\" ha vinto nella categoria migliore animazione. In Giappone il gioco ha venduto 73,000 copie solamente il primo giorno."}
{"id": "3129753", "revid": "305330", "url": "https://it.wikipedia.org/wiki?curid=3129753", "title": "Geodinamico", "text": ""}
{"id": "3129758", "revid": "305330", "url": "https://it.wikipedia.org/wiki?curid=3129758", "title": "Neogenico", "text": ""}
{"id": "3129760", "revid": "1305772", "url": "https://it.wikipedia.org/wiki?curid=3129760", "title": "7 Sins", "text": "7 Sins \u00e8 un videogioco simulatore di vita, dove il giocatore deve arrivare all'apice della scala sociale, prendendo decisioni collegate con i sette vizi capitali. Il gioco \u00e8 ambientato nell'immaginaria citt\u00e0 di Apple City. Durante tutto il gioco, il giocatore deve prendere decisioni basate su avarizia, ira, gola, invidia, lussuria, superbia e accidia. Una volta che viene costituita una nuova relazione del protagonista del gioco, nuove missioni vengono sbloccate. In totale ci sono sette capitoli e circa cento personaggi (non giocabili) con cui interagire.\nTrama.\nSe si esclude il tutorial, in cui il personaggio \u00e8 nella propria casa a prendere confidenza con i comandi del gioco, la trama di \"7 Sins\" si sviluppa all'interno di sette livelli, uno per ogni vizio capitale.\nNel primo livello (invidia) il giocatore, nel tentativo di fare soldi, lavora come commesso da SUKS, un negozio di lusso per signore dai grandi portafogli: l'obiettivo di questo capitolo \u00e8 quello di guadagnare 100 punti vendendo qualsiasi cosa alle vostre clienti. Il protagonista ha anche due possibilit\u00e0 \"immorali\" per raggiungere il suo scopo: il primo \u00e8 quello di sedurre le donne per indurle a comprare la merce; il secondo \u00e8 quello di rubare dalla cassa del proprietario del locale, stando per\u00f2 attento a non farsi scoprire.\nNel secondo livello (superbia) il giocatore si trova all'Eden Club e ha il compito di adescare i vip che frequentano questo posto alla moda e portarli nella propria dimora, al fine di aumentare il pi\u00f9 possibile la confidenza e l'empatia con loro.\nNel terzo livello (lussuria) il giocatore si trova all'Eastwing, un inquietante locale porno-feticista, e anche in questo caso deve cercare di ottenere buone relazioni con gli altri clienti.\nNel quarto capitolo (ira) il protagonista si trova immerso nel Kombat Klub, una palestra in cui si praticano lotta e arti marziali; egli deve cercare di sconfiggere dapprima gli insegnanti minori e poi il capo palestra del club, che si riveler\u00e0 essere una donna.\nNel quinto livello (gola) il giocatore \u00e8 il responsabile del ristorante francese \"L'Escargot\" e deve cercare di ottenere la fiducia dei clienti e del proprietario del locale, Jacques De France.\nNel sesto livello (avarizia) il giocatore \u00e8 diventato il manager di una famosa azienda, la Trust Corporation, che si sta per fondere con un'altra \"corporation\", guidata da Rebecca Flowers: lo scopo \u00e8 cementare positivamente questa unione e riuscire a far breccia nel cuore di tutti i colleghi.\nNel settimo livello (accidia) si scopre che il protagonista non riesce a dormire, in quanto le cattive esperienze avute nel passato gli causano incubi: per tornare alla pace dei sensi deve quindi infliggere un'altra lezione a tutti i superiori che ha avuto nel corso della sua avventura, nonch\u00e9 fotografare e sedurre tutte le ragazze che si trover\u00e0 di fronte in questo capitolo fino ad ottenere i soliti 100 punti.\nValutazioni.\nLo staff di \"PC Zone\" ha valutato \"7 Sins\" dandogli un voto di sei su dieci e descrivendolo \"Non possiamo consigliare senza riserve 7 Sins come un'esperienza di gioco totale...\", aggiungendo per\u00f2 \"... onestamente non \u00e8 cos\u00ec male come qualcuno potrebbe dire. Sono solo troppo timidi per ammetterlo.\""}
{"id": "3129768", "revid": "287204", "url": "https://it.wikipedia.org/wiki?curid=3129768", "title": "Paris Nogari", "text": "Biografia.\nParis Nogari, pittore di \"cultura padano-veneta\" del periodo rinascimentale fu attivo principalmente a Roma. Allievo di Cesare Nebbia, Paris Nogari dipinse nella Biblioteca Vaticana alla maniera di Raffaellino da Reggio, la \"Crocifissione\" a Santo Spirito in Sassia, e fu tra i pittori che affrescarono la chiesa di Chiesa di Santa Susanna alle Terme di Diocleziano di Roma.\nNella Certosa di Firenze del Galluzzo si conserva un suo affresco con \"La Vergine che protegge i Certosini sotto il suo manto\" posto sopra l'arco d'ingresso appena salita la scalinata che conduce al Palazzo degli studi voluto da Niccol\u00f2 Acciaiuoli e alla pinacoteca."}
{"id": "3129771", "revid": "287204", "url": "https://it.wikipedia.org/wiki?curid=3129771", "title": "Nogari", "text": ""}
{"id": "3129779", "revid": "1893", "url": "https://it.wikipedia.org/wiki?curid=3129779", "title": "Equazione diofantea di secondo grado", "text": ""}
{"id": "3129780", "revid": "209456", "url": "https://it.wikipedia.org/wiki?curid=3129780", "title": "RuBisCO", "text": ""}
{"id": "3129781", "revid": "287204", "url": "https://it.wikipedia.org/wiki?curid=3129781", "title": "Ahmadou Ahidjo", "text": "Carriera.\nLeader della moderata Unione Nazionale Camerunese, che guid\u00f2 il Paese all'indipendenza del 1960, fu, nella fase di autonomia immediatamente precedente, ministro degli Interni nel biennio 1957-58 e Primo ministro dal 1958 al 1960. Nel 1960 venne eletto Presidente del Camerun, corrispondente all'allora Camerun Francese; dopo l'unione dell'ex Camerun britannico, avvenuta nell'ottobre 1961, divenne Presidente della Repubblica Federale del Camerun.\nPersegu\u00ec una politica autoritaria e centralizzatrice, costituendo nel 1966 il partito unico Union nationale camerounaise (UNC), da lui presieduto, e ponendo fine nel 1972 all'assetto federale con la proclamazione della Repubblica Unita del Camerun. Riconfermato alla guida dello Stato fino al 1982, dovette lasciare l'anno successivo, costretto all'esilio, anche la direzione dell'UNC."}
{"id": "3129783", "revid": "107831", "url": "https://it.wikipedia.org/wiki?curid=3129783", "title": "US Championships", "text": ""}
{"id": "3129789", "revid": "529641", "url": "https://it.wikipedia.org/wiki?curid=3129789", "title": "Majd ibn Munqidh", "text": "Biografia.\nMajd ibn Munqidh apparteneva alla dinastia dei Banu Munqidh, emiri di Shayzar dal 1081. Regn\u00f2 su Shayzar congiuntamente al fratello 'Izz ad-Din abu-l-'Asakir Sultan ibn 'Izz ad-Dawla ibn Munqidh, erede designato del padre 'Izz ad-Dawla abu-l-Murhaf Nasr ibn Munqidh (1082-1098). Durante il regno dei due fratelli, Shayzar dovette barcamenarsi nelle continue contese tra i vari potentati turchi e gli Stati crociati.\nNel 1106, i \"Banu Munqidh\", sconfissero Guglielmo Giordano di Cerdanya, conte di Tripoli, ma nel 1108 e nel 1110 dovettero pagare tributo al potente signore di Antiochia, Tancredi d'Altavilla. Nel 1111, temendo nuove rappresaglie da Tancredi, alleatosi al re Baldovino I di Gerusalemme, Izz ad-Din chiese aiuto al \"atabeg\" di Mosul, Mawdud, comandante del corpo di spedizione dei selgiuchidi del sultano Mehmed I. Le armate dei turchi e dei crociati si scontrarono nella Battaglia di Shayzar, sotto le mura della citt\u00e0 siriana: la battaglia si concluse con una vittoria tattica dei selgiuchidi ma Tancredi, costretto a ritirarsi, fece erigere il castello di Tell ibn Ma'shar per minare il potere dei Munqidhidi sulla regione.\nNel 1113, alla morte dell'emiro di Aleppo Ridwan ibn Tutush, Majd ad-Din e Izz ad-Din vennero attaccati dai Nizariti che tentarono di occupare Shayzar e fondarono una loro roccaforte limitrofa alla cittadella degli emiri. Nel 1119, i \"Banu Munqidh\" si unirono alla campagna del \"atbeg\" di Aleppo, Ilghazi ibn Artuq, contro le terre antiochee e, nel 1123, l'emiro Izz ad-Din fece da mediatore tra i turchi ed i crociati per la libert\u00e0 del re Baldovino II di Gerusalemme ed il conte Joscelin I di Edessa, prigionieri degli Artuqidi.\nNel 1127 i \"Banu Munqidh\" dovettero riconoscere la sovranit\u00e0 del potente \"atabeg\" di Aleppo, Zengi.\nNel 1137 un esercito congiunto di bizantini e cavalieri templari, guidato dal \"basileus\" Giovanni II Comneno, cinse d'assedio Shayzar (v. Assedio di Shayzar): prima di ritirarsi per evitare il confronto diretto con Zengi, Giovanni II ottenne la sottomissione dei Munqidhidi.\nUno dei figli di Majd ibn Munqidh, Usamah ibn-Munqidh, bandito dal Shayzar nel 1131 a seguito di una disputa con lo zio Izz ad-Din, redasse una cronaca che fornisce preziose informazioni sulla storia di Aleppo nel XI e XII secolo."}
{"id": "3129792", "revid": "124123", "url": "https://it.wikipedia.org/wiki?curid=3129792", "title": "Sultan ibn Munqidh", "text": ""}
{"id": "3129796", "revid": "729019", "url": "https://it.wikipedia.org/wiki?curid=3129796", "title": "Chester (Pennsylvania)", "text": "Chester \u00e8 una citt\u00e0 nella Contea di Delaware, in Pennsylvania. Secondo il censimento del 2000 conta 36.854 abitanti. \u00c8 situata sul Delaware River, tra Filadelfia e Wilmington, Delaware.\nStoria.\n\u00c8 in un territorio in cui vi \u00e8 stata un'intensa colonizzazione svedese, per cui questo \u00e8 detto \"New Sweden\". L'insediamento coloniale che diverr\u00e0 Chester fu prima noto come \"Finlandia\" poi come \"Uppland\". Si hanno notizie che nel 1641 fosse eretto Fort Mecoponacka nei pressi dell'attuale citt\u00e0.\nWilliam Penn, salpato nel 1682 a bordo del \"Welcome\", rinomin\u00f2 Uppland in Chester in onore della citt\u00e0 inglese omonima.\nNel 1789 divenne sede del governo della Contea di Delaware (Pennsylvania), ma nel 1851 questa venne spostata a Media (Pennsylvania).\nEssendo una citt\u00e0 fluviale aveva una potente flotta, che support\u00f2 l'Unione nella Guerra Civile, e che ebbe un ruolo importante durante la seconda guerra mondiale. Diverse navi della Marina Americana del dopoguerra furono costruite a Chester, qui infatti aveva sede l'importante \"Sun Shipbuilding &amp; Drydock Co.\", in seguito \"Pennsylvania Shipyard &amp; Dry Dock Company\", finch\u00e9 questa nel 1990 non chiuse."}
{"id": "3129797", "revid": "2149966", "url": "https://it.wikipedia.org/wiki?curid=3129797", "title": "Estasi della beata Ludovica Albertoni", "text": "L'Estasi della beata Ludovica Albertoni \u00e8 una scultura di Gian Lorenzo Bernini del 1674, custodita nella chiesa di San Francesco a Ripa a Roma.\nStoria.\nLudovica Albertoni, terziaria francescana vissuta a Roma dal 1474 al 1533, fu beatificata nel 1671, anche per le esperienze delle visioni mistiche, dimensione di trascendenza rivalutata e incentivata dalla chiesa romana nel Seicento. Nello stesso anno, la famiglia Altieri decise di dedicarle un altare nella cappella privata in San Francesco: l'opera venne affidata all'ormai settantenne Gian Lorenzo Bernini.\nDescrizione e stile.\nUbicata precisamente nella cappella Altieri, quest'opera affronta con forme pi\u00f9 semplici e sobrie il tema dell'estasi cristiana, gi\u00e0 toccato nell\"'Estasi di santa Teresa d'Avila\" del 1652. In essa si esprime il pi\u00f9 incisivo aspetto religioso delle ultime produzioni di Bernini; la figura della beata \u00e8 stesa su un letto finemente ricamato nel marmo e poggiato su di un blocco di diaspro lavorato come fosse un drappeggio, il quale \u00e8 posto in maniera non convenzionale sull'altare della cappella.\nLo spazio della cappella \u00e8 molto ridotto, ma Bernini riesce comunque a creare un effetto scenografico quale aveva gi\u00e0 sperimentato nella cappella Cornaro. Crea due pareti molto inclinate che fanno da quinta allo spazio dove \u00e8 inserito il sarcofago della beata. La parete di fondo viene arretrata, cos\u00ec Bernini pu\u00f2 nascondere due piccole finestre verticali, che danno direttamente all'esterno, creando una illuminazione radente che rischiara la bianca statua rendendola pi\u00f9 visibile nella penombra della cappella. Entrando dalla navata principale, la cappella tutta si presenta in maniera improvvisa, in una fitta penombra spezzata solo da un raggio di luce proveniente da una finestrella nascosta; la beata \u00e8 idealmente elevata grazie alla stretta forma della composizione architettonica.\nUna tela di Giovan Battista Gaulli fa da sfondo alla statua di Ludovica Albertoni, volutamente pensata perch\u00e9 le due opere fossero in evidente contrasto: oltre all'ovvia differenza di materiali, il bianco marmo e i colori pi\u00f9 cupi del dipinto, \u00e8 forte la discordanza tra l'agitarsi convulso della figura distesa e la delicata visione paradisiaca alle sue spalle, quasi la pittura fosse la visione stessa della beata.\nLa statua della Beata Ludovica Albertoni fu restaurata nel 2019 da Elisabetta Zatti con la supervisione di Aldo Mastroianni e Carlo Festa. Il restauro ha interessato, oltre alla statua di marmo, lo sfondo in oro con rilievi, gli angeli in stucco bianco, il drappo in alabastro con frange in bronzo dorato.\nInfluenza culturale.\nAll'opera del Bernini \u00e8 ispirato lo stencil realizzato dallo street artist inglese Banksy a Napoli in via Benedetto Croce (Spaccanapoli), nel quale l'estasi (o l'agonia) della santa \u00e8 attribuito al consumo di junk food. "}
{"id": "3129804", "revid": "140509", "url": "https://it.wikipedia.org/wiki?curid=3129804", "title": "La terra, la luna e l'abbondanza", "text": "La terra, la luna e l'abbondanza \u00e8 il primo album dal vivo del cantautore Claudio Lolli, pubblicato nel 2002.\nIl disco.\nL'album \u00e8 il primo disco dal vivo del cantautore bolognese; tutte le canzoni sono eseguite in versione acustica e non \u00e8 riportato il luogo della registrazione eccetto che per il brano \"Adriatico\", registrato a Fermo.\nL'unico brano inedito \u00e8 \"Pinelli\", una versione della celebre \"Ballata del Pinelli\", dedicata a Giuseppe Pinelli e scritta dai giovani anarchici mantovani G. Barozzi, F. Lazzarini e U. Zavanella la sera dei funerali dell'anarchico e poi rielaborata, ampliata e musicata da Joe Fallisi e Pino Masi nel 1969."}
{"id": "3129813", "revid": "113676058", "url": "https://it.wikipedia.org/wiki?curid=3129813", "title": "Ordine della stella jugoslava", "text": "L'Ordine della stella jugoslava o \"Orden jugoslovenske zvezde\", fu la pi\u00f9 elevata decorazione al merito della Jugoslavia. Essa si divideva in quattro classi. La pi\u00f9 elevata, la \"Grande stella jugoslava\", era la pi\u00f9 elevata delle decorazioni jugoslave. L'onorificenza veniva per lo pi\u00f9 assegnata ai capi di Stato per lo sviluppo il rafforzamento della pace e la cooperazione tra le nazioni.\nL'Ordine della Stella jugoslava \u00e8 stato anche il secondo pi\u00f9 alto ordine di merito in Serbia e Montenegro.\nStoria.\nL'Ordine della stella jugoslava fu fondata dal presidente della Jugoslavia Josip Broz Tito il 1\u00ba febbraio del 1954 ed era composto da tre classi.\nDopo la dissoluzione della Jugoslavia, la Repubblica Federale di Jugoslavia e successivamente la Serbia e Montenegro hanno continuato a utilizzare alcune delle decorazioni della ex Jugoslavia, tra le quali l'Ordine della Stella jugoslava. Nella Repubblica Federale di Jugoslavia, l'Ordine della Stella jugoslava \u00e8 stato il secondo pi\u00f9 alto ordine dopo l'Ordine della Jugoslavia."}
{"id": "3129815", "revid": "118515908", "url": "https://it.wikipedia.org/wiki?curid=3129815", "title": "Carlo Squillante", "text": "Biografia.\nHa collaborato con \"Il Corriere dei Piccoli\" (ad esempio con i personaggi di Gennarino Tarantella e Scarabocchio), \"Smemoranda\", \"La settimana enigmistica\", \"Topolino\", \"Il Corriere della sera\", \"La Repubblica\", \"Il Sole 24 ore\", \"The Artist\", \"Mondo Economico\", \"Fotografare\", \"Espansione\", Gialli e Urania di Mondadori, Chocarreros, Sonaste Maneco, ecc. Ha pubblicato una decina di libri umoristici. Ha scritto testi umoristici per il teatro e per la radio. Ha creato l'ANU, Associazione Nazionale Umoristi. Ha creato e diretto, dal 1999, otto edizioni del FestiValtravaglia dell'Arte Leggera.\nNel 2008 la rivista \"The Artist\" rende omaggio a Osvaldo Cavandoli e alla sua Linea con \"Cavandoli!\", un fumetto disegnato da 30 autori umoristici italiani: Carlo Squillante partecipa all'omaggio ridando vita, dopo circa tre decenni, a Gennarino Tarantella."}
{"id": "3129836", "revid": "729019", "url": "https://it.wikipedia.org/wiki?curid=3129836", "title": "Campionato argentino di rugby a 15 1946", "text": "Il Campionato argentino di rugby a 15 1946 \u00e8 stato vinto dalla selezione della Provincia di Buenos Aires che ha battuto in finale la selezione della Capital."}
{"id": "3129838", "revid": "120669947", "url": "https://it.wikipedia.org/wiki?curid=3129838", "title": "Uni\u00f3n Cordobesa de Rugby", "text": "La Uni\u00f3n Cordobesa de Rugby o UCR \u00e8 l'organizzazione che governa il gioco del rugby nella provincia di C\u00f3rdoba, (Argentina).\nStoria.\nL'unione fu fondata il 20 aprile del 1931 con lo scopo di diffondere il gioco del rugby nella provincia.\nPer un certo periodo negli anni cinquanta assunse il nome di Uni\u00f3n de Rugby del Centro a sottolineare la posizione centrale nella geografia argentina.\nDa segnalare che fu la prima federazione dell'\"Interior Argentino\" a confederarsi alla River Plate Rugby Union nel 1939. Allo scopo venne organizzato anche un match tra la selezione della Union e la selezione di Buenos Aires e provincia.\nIn anni recenti, \u00e8 diventata la federazione provinciale nel paese con il maggior tasso di crescita, passando dai 19 club degli anni ottanta, ai circa 40 club del 2010.\nInoltre ha conquistato negli ultimi 17 anni ben 6 titoli nazionali come selezione provinciale\nLa rappresentativa.\nL'Uni\u00f3n Cordobesa de Rugby \u00e8 rappresentata nel \"Campeonato Argentino\", la competizione alla quale partecipano le 24 unioni che costituiscono la Uni\u00f3n Argentina de Rugby.\nIl team gioca in divisa rossa e sono chiamati \"Los Dogos\". Ha vinto cinque volte il titolo ed \u00e8 giunta in finale altre 8 volte. \nCompetizioni per club.\nI club della provincia disputano il Torneo Provincial de C\u00f3rdoba. Esso \u00e8 diviso in due divisioni: Zona Superior and Zona Ascenso.\nLa Superior include 10 squadre divise in 2 gironi. La Zona Ascenso \u00e8 divisa a sua volta in due livelli e vari gironi, con un meccanismo di promozioni e retrocessioni."}
{"id": "3129839", "revid": "172343", "url": "https://it.wikipedia.org/wiki?curid=3129839", "title": "Uni\u00f3n de Rugby del Centro", "text": ""}
{"id": "3129844", "revid": "729019", "url": "https://it.wikipedia.org/wiki?curid=3129844", "title": "Campionato argentino di rugby a 15 1947", "text": "Il Campionato argentino di rugby a 15 1947 \u00e8 stato vinto dalla selezione della Provincia di Buenos Aires che ha battuto in finale 18-4 la selezione della Capital."}
{"id": "3129845", "revid": "339392", "url": "https://it.wikipedia.org/wiki?curid=3129845", "title": "Il Museo del Precinema - Collezione Minici Zotti", "text": ""}
{"id": "3129846", "revid": "339392", "url": "https://it.wikipedia.org/wiki?curid=3129846", "title": "Mr. Largo", "text": ""}
{"id": "3129854", "revid": "729019", "url": "https://it.wikipedia.org/wiki?curid=3129854", "title": "Campionato argentino di rugby a 15 1948", "text": "Il Campionato argentino di rugby a 15 1948 \u00e8 stato vinto dalla selezione della Capital che ha battuto in finale la selezione della Provincia di Buenos Aires."}
{"id": "3129855", "revid": "49405", "url": "https://it.wikipedia.org/wiki?curid=3129855", "title": "John Cabot University", "text": "La John Cabot University \u00e8 una universit\u00e0 privata statunitense con sede in Italia, nel quartiere di Trastevere a Roma. Fondata nel 1972, prende il nome dall'esploratore italiano Giovanni Caboto, noto in inglese come John Cabot. L'universit\u00e0 ha tre sedi nel centro di Roma, il Frank J. Guarini Campus, il Tiber Campus e il Caroline Critelli Guarini Campus.\nAccreditamento.\nFondata in maniera indipendente nel 1972 col nome di \"John Cabot International College\", John Cabot University \u00e8 accreditata negli Stati Uniti presso la Middle States Commission on Higher Education (MSCHE) ed \u00e8 ad operare in Italia in qualit\u00e0 di universit\u00e0 americana.\nCorsi di Laurea.\nLa John Cabot University offre lauree americane (Bachelor of Arts degrees)."}
{"id": "3129860", "revid": "272884", "url": "https://it.wikipedia.org/wiki?curid=3129860", "title": "Giovanni Francesco Biondi", "text": ""}
{"id": "3129861", "revid": "272884", "url": "https://it.wikipedia.org/wiki?curid=3129861", "title": "Ivan Franjo Bjundovi\u0107", "text": ""}
{"id": "3129862", "revid": "272884", "url": "https://it.wikipedia.org/wiki?curid=3129862", "title": "Ivan Franje Bjundovi\u0107", "text": ""}
{"id": "3129865", "revid": "287204", "url": "https://it.wikipedia.org/wiki?curid=3129865", "title": "Reperasudu", "text": ""}
{"id": "3129868", "revid": "125661130", "url": "https://it.wikipedia.org/wiki?curid=3129868", "title": "Dick van Dijk", "text": "\u00c8 ricordato principalmente per la sua militanza nell'. Muore nel 1997 a causa di un'endocardite batterica.\nCarriera.\nComincia a giocare nella seconda divisione olandese tra le fila dell'SVV, finch\u00e9 nell'estate del 1967 passa, salendo di categoria, al . Qui rimane per due stagioni, facendosi notare in particolare nell'ultima: con trenta gol \u00e8 capocannoniere insieme a Ove Kindvall. Tre di questi li ha messi a segno nella vittoria per 5-1 contro l', e nel 1969 passa quindi, per 750.000 fiorini, proprio ai \"Lancieri\". Rimane ad Amsterdam per tre anni, prima alle dipendenze di Rinus Michels, poi di \u0218tefan Kov\u00e1cs. In questo periodo ricco di successi per il club vince due titoli olandesi, due Coppe nazionali e, soprattutto, due Coppe dei Campioni. Viene ricordato in particolare per aver segnato il gol che sblocca la prima finale, vinta per 2-0 sul a Wembley: dopo soli cinque minuti di gioco van Dijk devia di testa un cross di Piet Keizer proveniente da sinistra.\nNella stagione successiva trova meno spazio, complice l'ingresso in prima squadra del giovane Johnny Rep. Passa quindi al , che conclude campionato 1972-1973 al secondo posto; nella stagione successiva i francesi si prendono invece la soddisfazione di eliminare il di Michels dal primo turno della Coppa UEFA 1973-1974; poco dopo si sarebbe unito ai \"Blaugrana\" anche l'ex compagno Johan Cruijff. Nel 1974 van Dijk passa al , ritirandosi dopo una sola stagione in Spagna a ventinove anni.\nNazionale.\nCon la nazionale dei ha disputato sette gare, segnando un gol."}
{"id": "3129877", "revid": "122725722", "url": "https://it.wikipedia.org/wiki?curid=3129877", "title": "Cuore amore errore disintegrazione", "text": "Cuore amore errore disintegrazione \u00e8 il sesto album in studio del gruppo piemontese Uochi Toki, pubblicato nel settembre 2010 da \"La Tempesta\" dischi.\nIl disco.\nIl tema portante del disco \u00e8 l'amore, affrontato raccontando una serie di incontri e di dialoghi con ragazze e donne di et\u00e0 diverse.\nPer accompagnare i testi sono state scelte delle sonorit\u00e0 frammentarie. I campionamenti non provengono da dischi e tracce esistenti, n\u00e9 da suoni di sintesi generati da macchine, ma sono stati registrati dal vivo dai musicisti che hanno collaborato al disco (Lucio Corenzi dei Luther Blisset al contrabbasso, Bruno Dorella di OvO/Bachi da pietra/Ronin alla batteria, Alessio Bertucci dei Claus and Candy al Sitar)."}
{"id": "3129881", "revid": "767487", "url": "https://it.wikipedia.org/wiki?curid=3129881", "title": "Antonio Isidoro Rusca", "text": "Biografia.\nProveniente dalla nobile famiglia Rusca, esercit\u00f2 la professione di avvocato e di notaio dal 1780 al 1844 nella sua citt\u00e0 natale. Nel 1798 fu inviato a Milano come segretario della commissione incaricata di negoziare l'annessione di Mendrisio alla Repubblica Cisalpina. Nel 1799 divenne presidente del tribunale distrettuale di Mendrisio, nel 1801 delegato alla Dieta cantonale e a quella elvetica.\nFu deputato al Gran Consiglio ticinese per tre mandati (1803-1808, 1813-1821 e 1839-1844), esercit\u00f2 nel tribunale cantonale (1803-1811, 1813-1827 e 1830-1839) e nel tribunale amministrativo (1806-1807 e 1813-1814). Fu anche rappresentante del Canton Ticino alla Dieta federale di Zurigo dal 1813 al 1815."}
{"id": "3129883", "revid": "767487", "url": "https://it.wikipedia.org/wiki?curid=3129883", "title": "Hannu Patronen", "text": ""}
{"id": "3129886", "revid": "671029", "url": "https://it.wikipedia.org/wiki?curid=3129886", "title": "Mattias Lindstr\u00f6m", "text": ""}
{"id": "3129890", "revid": "1214201", "url": "https://it.wikipedia.org/wiki?curid=3129890", "title": "Marcus Lantz", "text": ""}
{"id": "3129892", "revid": "339392", "url": "https://it.wikipedia.org/wiki?curid=3129892", "title": "Banda della Mano Rossa", "text": ""}
{"id": "3129893", "revid": "767487", "url": "https://it.wikipedia.org/wiki?curid=3129893", "title": "Li chiamavano i tre moschettieri... invece erano quattro", "text": "Li chiamavano i tre moschettieri... invece erano quattro \u00e8 un film del 1973, diretto da Silvio Amadio.\nTrama.\nPer recuperare il prezioso vaso da notte della regina di Francia, portato per errore da Lord Buckingham, amante segreto della grassa sovrana, i tre moschettieri si riuniscono a D'Artagnan, il quale nel frattempo si era ritirato in campagna deciso a trascorrere una vita serena al fianco della graziosa cinese Li Yang, sua consorte. Richelieu, nel suo perenne tentativo di scalzare l'autorit\u00e0 per impadronirsi del potere, ha trasformato il recupero del vaso da notte in una serissima questione di stato. Se l'oggetto prezioso non torner\u00e0 in possesso della regina entro il giorno del Discorso della Corona, re Luigi scoprir\u00e0 la tresca della consorte e lo scandalo miner\u00e0 alle basi il potere. I quattro amici, abbandonate le spade per il pi\u00f9 efficace kung fu, insegnato loro dal padre di Li Yang, rientrano in possesso del vaso da notte, ma sulla strada del ritorno a Parigi se lo vedono contendere da La Hire, il capitano delle guardie che Richelieu ha inviato a contrastare il passo ai moschettieri. Dopo una serie di peripezie, i quattro amici, con l'aiuto di Milady, riescono a condurre in porto la difficile impresa: Richelieu viene sconfitto ancora una volta e la pace torna ad aleggiare sulla Francia.\nDistribuzione.\nIl film, una commedia parodistica sui quattro moschettieri, venne girato contemporaneamente al cappa e spada erotico \"Da Scaramouche or se vuoi l'assoluzione baciar devi sto... cordone!\", diretto da Gianfranco Baldanello per la stessa casa di produzione, la Puma Film di Giuliano Simonetti. Iscritto al Pubblico registro cinematografico con il n. 5.595, venne presentato alla Commissione di revisione cinematografica, presieduta da Nicola Signorello, il 10 agosto 1973, ottenendo il visto censura n. 62.997 del 25 agosto 1973 con una lunghezza di 2.580 metri, senza operare nessun taglio a differenza del film di Baldanello. Ebbe la prima proiezione pubblica il 1\u00ba settembre 1973. A Genova venne proiettato nell'ottobre 1973. Non si conosce l'incasso.\nBibliografia.\nRoberto Poppi, Mario Pecorari, \"Dizionario del cinema italiano. I film dal 1970 al 1979\", Gremese editore, Roma (2009), pag. 396."}
{"id": "3129898", "revid": "1100311", "url": "https://it.wikipedia.org/wiki?curid=3129898", "title": "Christoffer Andersson", "text": ""}
{"id": "3129900", "revid": "767487", "url": "https://it.wikipedia.org/wiki?curid=3129900", "title": "I peccati di una giovane moglie di campagna", "text": "I peccati di una giovane moglie di campagna \u00e8 un film del 1977, diretto da Alfredo Rizzo.\nTrama.\nAngelina \u00e8 una procace giovane donna maritata con Tommaso, tenutario di una fattoria, con cui vive in campagna. Porta l'amante Rocco, bracciante loro dipendente, a fare l'amore nel granaio, con la scusa che bada al raccolto di fave. Cecilia, la cameriera, sa quel che davvero fa, mentre rifiuta le attenzioni dello spasimante Gigetto. Dall'Irlanda arriva il proprietario della fattoria, il prete protestante Clemente Argonni, con la moglie Orsola e coi figli, Diana e Alberto, per ristorare la salute cagionevole col buon clima italiano. Angelina, gelosa, rimprovera Rocco per aver guardato Orsola con desiderio, e resta a letto con lui, contando sull'abituale sonno pesante del marito. Diana osserva Gigetto che scava una buca, avendo a suo dire scoperto una sorgente d'acqua minerale da cui trarre profitto. La giovane lo provoca, e quasi lo fa svenire. Cecilia li osserva, e ne \u00e8 risentita. Orsola esce, incontra Rocco nel granaio e lo seduce. Quando viene Angelina, tornata dal paese, lui non pu\u00f2 far niente con lei, avendo sprecato ogni energia con l'altra donna, e apprende che Angelina \u00e8 incinta, e che il figlio \u00e8 certo suo. Rocco le consiglia allora di provare a far l'amore col consorte, per fargli credere d'esser lui ad averla messa incinta."}
{"id": "3129905", "revid": "767487", "url": "https://it.wikipedia.org/wiki?curid=3129905", "title": "Piccola pesca", "text": "Piccola pesca \u00e8 un documentario del 2004 diretto da Enrico Pitzianti.\nTrama.\nLa storia misteriosa del poligono di Capo Teulada, fatta di espropri, vendite, passaggi di propriet\u00e0, porta alla creazione di una zona off limits di 750 ettari attribuita oggi al Genio militare. Accanto all'area lo specchio di mare interdetto totalmente ai pescatori sardi che non vi possono pi\u00f9 accedere nemmeno durante le pause delle esercitazioni militari."}
{"id": "3129907", "revid": "71814", "url": "https://it.wikipedia.org/wiki?curid=3129907", "title": "Scabinato", "text": ""}
{"id": "3129908", "revid": "290948", "url": "https://it.wikipedia.org/wiki?curid=3129908", "title": "Curvatrice", "text": "Una curvatrice \u00e8 una macchina utensile a deformazione, composta essenzialmente da tre rulli disposti a triangolo di cui almeno uno regolabile nella sua posizione. La funzione della curvatrice \u00e8 quella di curvare qualsiasi sezione allungata diritta.\nStoria.\nLa curvatrice \u00e8 stata inventata agli inizi del novecento come un'attrezzatura rudimentale per la costruzione delle ruote per automobili ed ha subito continue trasformazioni che l'hanno resa una vera e propria macchina utensile adatta alla curvatura di qualsiasi sezione metallica pi\u00f9 o meno complessa.\nFunzionamento.\nLa curvatura avviene facendo traslare la sezione attraverso tre rulli la cui posizione crea interferenza. Maggiore \u00e8 l'interferenza creata dalla posizione dei tre rulli, maggiore risulter\u00e0 l'entit\u00e0 della curvatura della sezione allungata.\nSi pu\u00f2 dire che il raggio di curvatura risultante \u00e8 inversamente proporzionale all'interferenza creata dai rulli al passaggio della sezione.\nLe curvatrici a controllo numerico permettono la curvatura a raggio variabile, una lavorazione consentita dalla continua regolazione di almeno uno dei tre rulli durante il passaggio della barra."}
{"id": "3129910", "revid": "228587", "url": "https://it.wikipedia.org/wiki?curid=3129910", "title": "Bruno Landi (tenore)", "text": " \nBiografia.\nTenore lirico leggero \"dalla voce chiara, dall'estensione ragguardevole e dall'emissione facile e assai ben controllata, ma che ricorreva frequentemente alle note in falsetto\", debutt\u00f2 nel 1925 a Campi Bisenzio nella parte del Duca di Mantova in \"Rigoletto\".\nNel 1927 a Firenze cant\u00f2 nel ruolo del Conte D'Almaviva ne \"Il barbiere di Siviglia\". Nel 1931 si esib\u00ec ancora ne \"Il barbiere di Siviglia\" al Teatro Regio di Parma, dove ritorn\u00f2 nel 1939 in \"Faust\", con Magda Olivero, Andrea Mongelli e Tancredi Pasero. Nel 1933 cant\u00f2 nel \"Gianni Schicchi\" e ne \"I quatro rusteghi\" al Teatro dell'Opera di Roma. Nella stagione 1936 debutt\u00f2 alla Scala come Fenton in \"Falstaff\", con la direzione di Victor De Sabata e un cast che comprendeva Maria Caniglia, Mafalda Favero e Mariano Stabile.\nNel 1938 prese parte ad una tourn\u00e9e negli Stati Uniti, apparendo a San Francisco, Philadelphia, Cincinnati e al Teatro Metropolitan di New York, in \"Rigoletto\", \"L'elisir d'amore\", \"L'amico Fritz\", \"Martha\". Al Metropolitan fu scritturato per sette stagioni.\nSuccessivamente part\u00ec per l'America Latina, dove cant\u00f2 a Citt\u00e0 del Messico, Montevideo, Buenos Aires, Caracas, Santiago del Cile, Rosario.\nRitorn\u00f2 alla Scala nel 1939 nella prima assoluta de \"La dama boba\" di Ermanno Wolf-Ferrari. Nel 1947 al Teatro Pergolesi di Jesi fu protagonista nella \"Manon\" con una giovanissima Renata Scotto. I ruoli pi\u00f9 frequentati furono il Conte D'Almaviva e Des Grieux.\nNegli anni quaranta, nel periodo di massimo fulgore vocale, incise due opere complete: \"Il barbiere di Siviglia\" rossiniano e \"Rigoletto\", oltre ad alcuni brani singoli, oggi rimasterizzati in CD.\nSi ritir\u00f2 dalle scene alla fine degli anni cinquanta e si stabil\u00ec a Buenos Aires, dove insegn\u00f2 canto con la moglie, il soprano argentino Hilde Reggiani."}
{"id": "3129913", "revid": "547034", "url": "https://it.wikipedia.org/wiki?curid=3129913", "title": "V\u011bra \u010c\u00e1slavsk\u00e1", "text": "\u00c8 la sportiva cecoslovacca pi\u00f9 decorata della storia, con sette ori e quattro argenti olimpici, e la ginnasta con pi\u00f9 titoli olimpici a livello individuale; al suo palmar\u00e8s si aggiungono quattro ori, cinque argenti e un bronzo ai Campionati del mondo e undici ori, un argento e un bronzo ai Campionati europei.\nLa \u010c\u00e1slavsk\u00e1 \u00e8 anche l'unica ginnasta, a livello sia maschile sia femminile, ad aver conquistato l'oro olimpico in ogni specialit\u00e0 individuale (concorso individuale, trave, volteggio, corpo libero, parallele asimmetriche). Tra il 1964 e il 1968 \u00e8 stata imbattuta nel concorso individuale ad ogni manifestazione internazionale.\nBiografia.\nNata a Praga, la \u010c\u00e1slavsk\u00e1 ha iniziato la sua carriera sportiva come pattrinatrice di figura. Nel 1958 debutt\u00f2 a livello internazionale ai Campionati mondiali di ginnastica artistica che si tennero a Mosca, l'anno seguente giunsero i suoi primi riconoscimenti individuali, l'oro nel volteggio e l'argento alla trave ai Campionati europei di ginnastica artistica femminile.\nContinu\u00f2 a vincere anche all'edizione del 1960 delle Olimpiadi con un argento insieme alla squadra cecoslovacca e un bronzo ai Campionati europei del 1961 per tutte le categorie. Anche nel '62 concorse per un titolo completo, in precedenza questo record era stato raggiunto solo da Larisa Latynina, e vinse il suo primo titolo mondiale, al volteggio. Non partecip\u00f2, invece, ai Campionati europei del 1963 a Parigi.\nL'apice della sua carriera giunse nel 1964 ai Giochi Olimpici di Tokyo dove vince in tutte le categorie tra cui oro alla trave e al volteggio, e un altro argento nell'esibizione a squadre. Difese il suo titolo anche nei Campionati europei del 1965 e del 1967 tra cui un punteggio pieno di 10 nel 1967.\nOltre che per i suoi successi sportivi, la \u010c\u00e1slavsk\u00e1 \u00e8 conosciuta per il suo dichiarato appoggio al movimento democratico cecoslovacco contro l'occupazione sovietica del 1968. Il suo appoggio al movimento le cost\u00f2 caro, le fu infatti proibito di allenarsi insieme al resto della squadra, per contro la ginnasta si esercit\u00f2 da sola nelle foreste della Moravia utilizzando dei sacchi di patate come pesi e delle assi di legno come travi, grazie a questo allenamento riusc\u00ec a non perdere la sua forma fisica e i Giochi della XIX Olimpiade di Citt\u00e0 del Messico difese il suo titolo completo ottenendo riconoscimenti in tutte e sei le discipline oltre che oro al corpo libero, alle parallele asimmetriche e volteggio.\nAlle premiazioni manifest\u00f2 la sua opinione politica distogliendo ostentatamente lo sguardo durante l'esecuzione dell'inno sovietico alla premiazione della gara del corpo libero vinto da lei a pari merito con la russa Larisa Petrik.\nA seguito di ci\u00f2 e del matrimonio con Josef Odlo\u017eil che la \u010c\u00e1slavsk\u00e1 celebr\u00f2 nella cattedrale di Citt\u00e0 del Messico, la sua popolarit\u00e0 crebbe, ma le sue dichiarate opinioni anti-sovietiche la resero persona non grata al nuovo regime. Fu cos\u00ec costretta al ritiro e le fu impedito per molti anni di volare, lavorare o presenziare ad eventi sportivi. Le autorit\u00e0 cecoslovacche rifiutarono anche di pubblicare la sua autobiografia e insistettero per censurarla quando fu stampata in Giappone.\nLa situazione miglior\u00f2 nel 1980 in seguito all'intervento del Comitato Olimpico Internazionale quando la sportiva fu insignita dell'Ordine Olimpico, il massimo riconoscimento sportivo. Dopo la caduta della Cortina di ferro cominci\u00f2 a ricevere i riconoscimenti negati, tra cui un periodo di presidenza del Comitato olimpico ceco.\n\u00c8 scomparsa nel 2016 all'et\u00e0 di 74 anni a seguito di un tumore del pancreas.\nVita privata.\nL'atleta si spos\u00f2 nel 1968 nella cattedrale di Citt\u00e0 del Messico con l'atleta Josef Odlo\u017eil, dal marito ebbe un figlio e una figlia, Martin e Radka, divorziarono nel 1987.\nIl figlio Martin risult\u00f2 coinvolto in un alterco con il padre nel quale, a seguito di una spinta, Josef batt\u00e9 la testa e mor\u00ec.\nA seguito di questo episodio \u010c\u00e1slavsk\u00e1 inizi\u00f2 a soffrire di depressione per la quale disert\u00f2 parecchi eventi pubblici e sociali. In seguito parve riuscire a sconfiggere la malattia tornando ad allenare giovani ginnaste e a presenziare in pubblico."}
{"id": "3129918", "revid": "117016123", "url": "https://it.wikipedia.org/wiki?curid=3129918", "title": "Sport Club Marsala 1947-1948", "text": "Questa pagina raccoglie i dati riguardanti lo Sport Club Marsala nelle competizioni ufficiali della stagione 1947-1948.\nStagione.\nNella stagione 1947-1948 il Marsala disput\u00f2 il campionato di Serie C, raggiungendo l'8\u00ba posto.\nMaglie.\nI colori sociali del Marsala sono l'azzurro ed il bianco."}
{"id": "3129919", "revid": "536103", "url": "https://it.wikipedia.org/wiki?curid=3129919", "title": "Enrico Graziani", "text": ""}
{"id": "3129920", "revid": "38120", "url": "https://it.wikipedia.org/wiki?curid=3129920", "title": "La Camisa Negra", "text": ""}
{"id": "3129921", "revid": "38120", "url": "https://it.wikipedia.org/wiki?curid=3129921", "title": "La Vida... Es un Ratico", "text": ""}
{"id": "3129922", "revid": "38120", "url": "https://it.wikipedia.org/wiki?curid=3129922", "title": "F\u00edjate Bien", "text": ""}
{"id": "3129923", "revid": "38120", "url": "https://it.wikipedia.org/wiki?curid=3129923", "title": "Mi Sangre", "text": ""}
{"id": "3129927", "revid": "198277", "url": "https://it.wikipedia.org/wiki?curid=3129927", "title": "Courtney Ford", "text": "Biografia.\n\u00c8 nata nella Contea di Orange in California. Courtney \u00e8 sposata con l'attore Brandon Routh; i due si sono fidanzati il 23 agosto 2006 e si sono sposati il 24 novembre 2007 a \"El Capitan Ranch\" di Santa Barbara. \u00c8 inoltre la sorellastra di Roberto Orci.\nSi \u00e8 trasferita a Los Angeles per perseguire il sogno di diventare attrice. La Ford descrive la sua carriera come stagnante per i dieci anni che hanno preceduto il 2009, durante i quali aveva pensato di abbandonare la recitazione. Tuttavia, quando si presenta a quella che credeva sarebbe stata la sua ultima audizione, viene scritturata per la parte di Christine Hill nella serie televisiva della Showtime \"Dexter\", che la rende popolare. In seguito ha preso parte a diverse altre serie TV, in ruoli abbastanza importanti, tra cui \"True Blood\" e \"Legends of Tomorrow\".\n\u00c8 anche produttrice di cortometraggi."}
{"id": "3129930", "revid": "371529", "url": "https://it.wikipedia.org/wiki?curid=3129930", "title": "Beatles '65", "text": "Beatles '65 \u00e8 un album compilation dei Beatles pubblicato dalla Capitol Records negli Stati Uniti il 15 dicembre 1964. Il disco venne pubblicato sia in versione mono che in versione stereo.\nIl disco.\nL'album contiene otto dei quattordici brani presenti in \"Beatles for Sale\" (mancano \"Eight Days a Week\", \"Words of Love\", \"Every Little Thing\", \"I Don't Want to Spoil the Party\", \"What You're Doing\" e il medley \"Kansas City/Hey, Hey, Hey, Hey!\", tutti successivamente pubblicati in \"Beatles VI\"). In compenso comprende \"I'll Be Back\" da \"A Hard Day's Night\" e include il singolo \"I Feel Fine/She's a Woman\". Queste ultime due canzoni remixate in stereo con l'aggiunta di riverbero per coprire il missaggio mono originale.\nNel 2004 l'album \u00e8 stato ristampato per la prima volta in formato CD come parte del cofanetto \"The Capitol Albums, Volume 1.\"\nAccoglienza.\nNegli Stati Uniti, l'album riscosse un ampio successo, balzando in breve tempo dalla posizione n\u00b098 in classifica al primo posto, stabilendo all'epoca, un record per il pi\u00f9 grande balzo in classifica nella storia della rivista \"Billboard\". Il disco vendette pi\u00f9 di tre milioni di copie in sole 6 settimane dalla pubblicazione. Inoltre, a dimostrazione dell'appeal commerciale dei Beatles ai tempi, in America furono prodotti e pubblicati diversi album che scopiazzavano il titolo del disco. Ad esempio: \"\" di Frank Sinatra, \"Ellington '65\" di Duke Ellington, \"Trio '65\" del pianista jazz Bill Evans, e \"Brasil '65\" di S\u00e9rgio Mendes.\nTracce.\nTutti i brani sono opera di John Lennon e Paul McCartney, eccetto dove indicato."}
{"id": "3129942", "revid": "1428919", "url": "https://it.wikipedia.org/wiki?curid=3129942", "title": "Neil Aspinall", "text": "Amico d'infanzia di Paul McCartney e George Harrison, divent\u00f2 capo della casa discografica Apple Records, fondata dai Beatles.\nI Beatles si affidarono ad Aspinall dapprima come road manager e assistente personale. Il suo lavoro consisteva nel guidare il suo vecchio camioncino Commer per portare i Fab Four dove avrebbero dovuto esibirsi dal vivo, sia di giorno sia di notte. Dopo che Mal Evans cominci\u00f2 a lavorare per i Beatles, Aspinall fu promosso assistente personale dei quattro, per poi diventare capo della Apple.\nMentre era a capo della Apple, Aspinall dovette sostenere cause giudiziarie contro Allen Klein della EMI e contro la Apple Inc. Supervisionava il mercato della musica, dei video e del merchandising, poich\u00e9 era anche un capo esecutivo della Standby Films.Il 10 aprile del 2007, Aspinall lasci\u00f2 la Apple. L'anno dopo, mor\u00ec di cancro ai polmoni nella citt\u00e0 di New York.\nInfanzia.\nAspinall nacque in Galles, a Prestatyn, dopo che sua madre evacu\u00f2 dalla casa di famiglia a Liverpool a causa dei bombardamenti durante la seconda guerra mondiale, mentre il padre di Aspinall era lontano in mare con la Marina Militare Inglese. Aspinall e sua madre tornarono a Liverpool nel tardo 1942 dopo che i bombardamenti cessarono. Aspinall crebbe a Liverpool, dove frequent\u00f2 la West Derby School. Dodicenne, Aspinall pass\u00f2 al Liverpool Institute in Mount Street, dove fu compagno di classe di Paul McCartney.\nAspinall descrisse anche il suo primo incontro con George Harrison, il quale frequent\u00f2 il Liverpool Institute: \u00abIl mio primo incontro con George fu dietro i rifugi antiaerei della scuola. Questa grande massa di capelli arruffati salt\u00f2 fuori all'improvviso, mentre una voce trafelata chiedeva una delle mie Woodbine. \u00c8 stata una delle prime sigarette che fumammo insieme. [...] Nel periodo in cui eravamo pronti ad affrontare l'esame per il General Certificate of Education, aggiungemmo John Lennon alla nostra squadra\u00bb.Aspinall lasci\u00f2 la scuola nel 1959 per studiare ragioneria.\nCon i Beatles.\nIl 29 agosto 1959 i Beatles suonarono all'inaugurazione del Casbah Coffee Club, che si trovava nella cantina della casa di Mona Best. Aspinall affitt\u00f2 una stanza nella casa, e divenne presto uno stretto amico del futuro Beatle Pete Best. I Beatles usavano in genere i trasporti pubblici per recarsi nel luoghi in cui dovevano esibirsi, ma nel febbraio del 1961 dovevano suonare due o tre concerti per notte in posti differenti e avevano bisogno di qualcuno che li potesse accompagnare. Best chiese ad Aspinall se poteva essere un road manager part time per la band. Cos\u00ec, Aspinall compr\u00f2 un \"vecchio camioncino Commer grigio e bordeaux\" per 80 sterline, e chiese cinque scellini per componente del gruppo per concerto. Harrison, molto tempo dopo, disse: \u00abIl nostro nuovo camioncino divenne il centro dell'attenzione. Era dipinto a mano in rosso e in grigio, ed era coperto di graffiti dal muso fino al retrotreno \u2013 nomi di ragazze, e cose come \"ti amo, John\". Era interessante, ma nel momento in cui qualcuno lo vedeva, si sentiva libero di riempirlo di scritte\u00bb. I Beatles tornarono dal loro secondo viaggio ad Amburgo nel luglio del 1962, e Aspinall lasci\u00f2 il suo lavoro di contabile per diventare il loro road manager a tempo pieno, dato che guadagnava di pi\u00f9 portando in giro i Beatles che col suo lavoro precedente.\nI Beatles furono accompagnati a Londra da Aspinall al \"New Year's Eve\" nel 1961 per la famosa \"Decca Audition\", ma Aspinall si perse, e il viaggio dur\u00f2 dieci ore. Arrivarono alle dieci di sera e John Lennon disse che erano giunti \u00abappena in tempo per vedere gli ubriachi che saltano nella fontana di Trafalgar Square\u00bb. Nel 1963, Aspinall fu coadiuvato da Mal Evans, che aiut\u00f2 anche a creare l'equipaggiamento Beatles (fece anche da guardia del corpo). Tutto ci\u00f2 fece s\u00ec che Aspinall si concentrasse su altre cose, come fissare date o comprare cose per loro, come abiti, stivali, pasti o bibite.Quando Best fu licenziato da Brian Epstein, il manager dei Beatles, Aspinall stava aspettando al piano terra del negozio di dischi di Esptein, e fu il primo a parlare all'ex-Beatle nei pressi del Cavern Club. Aspinall era molto arrabbiato, e disse che avrebbe smesso di lavorare per il gruppo, ma Best lo convinse del contrario. Aspinall infine decise di rimanere, ma decise di porre fine alla relazione che aveva con la madre di Pete (che port\u00f2 anche alla nascita di Vincent \"Roag\" Best). Al concerto successivo, Aspinall chiese a McCartney e Lennon come mai Best fosse stato licenziato, e gli fu risposto: \u00abNon te ne devi interessare. Tu sei solo l'autista.\u00bb\nAspinall lavor\u00f2 spalla a spalla con Epstein, che gli forniva ogni settimana dei promemoria per tenere conto delle loro apparizioni e del denaro che dovevano ricevere. I Beatles dovevano viaggiare nel camioncino con il loro equipaggiamento, ma le strade inglesi nei primi anni sessanta erano notoriamente dissestate, e obbligavano a viaggiare a velocit\u00e0 ridotta. Ringo Starr ricorda come i viaggi sembrassero interminabili nel camioncino di Aspinall, poich\u00e9 uno dei quattro viaggiava sul sedile del passeggero, mentre gli altri tre dovevano sedersi su una dura panca nel retro.\nAssistente personale.\nIl lavoro di Aspinall come assistente personale consisteva nell'accompagnare la band a concerti e incontri, ma soprattutto significava essere disponibile quando qualcuno aveva bisogno di qualcosa. Aspinall and\u00f2 con i Beatles la prima volta in America, e quando George Harrison si ammal\u00f2, lo rimpiazz\u00f2 per le prove delle telecamere dell'Ed Sullivan Show.Prima che la copertina di \"Sgt. Pepper's Lonely Hearts Club Band\" fosse completata da Peter Blake, Aspinall fu mandato a cercare le fotografie dei personaggi che sarebbero stati poi inseriti sulla stessa. Aspinall inoltre sugger\u00ec l'idea del \"Sgt. Pepper presentatore\", dando lo spunto a McCartney di creare un \"concept album\".\nDopo le sessioni di registrazione, Lennon, Harrison e Starr venivano accompagnati a casa, ma Aspinall era solito accompagnare McCartney ed Evans con una limousine a mangiare in un nightclub. Il Bag O'Nails, a Soho, era uno dei loro preferiti, poich\u00e9 c'era anche la musica dal vivo. Mangiavano in genere una bistecca, patatine e piselli, e Aspinall portava con s\u00e9 sempre una torcia per poter ispezionare il cibo nel piatto, in modo da verificare che fosse proprio quello che avevano ordinato. McCartney trovava questo comportamento divertente.\nContributi nella musica dei Beatles.\nNonostante non fosse un musicista, Aspinall diede piccoli contributi alle registrazioni dei Beatles. Suon\u00f2 un tampoura in \"Within You Without You\", l'armonica in \"Being for the Benefit of Mr. Kite!\", qualche percussione in \"Magical Mystery Tour\", e fece parte del numeroso gruppo di persone che cantarono il ritornello di \"Yellow Submarine\".\nLa morte di Brian Epstein nell'agosto del 1967 lasci\u00f2 un vuoto nell'amministrazione degli affari dei Beatles. Fu chiesto ad Aspinall di prendere nel 1968 la guida della Apple Records, la quale era stata fondata nell'aprile dello stesso anno. Aspinall, tempo dopo, dichiar\u00f2 di aver accettato l'incarico che gli era stato chiesto, ma che non voleva svolgerlo a tempo pieno, e aggiunse che l'avrebbe fatto solo \u00abfino a quando non avrebbero trovato qualcun altro\u00bb. George Martin non era d'accordo con la decisione dei Fab Four di promuovere cos\u00ec in alto Aspinall poich\u00e9, secondo lui, non aveva le qualit\u00e0 e le qualifiche necessarie per poter parlare con i superiori della EMI. L'11 maggio 1968 Aspinall accompagn\u00f2 McCartney e Lennon alla proclamazione della nascita della Apple Records. La Apple nacque con cinque divisioni: elettronica, film, editoria, discografia e vendita al dettaglio. Aspinall, riguardo all'amministrazione degli affari da parte dei Beatles, disse:\nDerek Taylor, addetto alle relazioni pubbliche della Apple, disse che Aspinall odiava rimanere immobile agli uffici della Apple (al numero 3 di Savile Row) durante tutte le registrazioni del \"White Album\" e di \"Let It Be\". La vita negli uffici, in ogni caso, fu migliorata con l'assunzione di un cuoco e molti assistenti.Dopo che Allen Klein fu assunto per diventare il manager dei Beatles, Aspinall fu spostato, ma presto reintegrato dopo le lamentele della band (McCartney compose addirittura una canzone di lamentele verso Klein, apparsa nell'album \"Abbey Road\": \"You Never Give Me Your Money\"), e perch\u00e9 Klein si rese conto che Aspinall non era una minaccia per il suo controllo dell'azienda. Klein perse una causa nel 1971 (promossa da McCartney) ma le varie azioni legali tennero occupato Aspinall fino al 1977.\nDirigente della Apple Records.\nNel 1978, Aspinall intraprese la prima delle tre cause per conto della Apple Records contro la Apple Computer, Inc. per violazione di marchio registrato. Il primo appello si chiuse nel 1981 con una somma da pagare di 41.000 sterline a carico della Apple Inc. da versare alla Apple Records. Come condizione dell'accordo, la Apple Computer poteva continuare a utilizzare il suo logo a patto di non entrare nel mercato della musica.La seconda causa intentata contro la Apple Computer fu avviata nel 1989, quando la Apple Records cit\u00f2 la Apple Computer sul proprio Apple IIGS (che includeva un chip sintetizzatore professionale), invocando una violazione all'accordo stipulato nel 1981. Nel 1991, fu imposto un pagamento di 13,5 milioni di sterline. McCartney lod\u00f2 Aspinall per aver protetto il nome della Apple in tutto il mondo, e chiam\u00f2 Aspinall il \"Mr. X\" nella organizzazione della Apple Records .\nNel settembre del 2003, Apple Inc. fu di nuovo citata a giudizio dalla Apple Records per l'introduzione dell'iTunes Store e dell'iPod, che Aspinall reputava un'ulteriore violazione del precedente accordo. Il processo inizi\u00f2 il 27 marzo del 2006 in Gran Bretagna, e fin\u00ec l'8 maggio del 2006 con la vittoria della Apple Inc.: il giudice sentenzi\u00f2 che il Music Store non infrangeva il marchio della Apple Records. Aspinall fu coinvolto in altre numerose cause contro la EMI nelle quali la Apple Records prese parte.\nNei primi anni novanta, Aspinall divenne il produttore esecutivo de \"The Beatles Anthology\". Egli e George Martin sono gli unici non-Beatles che si vedono nei documentari. Aspinall ha continuato a consigliare gli ex Beatles e a supervisionare il mercato di musica, videoclip e merchandising. Il 10 aprile del 2007, la Apple annuncia che Aspinall ha \"deciso di andare oltre\". Uno degli ultimi compiti di Aspinall alla Apple fu di supervisionare la rimasterizzazione della discografia dei Beatles per una pubblicazione anticipata nel 2008.\nVita privata.\nNel 1961, Aspinall divenne molto amico di Pete Best, da quando questi affittava una stanza nella casa della madre di Pete. Mentre il padre di Best era lontano durante un viaggio di lavoro, il diciannovenne Aspinall inizi\u00f2 una relazione con la madre dell'amico, Mona Best, di diciassette anni pi\u00f9 anziana. Tutto questo port\u00f2 alla nascita del piccolo Vincent \"Roag\" Best, che nacque nella seconda parte del luglio del 1962, e solo tre settimane dopo Pete Best venne licenziato.\nIl 30 agosto del 1968, Aspinall spos\u00f2 Suzy Ornstein a Londra. Al matrimonio parteciparono McCartney, Starr e la signora Starkey, cos\u00ec come anche alla festa a sorpresa che si tenne a King's Road.Suzy Aspinall \u00e8 la figlia di Bud Ornstein, il capo esecutivo della United Artists Pictures (UK). Aspinall la conobbe mentre il padre, nel biennio 1964/1965, supervisionava i lavori per la produzione dei primi due film dei Beatles: \"Tutti per Uno\" e \"Aiuto!\". Ebbero quattro figli.Mentre portava avanti il lavoro alla Apple Records, Aspinall e sua moglie erano gli unici direttori della loro Standby Films Ltd. company, con sede nella loro casa a Twickenham, Londra. Nel 1999, la Standby Films pubblic\u00f2 un film su Jimi Hendrix, chiamato \"Hendrix: Band of Gypsys\".\nAspinall mor\u00ec di cancro ai polmoni a New York nel 2008. Il suo funerale si tenne alla Chiesa di St. Mary the Virgin a Twickenham. Stella McCartney, Y\u014dko Ono, Barbara Bach (moglie di Ringo Starr), George Martin, Pete Best, e Pete Townshend parteciparono al funerale, con Townshend che suonava \"Mr. Tambourine Man\" di Bob Dylan come tributo. Venne poi sepolto al Teddington Cemetery.\nIl 20 ottobre del 2008 venne pubblicato, in memoria di Aspinall, un documentario del dietro le quinte di \"Love\" del Cirque du Soleil chiamato \"All Together Now\". Aspinall lasci\u00f2, attraverso il testamento, una somma di 7 milioni di sterline a Suzy, sua moglie per 40 anni. Dopo la sua morte, l'eredit\u00e0 passer\u00e0 ai cinque figli."}
{"id": "3129948", "revid": "159341", "url": "https://it.wikipedia.org/wiki?curid=3129948", "title": "Monte Sabbiuno", "text": "Il monte Sabbiuno \u00e8 una piccola cima del basso Appennino bolognese, compresa in un lembo meridionale del comune di Bologna, pertanto facente parte del cosiddetto gruppo dei \"colli bolognesi\".\nLa vetta del monte Sabbiuno, posta soltanto a 391 metri sul livello del mare, \u00e8 tuttavia pi\u00f9 elevata rispetto ad altri rilievi localizzati nei dintorni, come, per esempio, il monte Samorr\u00e8, che \u00e8 situato pi\u00f9 a monte e tocca i 378 metri di altitudine. Essa \u00e8 raggiungibile direttamente dalla citt\u00e0 di Bologna, dal cui centro dista circa 9 chilometri, attraverso la via San M\u00e0molo che, dall'omonima porta, percorre una parte dei colli bolognesi giungendo fino a Sasso Marconi e a Pianoro.\nIl monte Sabbiuno \u00e8 tristemente ricordato per via dell'omonimo eccidio perpetrato dai nazifascisti verso i partigiani nel dicembre 1944; presso la frazione \"Sabbiuno di Montagna\" un monumento ricorda tale evento, insieme con le commemorazioni annuali che si svolgono proprio in questo luogo. "}
{"id": "3129953", "revid": "399", "url": "https://it.wikipedia.org/wiki?curid=3129953", "title": "Anarmonica", "text": "Nello studio dei fenomeni oscillatori, le frequenze armoniche sono le frequenze il cui valore \u00e8 multiplo intero della frequenza base (frequenza fondamentale) di un'onda. Nel caso delle frequenze anarmoniche, il valore delle frequenze \u00e8 diverso dai semplici multipli della frequenza fondamentale.\nUn esempio pratico viene dalla vibrazione ad una determinata frequenza dell'aria e cio\u00e8 dal suono: alcuni strumenti a percussione, un'esplosione, lo sbattere di una porta sono esempi di suoni che contengono frequenze anarmoniche. Anche il modo di suonare strumenti musicali pu\u00f2 generare frequenze anarmoniche: \u00e8 il caso dell'uso del pianoforte nel jazz."}
{"id": "3129954", "revid": "551598", "url": "https://it.wikipedia.org/wiki?curid=3129954", "title": "Siluetta", "text": ""}
{"id": "3129964", "revid": "124383904", "url": "https://it.wikipedia.org/wiki?curid=3129964", "title": "Antonio Lucarelli", "text": "Biografia.\nNacque da Saverio Lucarelli e Angela De Marinis. Laureatosi in Lettere presso l'Universit\u00e0 di Roma, ritorn\u00f2 nel centro natale, dove insegn\u00f2 per breve tempo nel ginnasio locale. Vinto il concorso per professore di ruolo, venne assegnato al liceo di Mistretta, in Sicilia, e poi a quello di Bari.\nDurante gli anni d'insegnamento, Lucarelli \u2013 profondo studioso di storia patria \u2013 si dedic\u00f2 a opere come \"Il Sergente Romano\" del 1922 (poi rifatto nel 1946) e \"Il brigantaggio politico nel Mezzogiorno d'Italia\" uscito per Laterza nel 1942. Con questi contributi individu\u00f2 nelle due principali epoche del brigantaggio meridionale \u2013 quella preunitaria (tra il 1815 e 1818) e quella postunitaria \u2013 una forma di ribellione socio-politica contro l'oppressione del colonizzatore di turno che si configurava come il primo esempio di lotta di classe, da cui in seguito sarebbe scaturito il socialismo.\nIn relazione poi al tema specifico del socialismo, Lucarelli studi\u00f2, in particolare, le figure di Carlo Cafiero, di Attanasio Dramis, di Giuseppe Fanelli e di Carmelo Palladino, curando anche la ristampa di un volume di Carlo Rosselli (su Turati e il movimento socialista), del quale era stato amico e corrispondente, cos\u00ec come lo era stato di Pietro Nenni. Tuttavia, la sua opera principale, conosciuta da Antonio Gramsci e lodata da Benedetto Croce, \u00e8 \"La Puglia nel Risorgimento\", uscita in quattro volumi tra il 1931 e il 1953, nella quale esalt\u00f2 il contributo dato dalla sua regione al Risorgimento italiano.\nFu anche studioso di problemi agricoli e specialmente di viticultura, facendo venire dalla scuola di Montpellier il giovane viticultore Vaucher, a cui si deve in gran parte la ricostruzione del vigneto pugliese distrutto dalla fillossera e studi\u00f2 musica con Filippo Cortese. Premiato dall'Accademia dei Lincei, socio dell'Accademia Pontaniana, nel 1944 promosse il \"Centro permanente per i problemi del Mezzogiorno\". Al suo nome \u00e8 legato un apposito fondo archivistico di documenti manoscritti nella Biblioteca provinciale di Bari."}
{"id": "3129965", "revid": "287204", "url": "https://it.wikipedia.org/wiki?curid=3129965", "title": "Fijate bien", "text": ""}
{"id": "3129966", "revid": "287204", "url": "https://it.wikipedia.org/wiki?curid=3129966", "title": "F\u00ecjate bien", "text": ""}
{"id": "3129967", "revid": "287204", "url": "https://it.wikipedia.org/wiki?curid=3129967", "title": "Fijate Bien", "text": ""}
{"id": "3129968", "revid": "287204", "url": "https://it.wikipedia.org/wiki?curid=3129968", "title": "F\u00ecjate Bien", "text": ""}
{"id": "3129973", "revid": "287204", "url": "https://it.wikipedia.org/wiki?curid=3129973", "title": "Un dia normal", "text": ""}
{"id": "3129974", "revid": "287204", "url": "https://it.wikipedia.org/wiki?curid=3129974", "title": "Un d\u00eca normal", "text": ""}
{"id": "3129976", "revid": "38120", "url": "https://it.wikipedia.org/wiki?curid=3129976", "title": "La vida es un ratico", "text": ""}
{"id": "3129984", "revid": "1305772", "url": "https://it.wikipedia.org/wiki?curid=3129984", "title": "Distretto di Anar Dara", "text": "Il distretto di Anar Dara \u00e8 un distretto nella provincia di Farah, nell'Afghanistan occidentale, al confine con l'Iran. La popolazione \u00e8 costituita in prevalenza da tagiki (70%) con una minoranza Pashtun di circa 30.000 unit\u00e0 nel gennaio 2005. La capitale, Anar Dara, \u00e8 situata a 801 m s.l.m. e ha una popolazione di circa 13.300 abitanti."}
{"id": "3129987", "revid": "767487", "url": "https://it.wikipedia.org/wiki?curid=3129987", "title": "Sindrome di Cushing equina", "text": "La sindrome di Cushing degli equini (ECS: \"Equine Cushing's Syndrome\", nota anche come PPID, Pituitary Pars Intermedia Dysfunction) \u00e8 la pi\u00f9 comune patologia endocrina dei cavalli.\nEpidemiologia.\nLa condizione colpisce il 10% degli equini di oltre 15 anni, con una prevalenza dei ponies, tuttavia l'et\u00e0 media in cui viene diagnosticata \u00e8 di 19 anni.\nEziopatogenesi.\nSi tratta di una condizione cronica progressiva dei cavalli maturi e anziani dovuta ad una disfunzione della parte intermedia dell'ipofisi che provoca una iperstimolazione della parte corticale delle ghiandole surrenali (iperadrenocorticismo o ipercorticosurrenalismo).\nClinica.\nI cavalli e i \"ponies\" colpiti possono presentare una pluralit\u00e0 ed una variet\u00e0 di sintomi, espressioni del coinvolgimento di apparati ed organi diversi."}
{"id": "3129989", "revid": "287204", "url": "https://it.wikipedia.org/wiki?curid=3129989", "title": "Timburr", "text": ""}
{"id": "3129990", "revid": "327773", "url": "https://it.wikipedia.org/wiki?curid=3129990", "title": "Linea delle Giudicarie", "text": "La linea delle Giudicarie \u00e8 un'importante zona di faglia delle Alpi; prende il nome dall'area delle valli Giudicarie in cui \u00e8 stata individuata. \u00c8 uno dei segmenti che compongono la Linea insubrica.\nDescrizione.\nSi sviluppa verso sud-ovest da Merano, proseguendo per la parte inferiore della Val di Sole, lungo la Val Rendena (alta valle del Sarca) e quindi lungo la valle del Chiese fino al lago d'Idro.\nIl piano di faglia con immersione nord-ovest funziona sia come faglia trasforme destra che come faglia inversa.\nLa parte settentrionale della faglia fa parte della Linea Insubrica che separa le Alpi meridionali dalle falde dell'austroalpino e corre da ovest a est lungo la catena alpina; il ramo del lineamento periadriatico ad ovest della Val di Sole superiore, viene chiamato \"Linea del Tonale\".\nLa linea delle Giudicarie ha orientamento NE-SW, quindi disloca il lineamento periadriatico di circa 100 km.\nLa zona di faglia contiene miloniti terziarie, dimostrando che era una zona di deformazione duttile in quel periodo. Queste miloniti sono state successivamente sovraimprontate da una deformazione fragile ancora attiva."}
{"id": "3129992", "revid": "287204", "url": "https://it.wikipedia.org/wiki?curid=3129992", "title": "Gurdurr", "text": ""}
{"id": "3129993", "revid": "287204", "url": "https://it.wikipedia.org/wiki?curid=3129993", "title": "Conkeldurr", "text": ""}
{"id": "3129994", "revid": "767487", "url": "https://it.wikipedia.org/wiki?curid=3129994", "title": "Silicone Soul", "text": "I Silicone Soul sono un duo di produzione di musica house di Glasgow, in Scozia. Hanno prodotto tre album per la etichetta discografica Soma Quality Recordings. In seguito il duo ha fondato una propria etichetta discografica, denominata Darkroom Dubs, con la quale ha distribuito l'ultimo album.\nIl loro singolo pi\u00f9 famoso, \"Right on!\", nel 2001 ha riscosso un grandissimo successo in Europa, arrivando in testa alla classifica inglese UK Dance Singles Chart nell'ottobre dello stesso anno."}
{"id": "3129995", "revid": "117016162", "url": "https://it.wikipedia.org/wiki?curid=3129995", "title": "Sport Club Marsala 1949-1950", "text": "Questa pagina raccoglie i dati riguardanti lo Sport Club Marsala nelle competizioni ufficiali della stagione 1949-1950.\nStagione.\nNella stagione 1949-1950 il Marsala Calcio disput\u00f2 il campionato di Serie C, raggiungendo il 15\u00ba posto.\nMaglie.\nI colori sociali del Marsala Calcio sono l'azzurro ed il bianco."}
{"id": "3129997", "revid": "100251274", "url": "https://it.wikipedia.org/wiki?curid=3129997", "title": "Speciedaler norvegese", "text": "Lo speciedaler \u00e8 stata la valuta della Norvegia dal 1816 al 1875. Sostitu\u00ec il rigsdaler specie alla pari ed era suddiviso in 120 \"skilling\" (chiamati in alcune emissioni skilling \"species\"). Fu sostituito dalla corona norvegese quando la Norvegia ader\u00ec all'Unione monetaria scandinava. Una corona (\"krone/krona\") dell'unione monetaria sostitu\u00ec le tre valute preesistenti con un tasso di 1 krone/krona = \u00bd rigsdaler danese = \u00bc speciedaler norvegese = 1 riksdaler svedese.\nMonete.\nNel 1816 le monete della valuta precedente che erano in circolazione rimasero in uso e fu coniata solamente la moneta da 1 skilling. Una nuova monetazione fu introdotta nel 1819, costituita da monete di rame da 1 e 2 skilling e da monete d'argento da 8 e 24 skilling, e da \u00bd e 1 speciedaler. Monete d'argento da 2 e 4 skilling furono introdotte nel 1825, seguite da pezzi di rame da \u00bd skilling nel 1839, d'argento da 12 skilling nel 1845 e da 3 skilling nel 1868.\nBanconote.\nLa Norges Bank inizi\u00f2 a emettere banconote in 1817, con tagli da 24 skilling e da \u00bd, 1, 5, 10, 50 and 100 speciedaler."}
{"id": "3129999", "revid": "287204", "url": "https://it.wikipedia.org/wiki?curid=3129999", "title": "Seismitoad", "text": ""}
{"id": "3130002", "revid": "1573940", "url": "https://it.wikipedia.org/wiki?curid=3130002", "title": "Oratorio dei Santi Bernardo e Lucia", "text": "L'oratorio dei Santi Bernardo e Lucia \u00e8 un luogo di culto cattolico situato nel quartiere di San Siro, in piazza San Bernardo, nel comune di Santa Margherita Ligure nella citt\u00e0 metropolitana di Genova. L'oratorio \u00e8 sede dell'Arciconfraternita di San Bernardo.\nStoria.\nDi propriet\u00e0 dell'Arciconfraternita di San Bernardo, sorse ai piedi della collina del Belvedere, lungo il rettilineo percorso un tempo dal torrente San Siro (oggi corso Giacomo Matteotti). Sono pochi gli elementi documentari che possono datare con certezza la nascita della confraternita, che dal medesimo ha preso il nome. La data della fondazione \u00e8 controversa; la prima attestazione documentaria risale tuttavia al 1503, quando tale Giovanni Bancherio dispose un lascito di tre lire a favore dell'oratorio.\nIl primitivo oratorio, oggetto di un sopralluogo da parte del visitatore apostolico e vescovo di Novara monsignor Francesco Bossi nel 1582, fu completamente ricostruito nel 1653, e questo potrebbe essere il primo ingrandimento dell'edificio quattrocentesco. Nei decenni successivi si provvide a rimuovere l'arredo e a ricostruire l'altare maggiore e i due laterali (1704).\nTra il Seicento e il Settecento la vita dell'oratorio raggiunse quei momenti di massimo splendore e di intensa attivit\u00e0 comuni, in quel periodo, a tutte le confraternite genovesi. Tanto pi\u00f9 che il 17 marzo 1708 venne confermata l'aggregazione della Compagnia di San Bernardo all'Arciconfraternita romana del Gonfalone, cui secondo un documento del 1740, era collegata da quasi 500 anni. Ora, poich\u00e9 la Confraternita del Gonfalone risale al 1264, la fondazione dell'oratorio risalirebbe, quindi, addirittura al XIII secolo, con l'autorizzazione del Serenissimo Senato della Repubblica di Genova.\nSul finire del XVIII secolo l'oratorio non pot\u00e9 sottrarsi a quel depauperamento dei beni delle Confraternite che prese avvio con la dominazione francese in Liguria. Il 5 aprile 1798 un Decreto del Direttorio legislativo della Repubblica Ligure ordin\u00f2 a chiese, conventi e oratori la consegna di tutte quelle suppellettili d'argento che non fossero strettamente necessarie agli usi liturgici. E successivamente, neppure si sottrasse al famoso Decreto Bourdon, che sopprimeva di fatto la vita associativa delle Confraternite assegnandone i beni alle chiese parrocchiali. L'oratorio di San Bernardo, in questi anni, risulterebbe altres\u00ec occupato da una compagnia di commedianti, i quali per\u00f2, ne furono allontanati dopo breve tempo.\nLa confraternita pot\u00e9 riprendere la sua attivit\u00e0 nel 1814, dopo che i francesi ebbero lasciato Genova e per alcuni decenni si cerc\u00f2 di far rivivere le antiche tradizioni, rinnovando l'edificio che assume l'aspetto che mantiene ancora oggi, dopo il restauro del 1873 e, successivamente, del 1961.\nDi pregio storico-artistico \u00e8 il dipinto \"San Bernardo in cattedra tra sant'Erasmo e san Nicola da Bari\" opera del pittore Bernardo Castello che la dipinse nel XVI secolo e, sull'altare maggiore, la tela di \"Santa Lucia\" del XV secolo di Ludovico Brea."}
{"id": "3130004", "revid": "4711", "url": "https://it.wikipedia.org/wiki?curid=3130004", "title": "Vallejo, California", "text": ""}
{"id": "3130006", "revid": "287204", "url": "https://it.wikipedia.org/wiki?curid=3130006", "title": "Tiny Gallon", "text": ""}
{"id": "3130007", "revid": "128334", "url": "https://it.wikipedia.org/wiki?curid=3130007", "title": "Ketchum (Idaho)", "text": "Ketchum \u00e8 un comune (\"city\") degli Stati Uniti d'America, situato nella contea di Blaine dello Stato dell'Idaho. Nel censimento del 2000 la popolazione era di 3.003 abitanti.\nGeografia fisica.\nSecondo i rilevamenti dell'United States Census Bureau, Ketchum si estende su una superficie di 7,8 km\u00b2."}
{"id": "3130008", "revid": "287204", "url": "https://it.wikipedia.org/wiki?curid=3130008", "title": "Van Dijk", "text": ""}
{"id": "3130019", "revid": "228587", "url": "https://it.wikipedia.org/wiki?curid=3130019", "title": "Catechismo Maggiore", "text": ""}
{"id": "3130020", "revid": "180559", "url": "https://it.wikipedia.org/wiki?curid=3130020", "title": "Transformers - La vendetta del caduto (videogioco)", "text": "Transformers - La vendetta del caduto \u00e8 un videogioco del 2009 di genere sparatutto in terza persona, basato sull'omonimo film di Michael Bay. Le versioni per Xbox 360 e PlayStation 3 sono state sviluppate da Luxoflux, e convertite per PC da Beenox. Le versioni per PlayStation 2 e Wii sono state sviluppate da Krome Studios, mentre quella per PlayStation Portable da Savage Entertainment. Il gioco \u00e8 stato pubblicato il 23 giugno del 2009, un giorno prima dell'uscita del film omonimo negli Stati Uniti. In Australia \u00e8 stato pubblicato il giorno successivo, infine \u00e8 uscito in Europa nel 26 giugno del 2009.\nLe varie versioni del gioco seguono liberamente la trama della propria controparte cinematografica. Le versioni per PC, PS3 e Xbox 360 dispongono di una doppia modalit\u00e0 campagna, in cui si pu\u00f2 scegliere se stare dalla parte degli Autobot o dei Decepticon, svolgendo le relative missioni. Le versioni per PS2 e Wii combinano le storie delle due fazioni in un'unica campagna, che si alterna tra eroi ed antagonisti. ' e ' sono le versioni per Nintendo DS di tale videogioco, sviluppate da Vicarious Visions. Similmente ai precedenti \"Transformers Autobots\" e \"Transformers Decepticons\", la versione DS \u00e8 divisa in due giochi distinti: nel primo si segue la prospettiva degli eroi, mentre nel secondo quella dei malvagi.\n\"La vendetta del caduto\" ha ricevuto recensioni miste sui sistemi PlayStation 3 e Xbox 360, ottenendo un 64% da GameRankings ed un 61% da Metacritic. Le versioni per PlayStation 2 e Wii hanno ottenuto una valutazione peggiore, rispettivamente il 46% ed il 53% da GameRankings. Le due versioni per DS sono state valutate leggermente meglio, con un voto del 67% per \"Autobots\" e del 69% per \"Decepticons\" da parte di GameRankings.\nModalit\u00e0 di gioco.\nCome per \"\", \"La vendetta del caduto\" dispone di due campagne distinte, la prima che riproduce le azioni del Autobot, mentre la seconda quelle dei Decepticon. Il gioco si muove sulla trama del film omonimo, aggiungendovi nuove missioni e personaggi. A differenza del , \"La vendetta del caduto\" dispone di una progressione delle missioni non lineare: questo permette al giocatore di scegliere le missioni che vorrebbe svolgere e dove, al fine di favorire ulteriormente la storia.\nIl multigiocatore presenta cinque modalit\u00e0 diverse:\nCuriosit\u00e0.\nCome ne gioco precedente Frank Welker, da la voce a Megatron nonostante nel film il doppiatore del leader dei Decepticon \u00e8 Hugo Weaving."}
{"id": "3130021", "revid": "729019", "url": "https://it.wikipedia.org/wiki?curid=3130021", "title": "English Premiership 2007-2008", "text": "La Guinness Premiership 2007-08 fu il 21\u00ba campionato inglese di vertice di rugby XV, la \"English Premiership\".\nIniziato il 15 settembre 2007 termin\u00f2 con la finale del 31 maggio 2008, che ha visto la vittoria finale dei London Wasps contro i Leicester Tigers. Le dodici squadre partecipanti hanno dapprima disputato la \"regular season\" con gare di andata e ritorno; le migliori quattro hanno poi avuto accesso ai play-off, giocati con la formula dell'eliminazione diretta.\nLe prime sei classificate della Guinness Premiership accedono alla Heineken Cup; le squadre dal 7\u00ba all'11\u00ba posto accedono all'European Challenge Cup; l'ultima classificata retrocede in National Division One.\nPlayoff.\nLe prime quattro della classifica accedono alle semifinali, che si giocano in casa della meglio piazzata."}
{"id": "3130023", "revid": "767487", "url": "https://it.wikipedia.org/wiki?curid=3130023", "title": "The Battle of San Pietro", "text": "The Battle of San Pietro \u00e8 un film documentario realizzato da John Huston per l'esercito americano nel 1943 ma presentato solo nel 1945, dedicato alla battaglia di San Pietro Infine, paese completamente distrutto durante la Campagna d'Italia nel corso della seconda guerra mondiale.\nIl film, estremamente realistico e crudo, inizialmente non fu presentato al grande pubblico per l'opposizione dell'esercito; in sua difesa si pronunci\u00f2 tuttavia il generale George Marshall, che ne caldeggi\u00f2 la distribuzione alle truppe, come documentario.\nNel 1991 il film \u00e8 stato scelto per essere conservato nel National Film Registry della Biblioteca del Congresso degli Stati Uniti."}
{"id": "3130026", "revid": "287204", "url": "https://it.wikipedia.org/wiki?curid=3130026", "title": "Minerva (sistema operativo)", "text": "Il Minerva era un sistema operativo sviluppato da Stuart McKnight, Jonathan Oakley e Laurence Reeves di QView (Regno Unito) come alternativa al Sinclair QDOS installato nei computer Sinclair QL. Il Minerva correggeva numerosi bug del QDOS ed era talmente differente da quest'ultimo a livello di codice che alcuni lo considerano un sistema operativo differente piuttosto che una reimplementazione del QDOS.\nIl sistema \u00e8 stato in seguito commercializzato da \"Tony Firshman\" di TF Services fino alla versione 1.89, a partire dalla quale \u00e8 stato reso di pubblico dominio. Attualmente Minerva \u00e8 alla versione 1.97 ed \u00e8 disponibile in 2 differenti versioni (su ROM):"}
{"id": "3130036", "revid": "113654646", "url": "https://it.wikipedia.org/wiki?curid=3130036", "title": "Ordine della libert\u00e0 (Jugoslavia)", "text": "L'Ordine della libert\u00e0 (\"Orden slobode\", \"Red svobode\" o \u041e\u0440\u0434\u0435\u043d \u043d\u0430 \u0441\u043b\u043e\u0431\u043e\u0434\u0430\u0442\u0430) fu la pi\u00f9 elevata decorazione militare assegnata nella Repubblica Socialista Federale di Jugoslavia e la seconda pi\u00f9 elevata onorificenza statale jugoslava dopo l'Ordine della stella jugoslava. Fu assegnata a comandanti di grandi unit\u00e0 militari per abilit\u00e0 di comando e per doti di eccezionale coraggio delle truppe e a comandanti jugoslavi e stranieri. Fu la decorazione pi\u00f9 raramente assegnata tra tutti gli ordini, decorazioni e medaglie jugoslave, essendo stata conferita solamente sette volte prima del crollo della Jugoslavia.\nStoria.\nL'Ordine della Libert\u00e0 fu fondato il 12 giugno 1945 e fu insignito dal Presidente del Consiglio antifascista di liberazione popolare della Jugoslavia (poi dal Presidente dell'Assemblea popolare di Jugoslavia). Il destinatario poteva essere nominato dal Consiglio esecutivo federale (governo) della Jugoslavia, dal Consiglio esecutivo di una delle Repubbliche, dal segretario federale degli affari esteri o dal Segretario Federale per la Difesa.\nDopo la dissoluzione della Jugoslavia, la Repubblica Federale di Jugoslavia e successivamente la Serbia e Montenegro hanno continuato a utilizzare alcune delle decorazioni della ex Jugoslavia, tra i quali l'Ordine della Libert\u00e0. \u00c8 stato premiato dal Presidente della Repubblica Federale di Jugoslavia (in seguito Presidente della Serbia e Montenegro). \u00c8 stata la pi\u00f9 alta decorazione militare della Yugoslavia, e la terza pi\u00f9 importante decorazione dello stato.\nDestinatari.\nL'ordine fu assegnato per un totale di 9 volte \u2014 7 volte nella RSF di Jugoslavia e 2 volte nella Repubblica Federale di Jugoslavia (dopo la guerra del Kosovo del 1999). I destinatari furono:\nRF di Jugoslavia.\nIl 16 giugno 1999 l'Ordine della libert\u00e0 fu assegnato a:"}
{"id": "3130038", "revid": "15756", "url": "https://it.wikipedia.org/wiki?curid=3130038", "title": "Loris Premuda", "text": "Biografia.\nNasce il 4 gennaio 1917 a Montona. L'anno successivo, il padre Guido Premuda, giudice distrettuale, muore a Montona di Spagnola. Nel 1919, all'et\u00e0 di due anni Loris Premuda si trasferisce a Trieste con la madre Noemi Niederkorn, figlia di un direttore didattico in Istria.\nNel 1936 consegue la maturit\u00e0 classica al liceo \"Petrarca\" di Trieste, dove fu allievo del filosofo Giorgio Fano e del filologo Emilio Bidoni. Nello stesso anno si iscrive alla facolt\u00e0 di medicina e chirurgia presso l'universit\u00e0 di Padova, dove il 29 giugno 1942, si laurea con una tesi in \"Clinica dermosifilopatica su ricerche cliniche sulle bartoliniti gonococciche e forme similari\" con il professore Mario Truffi.\nIl commissario dell'Ospedale Regina Elena gli assegna l'11 luglio 1942 l'incarico di assistente praticante. Premuda era destinato alla 2\u00aa Divisione medica, ma per carenza di personale fu spostato dal direttore Pietro Gall alla sezione uomini della 1\u00aa Divisione medica, diretta dal professor Introna, che si occupava soltanto dei malati di tubercolosi.\nNel febbraio del 1943, a Bologna, sostenne l'esame di stato per l'abilitazione all'esercizio professionale con i docenti Antonio Gasbarrini, Gerardo Fogni e . Tra il 1942 e il 1943 frequent\u00f2 a Padova, come medico interno, l'istituto di anatomia e istologia patologica.\nIl 7 aprile 1943 inaugur\u00f2 il suo studio privato in via Ugo Foscolo 27, in un appartamento al secondo piano. Durante la sua attivit\u00e0 di medico privato ebbe l'occasione di entrare in amicizia sia con famiglie prestigiose triestine, che con uomini e donne di basso livello sociale e modeste condizioni economiche.\nIl 9 giugno 1944 consegue il diploma di specializzazione in malattie dell'apparato respiratorio presso la clinica medica dell'universit\u00e0 di Padova, diretta da Pio Bastai, con una tesi \"Sull'uso di alcuni metalli nella cura della tubercolosi polmonare\".\nNel 1946 partecipa al concorso, bandito dalla commissione ospedaliera per titoli ed esami, per un posto di assistente di medicina, classificandosi al 1\u00ba posto su 41 concorrenti con un punteggio di 197 su 200 cos\u00ec suddiviso: nell'esame dei titoli, 97 su 100; nella prova scritta, 50 su 50; alla prova orale, 50 su 50. Tra i titoli presentati oltre a quelli del professor G.B. Zanetti e del primario Enrico Ferrari, vi era anche quello del primario Adriano Sturli che lo aveva definito in questo modo: Partecipa anche al concorso per titoli e per esami per la posizione di aiuto di medicina generale piazzandosi al 3\u00ba posto su 17 concorrenti, con un punteggio di 186,5 su 200 cos\u00ec suddivisi: nell'esame dei titoli 86,5 su 100, nella prova scritta di cultura che riguardava l'angina pectoris e altre forme simili, 30 su 30, nella prova clinica sul malato, 50 su 50, nella prova di anatomia patologia e laboratorio, 17.5 su 17.5 e nella prova orale di igiene ospedaliera voti 2.5 su 2.5. Fu nominato, dopo nemmeno 5 anni di laurea, aiuto di ruolo in medicina generale con effetto 15 maggio 1947. Divenne cos\u00ec aiuto di Adriano Sturli e fu affidato alla 2\u00aa Divisione medica.\nDal luglio 1945 al febbraio 1946 fu chiamato a svolgere la funzione di \"tisiatra\", cio\u00e8 specialista in malattie polmonari, presso l'ambulatorio specialistico della Cassa provinciale in via della piet\u00e0 5. Per l'anno scolastico 1946-1947 present\u00f2 domanda per il servizio di medico scolastico e dal 1\u00ba novembre 1946 inizi\u00f2 a svolgere questa attivit\u00e0.\nCultore della figura di Augusto Murri inizi\u00f2 ad appassionarsi all'antropologia criminale di diritto penitenziario e di letteratura sul mondo carcerario. Inizi\u00f2 a prendere contatto con l'istituzione penitenziaria, per conoscerla non solo teoricamente. Si specializz\u00f2 all'istituto di medicina legale a Padova il 15 novembre 1948 con il professore Rinaldo Pellegrini e il 26 giugno del 1950 e fu inserito nell'albo dei consulenti tecnici del tribunale di Trieste.\nL'allontanamento dall'ospedale e l'inizio della carriera universitaria : Ferrara.\nDopo quasi un decennio di attivit\u00e0 ospedaliera nel 1952 Loris Premuda decide di abbandonarla per dedicarsi alla libera docenza in Storia della medicina. La decisione di tale cambiamento \u00e8 dovuta soprattutto a stimoli di natura intellettuale: in lui non si erano mai spenti tutti quei richiami alla cultura classica e ad un'investigazione filosofica che si portava dietro dal liceo classico. Cos\u00ec giustific\u00f2 tale cambiamento:\nLa fine della guerra gli diede l'opportunit\u00e0 di riprendere i rapporti, sia diretti che indiretti tramite lettere, con studiosi di Storia della Medicina. Nel 1940 inizi\u00f2 con Adalberto Pazzini, professore di Storia della medicina presso La Sapienza - Universit\u00e0 di Roma, un rapporto epistolare, che si interruppe per diversi anni, per poi riprendere nel 1946. Nel 1944 inizi\u00f2 un rapporto epistolare con \"Nicola Latronico,\" professore all'universit\u00e0 di Milano, con cui mantenne rapporti di amicizia fino alla sua morte.\nAcquist\u00f2 tra Trieste, Padova e Venezia molteplici volumi che trattavano di argomenti \"Storico-Medici\". Nella seconda met\u00e0 del 1945 acquist\u00f2 a Firenze quasi tutta la collezione della \"Rivista critica di Storia delle scienze mediche e naturali\".\nNel 1946 fu organizzato a Trieste il \"1\u00ba Convegno Medico Giuliano\" dall'associazione medica triestina, di cui Premuda era segretario. Al convegno, che si tenne tra le giornate del 15 e 16 settembre 1946, parteciparono illustri personaggi dell'ambiente medico e non, tra i quali Pazzini e Arturo Castiglioni.\nNel giugno del 1947 scrisse, in vista del concorso per la libera docenza, un volume di 180 pagine con il titolo \" L'olimpo medico dell'antica Roma\".\nNello stesso anno usc\u00ec il bando per le libere docenze e tra queste c'era anche Storia della medicina, a cui Loris partecip\u00f2. L'esame era composto da due prove: la prima consisteva nella discussione dei titoli presentati; per la seconda era necessario portare a termine un saggio di cultura specifica della materia. Infine per la prova didattica, una lezione di 45 minuti da svolgere il giorno dopo, si poteva scegliere tra due temi proposti dalla Commissione: la Scuola Medica Salernitana o la medicina Ippocratica. Loris per la sua prova decise di trattare quest'ultimo argomento.\nNel settembre del 1948 gli fu rilasciato tale giudizio: \nDopo l'esame Loris rimase a Roma per altri due giorni per salutare Pazzini e altri colleghi. Sulla via del ritorno aveva gi\u00e0 premeditato una sosta a Ferrara.\nA Ferrara si rec\u00f2 alla sede centrale dell'universit\u00e0, situata a via delle scienze a Palazzo Paradiso per depositare la sua libera docenza, ponendo cos\u00ec le basi della sua carriera universitaria. La sua richiesta fu accettata e nel 1949 tenne la sua prima lezione di un corso libero, una \"prolusione \", sul tema: \"essenza e obiettivi di un insegnamento storico\"\".\nNelle successive lezioni tratt\u00f2 dei grandi maestri dello studio ferrarese, dedic\u00f2 alcune lezioni alla storia dell'anatomia, dell'anatomia patologica e della semeiotica. Tutti e 3 i corsi liberi che tenne fino al 1951 furono sempre seguiti con molto entusiasmo e interesse dagli studenti, e anche da qualche professore. Il Consiglio di Facolt\u00e0, il 21 novembre 1950, dopo due anni dall'inizio dei corsi liberi, propose l'introduzione dell'insegnamento della Storia della medicina tra le materie complementari della facolt\u00e0. Il 1\u00ba febbraio 1951 la prima sezione del Consiglio superiore della pubblica istruzione espresse all'unanime parere favorevole sulla proposta.\nIl 10 settembre dello stesso anno il Consiglio di Facolt\u00e0 deliber\u00f2 con voto unanime l'assegnazione a Loris del ruolo di professore in Storia della medicina, i cui corsi iniziarono nell'anno accademico 1951-1952. La materia fu collocata tra quelle consigliate per il quarto anno.\nNel 1955 gli fu rilasciato a Ferrara, un certificato di riconoscimento dal Consiglio di Facolt\u00e0 per la sua attivit\u00e0, dove era sottolineato l'impegno e l'entusiasmo con cui Loris aveva svolto il suo lavoro, suscitando anche interesse nei giovani. Oltre all'attivit\u00e0 didattica egli ha svolto anche un'intensa attivit\u00e0 di studio con oltre 115 pubblicazioni tra sue e dei suoi allievi.\nPadova.\nPadova bench\u00e9 contasse sette secoli di storia alle spalle, e fosse considerata il centro di nascita della medicina moderna, finin dal 1935 era sprovvista dell'insegnamento di Storia della medicina, anno di ritiro del Prof. Castiglioni.\nL'introduzione di una nuova materia come Storia della medicina era controversa. Nonostante fosse ben vista dal Preside e da alcuni professori della facolt\u00e0, una frangia era convinta che la medicina stesse nascendo in quel periodo con le scoperte di quel tempo. Grazie all'aiuto di Roncato e Meneghetti, professori dell'ateneo patavino, nel 1954 inizi\u00f2 l'incarico di insegnamento della stessa materia all'universit\u00e0 di Padova, ove divenne professore ordinario dal 1968 fino al 1992.\nInizi\u00f2 le lezioni il 21 gennaio 1955 nell'anfiteatro di anatomia patologica. La prima lezione prevedeva solo la determinazione dei concetti base e delle problematiche che si sarebbero affrontate durante il corso. Successivamente inizi\u00f2 la trattazione del pensiero medico classico; inoltre gli fu possibile leggere e commentare passi di diversi testi di Ippocrate: gli \"Aforismi\", gli \"Epidemiorum libri\" e del \"Morbo Sacro\", l'odierna epilessia.\nNello stesso anno present\u00f2 alla casa editrice CEDAM le cartelle dattiloscritte sui \"p\"roblemi della medicina in relazione alla Metodologia e alla scienza\".\nIl 1\u00ba novembre del 1957 venne creato un \"Istituto di Storia della Medicina\"\" assegnato a Loris Premuda. Nel 1965 l'istituto prese possesso della sezione antica della biblioteca Medica Pinali. Disponendo di una stanza per la segreteria, di uno studio per il direttore, una sala di lettura, uno stanzino per le attrezzature scientifiche e uno per i servizi igienici, due ampi saloni in cui venne custodito l'ingente materiale.\nRimaneva inoltre all'istituto, la sua sede primitiva e uno scantinato. Nella sezione antica sono custoditi 117 manoscritti di singolare valore, 481 edizioni del XVI secolo e infine pi\u00f9 di 20.000 opere di biologia e medicina dei secoli passati. La biblioteca dell'\"\"Istituto di Storia della Medicina\" \" \u00e8 il frutto di un lavoro di scelta e ricerca compiuto tra il 1965 e il 1992.\nLa dotazione di cui dispose fu usata fino al 1992, anno della quiescenza di Premuda, interamente per l'acquisto di opere storico-mediche italiane e straniere: un totale di circa 2.000 volumi tra cui 15 enciclopedie, dizionari enciclopedici, collezioni complete delle pi\u00f9 importanti riviste nazionali e internazionali di Storia della medicina, della biologia e filosofia della scienza. Si cre\u00f2 una fototeca, una cineteca e inoltre l'istituto si adoper\u00f2 per l'acquisto di apparecchiature per la riproduzione fotografica di film e la lettura di microfilm.\nL'istituto promosse anche un'attivit\u00e0 editoriale che si concretizz\u00f2 con pubblicazioni di monografie o libri scritti dai suoi allievi e di un sunto di tutte le sue attivit\u00e0, in 5 volumetti dal titolo \"\"L'istituto di Storia della medicina dell'Universit\u00e0 di Padova\". Di fondamentale importanza fu la pubblicazione di \"Acta Medicae Historiae Patavina\"\", che continu\u00f2 per 37 anni e che comprendeva ricerche sia fatte da Loris Premuda che dai suoi allievi, ma anche relazioni tenute da storici della medicina sia stranieri che italiani.\nPremuda scrisse oltre 400 fra libri storico-scientifici, monografie e pubblicazioni. Nel corso della sua lunga carriera \u00e8 stato invitato da universit\u00e0 italiane e straniere a tenere lezioni e seminari. Si rec\u00f2 nelle universit\u00e0 di Zurigo, Berna, Amsterdam, Leida, Vienna, Monaco di Baviera, Tubinga, Bonn, Colonia, D\u00fcsseldorf, Amburgo, Kiel, Heidelberg, Francoforte sul Meno, Ingolstadt, Zagabria, Ragusa e in quelle di tutta Europa e al di fuori dell'ex Unione Sovietica.\nHa ricevuto onorificenze e medaglie da parte di universit\u00e0 e societ\u00e0 scientifiche, tra le quali la \"medaglia d'oro Rinecker\" dall'Universit\u00e0 di W\u00fcrzburg e la medaglia d'argento dell'universit\u00e0 di Leida.. Fu socio onorario di accademie e societ\u00e0 scientifiche italiane ed europee.\n\u00c8 deceduto a Trieste il 17 aprile 2012 all'et\u00e0 di 95 anni."}
{"id": "3130054", "revid": "466539", "url": "https://it.wikipedia.org/wiki?curid=3130054", "title": "Enzo Provenzale", "text": "Biografia.\nSceneggiatore dal 1947, ha lavorato con registi come Federico Fellini, Francesco Rosi, Luchino Visconti, Bernardo Bertolucci. Inizia come direttore di produzione nel 1951 in \"Lo sceicco bianco\", avendo un difficile rapporto con il regista, Fellini. Negli anni '60 fu sceneggiatore di fiducia di Francesco Rosi, con cui firma \"Salvatore Giuliano\" e \"Le mani sulla citt\u00e0\". In precedenza aveva firmato il suo unico film da regista, intitolato \"Vento del Sud\". Ha ricevuto una \"nomination\" ai Nastri d'argento 1959 per la miglior sceneggiatura in \"La sfida\" e una ai Nastri d'argento 1963 per \"Salvatore Giuliano\"."}
{"id": "3130060", "revid": "767487", "url": "https://it.wikipedia.org/wiki?curid=3130060", "title": "Paulinho Nogueira", "text": "Biografia.\nEbbe il suo impiego principale come disegnatore, ma non riusc\u00ec a \"sfondare\". Decise, cos\u00ec, di imparare a suonare la chitarra come autodidatta, e di guadagnarsi cos\u00ec da vivere. Scrisse anche dei bellissimi testi musicali, sia strumentali quanto cantati, famose sono le sue \"Bachianinhas\". Dotato di un repertorio eclettico, spaziava dalla Bossa Nova a ritmi classici. Fu l'inventore della \"craviola\", una chitarra particolare a 12 corde ideata da lui e costruita dalla ditta Giannini, marchio storico brasiliano, che Jimmy Page, dei Led Zeppelin, utilizz\u00f2 per registrare \"Stairway to Heaven\". Nogueira verr\u00e0 ricordato anche perch\u00e9 \u00e8 stato il maestro di Toquinho con cui ha partecipato, assieme ai pi\u00f9 grandi chitarristi del mondo, al Festival Internazionale della Chitarra nel maggio del 1992.."}
{"id": "3130062", "revid": "599013", "url": "https://it.wikipedia.org/wiki?curid=3130062", "title": "Giuseppe Asti", "text": "Carriera.\nClub.\nAsti gioc\u00f2 per il Minerva F.C. di Milano prima di approdare all'Inter nel 1914. Con i nerazzurri gioc\u00f2 due stagioni inframmezzate dalla prima guerra mondiale e nella seconda di esse conquist\u00f2 lo scudetto dopo la finale giocata da titolare contro il Livorno e vinta per 3-2. Pass\u00f2 poi alla Novese dove vinse nel 1922 il Campionato F.I.G.C.. Chiuse infine la carriera dopo un'ultima stagione all'Inter.\nNazionale.\nLa prima ed unica partita di Asti in maglia azzurra fu la sconfitta per 3-0 contro la Svizzera del 28 marzo 1920."}
{"id": "3130063", "revid": "599013", "url": "https://it.wikipedia.org/wiki?curid=3130063", "title": "Alberto Giordani", "text": "Carriera.\nClub.\nInizi\u00f2 a giocare nel Gruppo Sportivo Bolognese, esordendo in massima divisione il 12 ottobre 1919, nella partita sul campo del persa per 8-0.\nA fine stagione la sua squadra si fuse con la S.G.E. Virtus, a dare la \"Virtus G.S. Bolognese\", nella quale continu\u00f2 a militare per tutti i quattro anni successivi (finiti i quali la sezione calcistica della societ\u00e0, nel frattempo fusa anche con il Nazionale Emilia nel 1922 a dare la Virtus Bologna, fu sciolta).\nDopo la retrocessione del 1924 si trasfer\u00ec al Bologna, voluto dal tecnico Hermann Felsner, e si conquist\u00f2 subito il posto da titolare ai danni del mediano Gino Spadoni. Assieme a Pietro Genovesi e Gastone Baldi compose una buona linea mediana, ed a fine stagione la squadra conquist\u00f2 il primo scudetto della sua storia, dopo aver battuto l'Alba nella doppia finale. L'anno successivo il Bologna si classific\u00f2 secondo, alle spalle del Torino che sarebbe stato poi squalificato per illecito sportivo. In totale disput\u00f2 con i rossoblu 69 partite di campionato, mettendo a segno 3 reti.\nL'8 novembre del 1927 Giordani fu colpito da una meningite fulminante, che lo condusse alla morte all'et\u00e0 di 28 anni. \u00c8 sepolto al cimitero della Certosa di Bologna assieme al fratello Giuseppe, deceduto il 7 agosto 1920.\nNazionale.\nL'unica partita che gioc\u00f2 in Nazionale maggiore prima della morte improvvisa fu l'amichevole Italia-Spagna del 29 maggio 1927, disputata in occasione dell'inaugurazione dello stadio \"Littoriale\" di Bologna. Gioc\u00f2 anche in Nazionale B, nella prima partita della rappresentativa, terminata con la vittoria ad Esch-sur-Alzette del 17 aprile 1927 degli azzurri sulla Nazionale del Lussemburgo per 5-1."}
{"id": "3130065", "revid": "28592", "url": "https://it.wikipedia.org/wiki?curid=3130065", "title": "San Polo in Chianti", "text": ""}
{"id": "3130067", "revid": "767487", "url": "https://it.wikipedia.org/wiki?curid=3130067", "title": "ATP Cleveland 1976", "text": "L'ATP Cleveland 1976 \u00e8 stato un torneo di tennis giocato sul cemento. \u00c8 stata la 1\u00aa edizione dell'ATP Cleveland, che fa parte del Commercial Union Assurance Grand Prix 1976. Si \u00e8 giocato a Cleveland negli USA, dal 26 gennaio al 1\u00ba febbraio 1976.\nCampioni.\nSingolare.\n Haroon Rahim ha battuto in finale Aleksandre Met'reveli 6-4, 6-4"}
{"id": "3130071", "revid": "767487", "url": "https://it.wikipedia.org/wiki?curid=3130071", "title": "Mnogaja Leta Quartet", "text": "Mn\u00f2gaja Leta Quartet \u00e8 un quartetto vocale milanese attivo dal 1961.\nCarriera e repertorio.\nDopo le prime esperienze musicali e concertistiche nel repertorio popolare italiano (canti di montagna - sulle orme del Coro della SAT - e poi canti per bambini, canzoni religiose, laude medievali, canzoni milanesi, ...) ed estero (canti di tradizioni popolari africane, sudamericane, brani della liturgia bizantina) da pi\u00f9 di cinquant'anni si dedicano quasi esclusivamente ai canti della tradizione negro-spiritual, partendo dallo stile del Golden Gate Quartet (\"I Golden Gate sono sicuramente stati la formazione che ci ha fatto innamorare del genere. Hanno cominciato a cantare nel 1934 e noi solo nel 1961, appunto... Erano proprio i nostri modelli\") ed arrivando a creare un'affascinante stile loro peculiare. \"Sono dei semplici (ma fedelissimi) innamorati dello spiritual, una delle culle del jazz. Ne sono innamorati perch\u00e9 cantarlo in quartetto vocale, due tenori e due bassi, \u00e8 un gran divertimento per loro e per chi li ascolta; ed egualmente perch\u00e9 \u00e8 un'esperienza indimenticabile di bellezza, che coinvolge (e anche nella musica nera non \u00e8 sempre cos\u00ec) spirito e corpo, contemplazione e voglia di swingare\".\nIl quartetto nasce tra i banchi del Liceo Carducci di Milano. Originale la scelta del nome, datata 1966 (prima di allora qualcuno li chiamava \"Gli Alpini del Mississippi\"): \"Mnogaja Leta\" \u00e8 un augurio che troviamo a conclusione della liturgia bizantino-slava (brano che loro quattro avevano inizialmente in repertorio), spesso tradotto in \"tanti auguri\", ma pi\u00f9 propriamente paragonabile al latino \"Ad multos annos\". Dicono in un'intervista: \"\u00c8 un augurio che (...) abbiamo preso come curiosit\u00e0 e invece ci ha anche portato fortuna\".\nHanno cantato in teatri, chiese, castelli, corti, piazze, auditorium, palazzetti sportivi, sia in Italia che all'estero, e hanno partecipato alle pi\u00f9 importanti rassegne italiane dedicate alla musica popolare afroamericana (una su tutte quella di Caldonazzo in Trentino, ma anche Varazze, San Benedetto, Varese, Como, Foggia, ...). Nel dicembre 2016 il quartetto ha raggiunto quota 1.000 concerti.\nIl quartetto non ha mai cambiato formazione: sin dall'inizio \u00e8 formato dai tenori Luciano Gattinoni e Nino Giagnoni, e dai i bassi Maurizio Mauri e Alberto Vigevani. Accanto a loro, nel tempo si sono invece alternati diversi strumentisti: Amleto Zonca, Gil Cuppini, Tullio De Piscopo, per tanti anni Marco Ratti, Bruno De Filippi, Renato Sellani, Cesare Poggi, Giorgio Azzolini, Tojo Regazzola, Luca Gattinoni, Antonella Mazza, Sergio Farina, Ernesto Verardi, Carlo Milano, ... Ad oggi accompagnano il quartetto: alla batteria Vanni Stefanini (dal 1988), alla chitarra Giovanni Vergani (dal 1986), al contrabbasso Riccardo Vigor\u00e8 (dal 2003), al pianoforte lo stesso Luciano Gattinoni (dal 1977).\nHanno all'attivo una solida produzione discografica - una collaborazione storica con la Rusty Records di Gianni Rugginenti - dagli anni sessanta ad oggi, sia nel genere negro spirituals che in altri repertori(canzoni popolari milanesi, canzoni religiose, canzoni per bambini), e sono stati pi\u00f9 di una trentina di volte presenti sulla scena televisiva (RAI, Canale 5, Rete 4, TV Svizzera, varie TV locali) e radiofonica (ad esempio Radio Europa Jazz).\nNel dicembre 2011 il quartetto viene insignito della benemerenza civica dell'Ambrogino d'Oro dal Comune di Milano (vedi https://www.youtube.com/watch?v=azcSOXW7-P0) con la seguente motivazione: \"Da cinquant'anni i musicisti riuniti nel quartetto Mnogaja Leta hanno interpretato nella nostra citt\u00e0 le migliori tradizioni di musica popolare, spiritual e gospel. Un impegno di grande valore culturale che il quartetto ha saputo unire ad un profondo messaggio umano e spirituale. Protagonisti di memorabili tourn\u00e9e in Italia e all'estero e autori di dischi di altissimo livello artistico, hanno contribuito a diffondere a Milano e in Italia un'immagine nobile e colta della musica come strumento di comunione tra i popoli\".\nNel 2019 festeggiano pi\u00f9 di cinquant'anni di carriera con la pubblicazione di un bel libro monografico, a cura di Andrea Pedrinelli.\nDiscografia.\n45 giri\n33 giri\nCD\nVideo"}
{"id": "3130075", "revid": "110157", "url": "https://it.wikipedia.org/wiki?curid=3130075", "title": "Boca West International", "text": "Il Boca West International \u00e8 stato un torneo di tennis facente parte dello USLTA Indoor Circuit giocato dal 1975 al 1976 a Boca Raton negli Stati Uniti su campi in terra battuta."}
{"id": "3130077", "revid": "287204", "url": "https://it.wikipedia.org/wiki?curid=3130077", "title": "Scolipede", "text": ""}
{"id": "3130080", "revid": "767487", "url": "https://it.wikipedia.org/wiki?curid=3130080", "title": "Boca West International 1976", "text": "Il Boca West International 1976 \u00e8 stato un torneo di tennis giocato sulla terra battuta. \u00c8 stata la 2\u00aa edizione del Boca West International, che fa parte del Commercial Union Assurance Grand Prix 1976. Si \u00e8 giocato a Boca Raton negli USA, dal 2 all'8 febbraio 1976.\nCampioni.\nSingolare.\n Butch Walts ha battuto in finale Cliff Richey 3-6 6-4 6-4\nDoppio.\n Vitas Gerulaitis / Clark Graebner hanno battuto in finale Bruce Manson / Butch Walts 6-2, 6-4"}
{"id": "3130085", "revid": "599013", "url": "https://it.wikipedia.org/wiki?curid=3130085", "title": "Jari Ilola", "text": ""}
{"id": "3130095", "revid": "287204", "url": "https://it.wikipedia.org/wiki?curid=3130095", "title": "Whimsicott", "text": ""}
{"id": "3130096", "revid": "287204", "url": "https://it.wikipedia.org/wiki?curid=3130096", "title": "Lungotevere Testaccio", "text": "Il lungotevere Testaccio \u00e8 il tratto di lungotevere che collega piazza dell'Emporio a largo Giovan Battista Marzi (cio\u00e8 tra ponte Sublicio e ponte Testaccio), a Roma, nel rione omonimo.\nStoria.\nIl lungotevere prende nome dal colle Testaccio, un rilievo formatosi in et\u00e0 antica dall'accumulo di detriti e di cocci (\"testae\" in latino) provenienti dal vicino \"Emporium\"; \u00e8 stato istituito con delibera del 20 luglio 1887.\nAl di sotto dell'attuale muraglione si scorgono i resti delle murature dell'Emporium, che furono, nel XIX secolo, scavati e spogliati dei lastricati di marmo che erano rimasti per secoli a giacere sotto i fanghi del Tevere.\nA memoria degli scavi effettuati da Pietro Ercole Visconti nella zona, che permisero fra l'altro di recuperare (e riutilizzare) molti marmi antichi, fu eretta da papa Pio IX nel 1869 una fontana costituita da un sarcofago romano utilizzato come vasca, sul quale campeggia l'iscrizione memoriale:\nCon la costruzione dell'ultima sezione di muraglioni sul Tevere, negli anni venti, la fontana fu rimontata inserendola nel muro verso il fiume."}
{"id": "3130097", "revid": "287204", "url": "https://it.wikipedia.org/wiki?curid=3130097", "title": "Lilligant", "text": ""}
{"id": "3130103", "revid": "125688783", "url": "https://it.wikipedia.org/wiki?curid=3130103", "title": "Matteo III di Alessandria", "text": "Il suo papato si svolse sotto il dominio dell'Impero ottomano sull'Egitto.\nNel 1637, avrebbe scritto a papa Urbano VIII per ubbidienza verso la Santa Sede. Mor\u00ec apparentemente nel 1646."}
{"id": "3130111", "revid": "15756", "url": "https://it.wikipedia.org/wiki?curid=3130111", "title": "Ormulum", "text": "L'Ormulum o Orrmulum \u00e8 un'edizione del XII secolo dell'esegesi biblica, scritta in versi in medio inglese da un monaco di nome Orm (o Ormin). Grazie alla particolare ed esclusiva ortografia fonetica adottata dall'autore, quest'opera conserva molti dettagli della pronuncia dell'inglese nell'epoca che segue la conquista normanna dell'Inghilterra. Nonostante la mancanza di particolari meriti letterari, esso viene considerato, dal punto di vista filologico, come traccia per lo sviluppo evolutivo della lingua inglese.\nLa preoccupazione di Orm consisteva nel fatto che i sacerdoti non sapessero parlare adeguatamente la lingua volgare, cos\u00ec egli svilupp\u00f2 un sistema di scrittura ortografico idiosincratico particolare che permettesse ai lettori di pronunciare appropriatamente ogni vocale.\nEgli compose l'opera usando una metrica poetica molto stretta, tale da permettere di capire quali erano le sillabe accentate che si incontravano.\nGrazie a questi due accorgimenti usati da Orm gli studiosi attuali riescono a ricostruire la pronuncia del medio inglese.\nOrigini.\nAl contrario di altri lavori della stessa epoca, l'\"Ormulum\" non \u00e8 n\u00e9 anonimo n\u00e9 senza titolo. L'autore si firma alla fine della dedica:\nAll'inizio della prefazione, l'autore si identifica nuovamente, usando una diversa sillabazione, e d\u00e0 un titolo al proprio lavoro:\nIl nome \"Orm\" deriva dalla lingua norrena, e significa dragone. Con il suffisso \"myn\" per \"man\u201d \"uomo\" (da cui \"Ormin\"), era un nome molto comune in quell'epoca nella zona di Danelaw in Inghilterra. La presenza di due forme di scrittura dello stesso \u00e8 probabilmente dettata dalla metrica. La titolazione del proprio poema come, \"Ormulum\", \u00e8 probabilmente derivata dall'unione del nome di Orm con il sostantivo latino speculum (\"specchio\"); questo pu\u00f2 essere interpretato come un presuntuoso \"Riflessione di Orm\" o un pi\u00f9 modesto \"Ricerca di Orm\".\nIl nome danese non \u00e8 insolito; il linguaggio usato nell'\"Ormulum\", un dialetto delle East Midlands, appartiene rigorosamente alla regione del Danelaw. Esso include numerose frasi in lingua norrena (in particolare delle doppiette, nelle quali termini in inglese e in lingua norrena sono congiunti), tuttavia vi sono pochissime influenze di antico francese nel linguaggio usato da Orm. In un altro lavoro dell'East Midlands, probabilmente precedente, il \"Peterborough Chronicle\", si nota invece una grande influenza della lingua francese. Il contrasto linguistico tra esso e l'Orm dimostra sia la lentezza dell'influenza normanna nelle aree un tempo danesi dell'Inghilterra sia l'assimilazione della lingua norrena nel primo medio inglese."}
{"id": "3130112", "revid": "125641291", "url": "https://it.wikipedia.org/wiki?curid=3130112", "title": "Mauro Antonio Tesi", "text": "Vita e opere.\nMauro Antonio Tesi, meglio conosciuto come Mauro Tesi o il Maurino nacque a Montalbano, una frazione di Zocca, sull'Appennino modenese, figlio di Domenico e Margherita Mozzali. Il padre, vedendo il figlio molto versato per il disegno, si trasfer\u00ec a Bologna, e dopo un periodo di studio nelle Scuole Pie di questa citt\u00e0 fu, nel 1750, messo a bottega dal pittore Carlo Morettini.\nDivenne uno dei maggiori quadraturisti emiliani del '700, coltivando la decorazione architettonica dei grandi palazzi nobiliari. Fu amico e protetto dell'erudito Francesco Algarotti che lo instrad\u00f2 nella ricerca pittorica derivata dai modelli dell'antichit\u00e0 e del Rinascimento. Collabor\u00f2 con pittori della sua epoca che provvedevano a inserire delle figure umane nei suoi disegni prospettici, come successe con Francesco Zuccarelli, nella galleria del palazzo di Algarotti. Molto interessante fu la sua decorazione per Palazzo Zambeccari e a Firenze per Palazzo Gerini.\nFu anche decoratore di chiese, la prima delle quali, riferisce l'Algarotti, \u00e8 stata la chiesa di San Martino, a Bologna e in seguito decor\u00f2 anche la chiesa di Santa Maria della Purificazione nella stessa citt\u00e0. Nella Chiesa di San Leone e in quella della Santissima Annunziata ambedue a Pistoia dipinse i fondali architettonici per gli affreschi di Vincenzo Meucci, insieme ad uno dei pi\u00f9 famosi quadraturisti toscani: Lorenzo del Moro.\nFu spesso chiamato a inventare scenografie per vari teatri come era accaduto anche ad altri noti quadraturisti della sua epoca.\nGli vennero commissionate le scenografie funebri per il Collegio Ungarico e la chiesa di Santa Maria del Baracano. Il primo per le esequie dell'Imperatore Francesco I di Lorena, mentre per la seconda fece l'apparato del \"Sepolcro\" per il Gioved\u00ec Santo come ci conferma questo passaggio della \"Storia della letteratura italiana del secolo XVIII\" di Antonio Lombardi del 1829:\nMor\u00ec a Bologna nel 1766 a soli 36 anni, fu sepolto nella Chiesa di San Petronio e, come dice l'Abate Lanzi, sulla sua tomba venne posta questa iscrizione:\nFra i suoi allievi, pochi visto la brevit\u00e0 della sua vita, si ricorda Antonio Villa, pittore imolese."}
{"id": "3130114", "revid": "237256", "url": "https://it.wikipedia.org/wiki?curid=3130114", "title": "Elena Schwarz", "text": ""}
{"id": "3130116", "revid": "1728", "url": "https://it.wikipedia.org/wiki?curid=3130116", "title": "Riksdaler svedese", "text": ""}
{"id": "3130119", "revid": "53508", "url": "https://it.wikipedia.org/wiki?curid=3130119", "title": "Chicago Board of Trade", "text": "Il Chicago Board of Trade (CBOT), fondato nel 1848 durante la presidenza di James Knox Polk, \u00e8 il pi\u00f9 antico luogo di scambio di futures e di opzioni al mondo. Pi\u00f9 di 50 differenti opzioni e futures vengono trattate da ben 3600 membri della compagnia. Il volume di scambio nel 2003 \u00e8 di 454 milioni. Il 12 luglio 2007, il CBOT ebbe una fusione con il CME parte del gruppo CME holding company."}
{"id": "3130120", "revid": "53508", "url": "https://it.wikipedia.org/wiki?curid=3130120", "title": "CBOT", "text": ""}
{"id": "3130121", "revid": "729019", "url": "https://it.wikipedia.org/wiki?curid=3130121", "title": "English Premiership 2005-2006", "text": "La Guinness Premiership 2005/06 \u00e8 stato il 19\u00ba campionato inglese di vertice di rugby XV, la \"English Premiership\".\nIniziato il 2 settembre 2005, \u00e8 terminato con la finale del 27 maggio 2006, che ha visto la vittoria finale dei Sale Sharks contro i Leicester Tigers. Le dodici squadre partecipanti hanno dapprima disputato la \"regular season\" con gare di andata e ritorno; le migliori quattro hanno poi avuto accesso ai play-off, giocati con la formula dell'eliminazione diretta.\nLe prime sei classificate della Guinness Premiership accedono alla Heineken Cup; le squadre dal 7\u00ba all'11\u00ba posto accedono all'European Challenge Cup; l'ultima classificata retrocede in National Division One.\nPlayoff.\nLe prime quattro della classifica accedono alle semifinali, che si giocano in casa della meglio piazzata."}
{"id": "3130125", "revid": "767487", "url": "https://it.wikipedia.org/wiki?curid=3130125", "title": "Dayton Open 1976", "text": "Il Dayton Open 1976 \u00e8 stato un torneo di tennis giocato sul sintetico indoor. \u00c8 stata la 2\u00aa edizione del Dayton Open, che fa parte del Commercial Union Assurance Grand Prix 1976. Si \u00e8 giocato a Dayton negli Stati Uniti, dal 2 all'8 febbraio 1976.\nCampioni.\nSingolare.\n Jaime Fillol ha battuto in finale Andrew Pattison 7-5 6-7 6-4\nDoppio.\n Ray Ruffels / Sherwood Stewart hanno battuto in finale Jaime Fillol / Charlie Pasarell 6-2, 3-6, 7-5"}
{"id": "3130132", "revid": "767487", "url": "https://it.wikipedia.org/wiki?curid=3130132", "title": "Johann Rudolph Ahle", "text": "Nato in Turingia, studi\u00f2 letteratura, teologia e musica inizialmente nella sua citt\u00e0 natale poi a Gottinga ed Erfurt.\n\u00c8 noto soprattutto per i molti corali tuttora in uso nella Chiesa luterana e per i chiari lavori teorico-didattici che ci ha lasciato."}
{"id": "3130133", "revid": "122665456", "url": "https://it.wikipedia.org/wiki?curid=3130133", "title": "Anton\u00edn Pu\u010d", "text": "Carriera.\nClub.\nCresciuto calcisticamente nel \u010cechie Sm\u00edchov e nel SK Sm\u00edchov, trascorse la maggior parte della sua carriera a livello di club con lo Slavia Praga. Gioc\u00f2 anche nel Viktoria \u017di\u017ekov.\nFu per 2 volte capocannoniere del campionato cecoslovacco di calcio nel 1927 (a pari merito con Josef \u0160\u00edma) e nel 1929.\nNazionale.\nMilit\u00f2 nella Nazionale di calcio della Cecoslovacchia dal 1926 al 1939, partecipando a 2 edizioni del campionato mondiale di calcio nel 1934 e nel 1938; in particolare, in quella del 1934 mise a segno due gol, di cui il secondo aveva portato momentaneamente in vantaggio la Cecoslovacchia nella finalissima contro l'Italia, poi persa per 2-1. All'epoca era ritenuto tra i giocatori pi\u00f9 famosi della propria nazionale.\nCon 35 reti realizzate in 61 presenze, risulta essere il miglior marcatore di sempre nella storia della Nazionale cecoslovacca."}
{"id": "3130134", "revid": "15756", "url": "https://it.wikipedia.org/wiki?curid=3130134", "title": "Francesco Bellavista Caltagirone", "text": "Biografia.\nMembro di una famiglia di costruttori di origine palermitana (le cui prime costruzioni a Palermo risalgono agli ultimi decenni dell'800), compie gli studi in Veneto e dopo una breve parentesi lavorativa nell'attivit\u00e0 di famiglia, nel 1962 a 23 anni decide di mettersi in proprio.\nDalla fine degli anni 60 e durante gli anni 70 e 80, realizza oltre 350 costruzioni tra Italia, USA, Canada, Venezuela e Brasile.\nHa sette figli nati da due matrimoni; Maritzina, Giulia, Ignazio, Gaetano nati dal matrimonio con Marina Palma e Camillo Nino, Tancredi e Carlotta avuti con Rita Rovelli da cui si \u00e8 separato nel 2006.\nNel 1994 rileva la societ\u00e0 dell'Acqua Pia Antica Marcia, societ\u00e0 immobiliare fondata nel 1868 per la gestione dell'Acqua Pia Antica Marcia, successivamente riorganizzata attorno a quattro subholding, ognuna delle quali impegnata in uno specifico segmento di business: immobiliare, porti turistici, aeroportuale e alberghiero.\n\u00c8 stato premiato con la medaglia d'oro della Croce Rossa e insignito di una Laurea e di un Master Honoris Causa per la propria attivit\u00e0 imprenditoriale.\nCarriera professionale.\nDal 1962 al 1979, Francesco Bellavista Caltagirone realizza numerose operazioni immobiliari in Italia. Dal 1980 al 1989 si fa promotore di molte iniziative immobiliari all\u2019estero, in particolare negli Stati Uniti, Canada, Venezuela e Brasile. Nel 1984 \u00e8 tra i fondatori di Engeco S.A.M. (Entreprise g\u00e9n\u00e9rale de Construction) con Stefano Casiraghi.\nNel 1994 rileva la Societ\u00e0 dell\u2019Acqua Pia Antica Marcia, fondata nel 1868 per riportare a Roma l\u2019Acqua Antica Marcia. La pi\u00f9 antica societ\u00e0 immobiliare italiana viene riorganizzata attorno a varie subholding, ognuna impegnata in specifici segmenti di business: immobiliare, portuale, aeroportuale e turistico-ricettivo. La societ\u00e0 realizza pi\u00f9 di 1.000 progetti immobiliari dal nord al sud Italia.\nNel 1998 nasce Acqua Marcia Turismo, impegnata nel recupero di residenze storiche e nella loro trasformazione in hotel di lusso, in particolare la catena dei grandi alberghi siciliani (Grand Hotel Exclesior di Catania, San Domenico di Taormina, Grand Hotel et Des Palmes, Grand Hotel Villa Igiea, a Palermo, l\u2019Excelsior Palace e il Grand Hotel des Etrangers et Miramare a Siracusa) e il Molino Stucky di Venezia.\nNel settore aeroportuale, il gruppo opera attraverso le controllate ATA Handling e Ali Trasporti Aerei fornendo servizi di handling commerciale e gestendo l\u2019aeroporto privato di Milano Linate.\nFrancesco Bellavista Caltagirone \u00e8 stato socio di Compagnia Aerea italiana S.p.A. (CAI), societ\u00e0 che controlla Alitalia, ed \u00e8 stato nel Consiglio d\u2019amministrazione di Alitalia dal 2009 al 2012.\n\u00c8 stato membro del CdA della Banca Popolare di Roma.\nProcedimenti giudiziari.\nItalcasse.\nNel 1979 viene arrestato in seguito allo scandalo Italcasse, durante il quale fu dichiarato il fallimento della societ\u00e0 dei tre fratelli Caltagirone.\nNel 1988 arriva l'assoluzione dalla Corte d'Appello; nel 1991 venne revocato il fallimento, mentre l'anno dopo viene risarcito del danno.\nEx mulino Santa Lucia.\nNel marzo 2009, l'immobile Molino Santa Lucia a Catania, di propriet\u00e0 del gruppo Acqua Marcia, viene sequestrato dalla Procura di Catania con l'accusa di abuso edilizio.\nL'immobile di 45.000 metri cubi a soli 60 metri dal mare, indicato come ecomostro dalle cronache, nel maggio 2013 verr\u00e0 dissequestrato, a causa di accuse infondate; inoltre Francesco Bellavista Caltagirone \u00e8 stato assolto e/o su altre accuse come quelle di falsa fatturazione, fatturazione inesistenti e truffa.\nPorto di Imperia.\nIl 5 marzo 2012 viene arrestato per truffa aggravata ai danni dello stato dalla procura di Imperia.\nDopo aver fatto 6 mesi di carcere e 3 mesi di domiciliari, il Tribunale di Torino lo assolve perch\u00e9 il fatto non sussiste con sentenza del 7 novembre 2014. Il 13 marzo 2017, la Corte d\u2019appello di Torino conferma l\u2019assoluzione dell\u2019imprenditore romano.\nIl 14 aprile 2017, il tribunale di Imperia archivia Francesco Bellavista Caltagirone e gli altri indagati in un altro filone dell'inchiesta, sulla presunta bancarotta della Porto di Imperia Spa, societ\u00e0 che gestiva il porto turistico di Imperia. Era stato lo stesso sostituto procuratore Alessandro Bogliolo, che aveva avviato l\u2019inchiesta, a chiedere l\u2019archiviazione per tutti gli indagati.\nIl 9 ottobre 2017 Francesco Bellavista Caltagirone viene assolto in via definitiva con formula piena, perch\u00e9 \"il fatto non sussiste\", da tutte le accuse. La sentenza di assoluzione della Corte d\u2019Appello di Torino, infatti, passa in giudicato, non essendo stata impugnata n\u00e9 dalla Procura generale n\u00e9 dalle parti civili.\nPer questa vicenda ha chiesto allo Stato 516.000 euro di indennizzo per ingiusta detenzione, che gli \u00e8 stato negato nei processi di primo e secondo grado e per il quale ha presentato, nel 2021, ricorso in Cassazione.\nEvasione fiscale.\nNel marzo 2013, Caltagirone, risultante nullatenente al Fisco, viene accusato di non avere pagato imposte per 162 milioni di euro; la Guardia di Finanza sequestra beni per un valore di 145 milioni, tra cui un yacht di 71 metri, un aereo privato e appartamenti di lusso a Roma, Milano e provincia, Venezia, una villa ad Anacapri e altre cinque in Costa Azzurra.\nNel dicembre 2014 i suoi avvocati hanno raggiunto una transazione che ammonta a pi\u00f9 di 25 milioni di euro con l'Agenzia delle Entrate.\nRinviato a giudizio per evasione fiscale, che secondo la Procura si realizzava attraverso l'emissione di false fatture per operazioni eseguite e di una decina episodi di omessa dichiarazione dei redditi tra il 2007 e il 2010, la prima udienza del processo \u00e8 avvenuta il 3 dicembre 2014.\nAcqua Pia Antica Marcia.\nLa societ\u00e0 dell'Acqua Pia Antica Marcia ha avuto una perdita da bilancio di circa 600 milioni di euro nel 2012.\nTutte le 27 societ\u00e0 del gruppo hanno presentato domanda di concordato e sono state accolte dal Tribunale di Roma. Nel marzo 2015 il Tribunale ha iniziato la procedura di cessione di alberghi di lusso per 241 milioni di euro. Nell'autunno 2015 \u00e8 iniziata la cessione del Mulino Stucky di Venezia al gruppo Marseglia.\nPorto della Concordia a Fiumicino.\nAvviata la realizzazione il porto della Concordia di Fiumicino, rimasto incompiuto, il 19 marzo 2013 ha subito l'ennesimo arresto per frode in forniture pubbliche e riciclaggio\nIl Consulente Tecnico, nominato dal tribunale nel giugno 2015 ha concluso la sua perizia escludendo l'ipotesi di truffa o frode.\nOnorificenze.\nNel 2007 \u00e8 stato insignito, dall\u2019Isida (Istituto Superiore per Imprenditori e Dirigenti di Azienda di Palermo) e dal Banco di Sicilia, di un Master Honoris causa in General management, per aver saputo rivitalizzare in senso culturale e aziendale la rete degli alberghi siciliani.\nNel 2008 \u00e8 stato premiato con la medaglia d\u2019oro al merito dalla Croce Rossa con la motivazione: \"Donatore sensibile e simbolo di impegno sentito, rilevante e continuativo in campo umanitario e della societ\u00e0 civile. Durante il corso della propria vita ha saputo diffondere sentimenti di grande umanit\u00e0 nel rispetto della dignit\u00e0 umana fornendo innumerevoli occasioni di aiuto silenzioso e sempre in modo anonimo\".\nNel 2009 \u00e8 stato premiato dall\u2019Universit\u00e0 di Catania con una Laurea Honoris causa per la propria attivit\u00e0 imprenditoriale in \"Governance and Management of Public Administrations and Business\".\nNel 2005 ha ritrovato l\u2019originale del ritratto di Donna Franca Florio di Giovanni Boldini, che era stato acquistato dai Rothschild tra il 1927 e il 1928 e se lo \u00e8 aggiudicato all\u2019asta il 25 ottobre del 2005, rimettendolo a disposizione del pubblico presso il grand hotel Villa Igiea.\nSempre nel 2005 ha ricevuto il premio speciale Pigna d\u2019argento \"per aver contribuito con la sua opera all'affermazione della Sicilia nel mondo\".\nRapporti tra i Caltagirone e i Bellavista Caltagirone.\nLa frequenza dei nomi Francesco, Gaetano e Ignazio in questa famiglia di costruttori e imprenditori ha creato occasionalmente confusione in alcuni giornalisti. Il capostipite si pu\u00f2 individuare in Ignazio Caltagirone (nato nel 1820 circa), costruttore a Bagheria. Tra i discendenti di Gaetano Caltagirone (nato nel 1860 circa), figlio di Ignazio, si ritrovano gli esponenti pi\u00f9 frequentemente trattati dagli articoli di cronaca."}
{"id": "3130135", "revid": "35014653", "url": "https://it.wikipedia.org/wiki?curid=3130135", "title": "Johann Rudolf Ahle", "text": ""}
{"id": "3130136", "revid": "125611798", "url": "https://it.wikipedia.org/wiki?curid=3130136", "title": "Herbert Vianna", "text": "Biografia.\nHerbert \u00e8 nato a Jo\u00e3o Pessoa, Para\u00edba. Suo padre faceva parte delle forze armate brasiliane e per questo motivo la sua famiglia si trasfer\u00ec a Brasilia quando era ancora bambino. L\u00ec incontro Bi Riberio, attuale membro della sua band. Quindi si trasferirono a Rio de Janeiro, formando \"Os Paralamas do Sucesso\" con il loro amico Vital Dias alla batteria. Dopo aver sostituito Vital con Jo\u00e3o Barone, Herbert scrisse la canzone \"Vital e Sua Moto\", come omaggio all'amico. Il brano divenne il primo successo della band e subito dopo siglarono un contratto con la EMI. Dopo 10 anni di attivit\u00e0 con la band, Herbert realizz\u00f2 il suo primo album solista, \"\u00ca Batumar\u00ea\" (1992). Successivamente registr\u00f2 \"Santorini Blues\" (1997) e \"O Som do Sim\" (2000, con C\u00e1ssia Eller, Nana Caymmi, Sandra de S\u00e1 e Marcos Valle. Herbert spos\u00f2 Lucy Needham (ex giornalista della BBC che aveva conosciuto in occasione di un'intervista) con cui ha avuto tre figli: Luca, Hope e Phoebe.\nL'incidente.\nHerbert ha sempre avuto una passione per gli elicotteri e gli aerei ultraleggeri. Il 4 febbraio 2001, \u00e8 stato vittima di un incidente a Mangaratiba, Rio de Janeiro, quando l'ultraleggero precipit\u00f2 schiantandosi in mare, nella baia di Angra dos Reis. Nella sciagura mor\u00ec la moglie Lucy. Herbert fu ricoverato per 44 giorni (parte dei quali trascorsi in stato di coma), perdendo quindi l'uso delle gambe (ora \u00e8 su una sedia a rotelle) e per qualche tempo anche la memoria; torn\u00f2 comunque ad esibirsi sul palco. Dopo l'incidente ha registrato quattro album con \"Os Paralamas do Sucesso\": \"Longo Caminho\" (2002), il live \"Uns Dias ao Vivo\" (2004), \"Hoje\" (2005) e \"Brasil Afora\" (2009)."}
{"id": "3130137", "revid": "1305772", "url": "https://it.wikipedia.org/wiki?curid=3130137", "title": "Itchy &amp; Scratchy in Miniature Golf Madness", "text": "Itchy &amp; Scratchy in Miniature Golf Madness \u00e8 un videogioco di golf pubblicato per Game Boy nel 1993, che vede protagonisti Grattachecca e Fichetto, personaggi della serie televisiva animata statunitense \"I Simpsons\". Sviluppato dalla Beam Software, \u00e8 stato il primo videogioco ad avere Grattachecca e Fichetto come protagonisti. Nel gioco, il giocatore controlla Fichetto (il gatto) nella sua partita in un campo di minigolf di nove buche, evitando contemporaneamente i costanti attacchi di Grattachecca (il topo).\nModalit\u00e0 di gioco.\n\"Itchy &amp; Scratchy in Miniature Golf Madness\" \u00e8 un videogioco d'azione/sportivo a scorrimento orizzontale. Il giocatore controlla il personaggi di Fichetto mentre \u00e8 alle prese con una partita di minigolf, cercando quindi di fargli ottenere un buon risultato, mentre deve contemporaneamente evitare gli attacchi mortali di Grattachecca. Grattachecca utilizza armi come granate, bazooka, seghe elettriche, e dinamite. Anche Fichetto pu\u00f2 trovare delle armi per difendersi come una mazza da baseball o dei coltelli.. Il gioco si suddivide in nove livelli, uno per ogni buca del minigolf."}
{"id": "3130141", "revid": "287204", "url": "https://it.wikipedia.org/wiki?curid=3130141", "title": "Antonin Puc", "text": ""}
{"id": "3130142", "revid": "287204", "url": "https://it.wikipedia.org/wiki?curid=3130142", "title": "Ahle", "text": ""}
{"id": "3130147", "revid": "287204", "url": "https://it.wikipedia.org/wiki?curid=3130147", "title": "Krookodile", "text": ""}
{"id": "3130153", "revid": "287204", "url": "https://it.wikipedia.org/wiki?curid=3130153", "title": "Anna Maria Zwanziger", "text": "La giovent\u00f9.\nIl primo matrimonio.\nNacque da una famiglia di locandieri moderatamente benestanti, proprietari della locanda \"Zum schwarzen Kreuz\" (Alla Croce nera).\nIl padre mor\u00ec quando lei aveva solo diciotto mesi, e all'et\u00e0 di quattro anni perse la madre e il fratello, rimanendo sola.\nPass\u00f2 l'infanzia venendo spostata frequentemente tra varie famiglie d'adozione, abitando anche con una zia a Feucht, con cui strinse un legame. Solo due anni dopo, per\u00f2, dovette tornare a Norimberga, venendo affidata alla vedova di un religioso.\nAll'et\u00e0 di dieci anni venne affidata in via definitiva ad un ricco mercante di Norimberga. L'uomo non aveva mai avuto prima delle ragazze in affidamento, ma tratt\u00f2 la piccola Anna con grande affetto, cercando di farle dimenticare gli anni difficili e fornendole un'istruzione di primo livello. La ragazza ricevette un'educazione religiosa, fu addestrata a svolgere le mansioni che all'epoca venivano richieste ad una ragazza nella gestione casalinga, e ebbe anche un'istruzione di base in lettura, scrittura e calcolo. Impar\u00f2 anche alcune parole di francese, ottenendo quindi un'educazione decisamente superiore a molte altre ragazze dell'epoca.\nAll'et\u00e0 di 15 anni il tutore la promise in sposa ad un ricco notaio di nome Zwanziger, che all'epoca aveva pi\u00f9 del doppio dei suoi anni. Inizialmente si rifiut\u00f2 di vederlo, ma col tempo cedette alle pressioni della sua famiglia di adozione.\nIl 5 ottobre 1778 i due convolarono a nozze, ma i primi anni furono tristi per la ragazza, in quanto il marito la trascurava e frequentemente indulgeva all'alcol. Si rifugi\u00f2 nei romanzi rosa e nella letteratura, appassionandosi de I dolori del giovane Werther e cominciando a meditare il suicidio. Avrebbe voluto uccidersi con una pistola, ma non vi aveva accesso.\nAl suo ventunesimo compleanno, con la maggiore et\u00e0, la ragazza ricevette l'eredit\u00e0 del padre: abbagliata dalla ricchezza e istigata dal marito, la donna visse un breve periodo di ricchezza, tra feste, sperperi e spese per mantenere una ricca apparenza in societ\u00e0. L'eredit\u00e0 ben presto fin\u00ec, e l'uomo si rivel\u00f2 essere, oltre che alcolizzato, fedifrago e violento: la Zwanziger, all'epoca ancora piacente, fu costretta a prostituirsi con alcuni conoscenti e notabili cittadini per raccogliere i soldi per sopravvivere e per supportare gli eccessi del marito.\nIn questo periodo matur\u00f2 la determinazione a servirsi spietatamente degli altri per aumentare il suo livello sociale: il suo giro di prostituzione le permise di conoscere uomini che sfrutt\u00f2 per ottenere favori.\nLa donna in seguito avrebbe avuto altre relazioni extraconiugali con ricchi concittadini, nonostante la situazione economica della famiglia fosse nuovamente migliorata un poco per via di una riuscita finanziaria impresa del marito (una lotteria di orologi). La coppia rischi\u00f2 di rompersi in una occasione, in cui una sua relazione con un luogotenente dell'esercito fu scoperta dal marito. La relativa ricchezza si accompagn\u00f2 a nuovi sprechi, che misero nuovamente i coniugi in difficolt\u00e0.\nL'uomo mor\u00ec il 20 gennaio 1796, per complicanze legate all'alcolismo, non prima di aver generato due figli.\nLe relazioni, la follia e il declino.\nCon i suoi ultimi soldi, si trasfer\u00ec a Vienna, dove cerc\u00f2 di guadagnarsi da vivere come pasticciera. L'impresa fall\u00ec, e dovette ripiegare sul lavoro a servizio di alcune famiglie benestanti.\nA Vienna ebbe una relazione con un intellettuale ungherese, impiegato all'ambasciata, da cui ebbe un figlio. Il bambino fu abbandonato in un orfanotrofio, e mor\u00ec poco dopo.\nNonostante in et\u00e0 matura fosse, a detta dei giornali che seguirono il caso, una donna talmente priva di fascino da venire definita \"brutta, bassa, il cui volto, n\u00e9 figura, n\u00e9 oratoria, possono suscitare attrazione\" e \"donna deforme, paragonata da alcuni ad un rospo\", subito dopo la morte del marito sopravvisse per un breve periodo prostituendosi, facendosi mantenere da un ricco barone amico di suo marito, producendo giocattoli e impiegandosi in lavori occasionali.\nPsicologicamente fragile, tendeva a sfuggire alla realt\u00e0 rifugiandosi in fantasie, arrivando occasionalmente ad uno stato di confusione mentale tra vero e sogno.\nLa donna abbandon\u00f2 la protezione del barone per andare a lavorare a Francoforte come domestica, ma perse il lavoro dopo soli tre mesi, quando i proprietari la allontanarono scontenti del suo lavoro, della sua cucina e dei suoi rapporti col personale: questo distrusse tutti i sogni che si era costruita. Nelle sue referenze, la Zwanziger ment\u00ec sostenendo di aver lavorato a Francoforte per un anno e mezzo.\nTrov\u00f2 lavoretti come parrucchiera, come serva per un gruppo di acrobati equestri che per\u00f2 lasciarono la citt\u00e0 dopo solo otto giorni, e nuovamente come parrucchiera.\nLavor\u00f2 per un mercante della citt\u00e0, ma rimase molto insoddisfatta del proprio lavoro, trasformata da capo-domestica in semplice cameriera. Ebbe una serie di crisi isteriche, e entr\u00f2 in conflitto con i propri superiori, venendo allontanata.\nLa donna torn\u00f2 a Norimberga, sotto l'ala protettiva del barone, che nel frattempo si era sposato e di cui divenne apertamente l'amante. I rapporti non erano buoni come un tempo, soprattutto per via del matrimonio dell'uomo, che cominci\u00f2 ad avere atteggiamenti pi\u00f9 freddi e risultava meno sensibile alle richieste e ai ricatti della donna.\nRimasta incinta all'et\u00e0 di 42 anni sarebbe stata costretta ad un aborto che le rovin\u00f2 la salute e la fece rimanere nuovamente sola.\nTent\u00f2 il suicidio ma non riusc\u00ec a tagliarsi i polsi e venne scoperta dal proprietario di casa, che inform\u00f2 il barone. La Zwanziger tent\u00f2 nuovamente il suicidio, buttandosi nel fiume Pegnitz: venne salvata da due pescatori. La voce del secondo suicidio raggiunse il barone, il quale ormai stufo della ragazza, arriv\u00f2 a imporle di allontanarsi immediatamente da Norimberga.\nLa povert\u00e0.\nLa donna la notte stessa raggiunse Ratisbona, la prima tappa di una serie di peregrinazioni che la portarono nuovamente a Vienna, poi di ancora a Norimberga e in seguito, nel 1804, in Turingia, dove entr\u00f2 a servizio nella casa del ciambellano. Rimase poco in quel posto di lavoro, preferendo una discreta fuga con alcuni gioielli al duro e sottopagato lavoro in casa del notabile: si nascose a Mainbernheim, in casa di una delle figlie sposata ad un legatore. Quando il genero scopr\u00ec che c'era un mandato di cattura sulla donna, avvert\u00ec le autorit\u00e0 che per\u00f2 trovarono la casa vuota: la Zwanziger era gi\u00e0 fuggita a W\u00fcrzburg.\nCon la reputazione macchiata, cambi\u00f2 brevemente il proprio cognome, dapprima riprendendo quello da nubile, e poi usando nomi fittizi come \"Nannette Sch\u00f6nleben, nata Steinacker\", cosa che le permise di continuare con lavori saltuari come domestica.\nNel 1805 la donna arriv\u00f2 a Neumarkt nell Oberpfalz, dove si costru\u00ec un piccolo giro d'affari come sarta e insegnante di cucito. Conobbe un uomo, un anziano generale di Monaco, con cui ebbe una breve relazione. La Zwanziger rimase abbagliata dalla possibilit\u00e0 di trasferirsi nuovamente in una citt\u00e0 grande e prestigiosa, ma i suoi sogni furono infranti quando l'uomo torn\u00f2 a Monaco per ricongiungersi con la sua amante. La Zwanziger gli scrisse millantando una gravidanza, e infine insoddisfatta dall'aver ricevuto in cambio solo pochi soldi lo raggiunse abbandonando la sua attivit\u00e0 di sarta, convinta che l'uomo la aspettasse per accoglierla in casa propria.\nUna volta a Monaco, delusa quando questi si rifiut\u00f2 di vederla, si trasfer\u00ec in una casa a fianco di quella del generale, e assunse una serie di atteggiamenti ossessivi nei confronti dell'uomo che si trov\u00f2 a dover mandare tramite un servitore il messaggio\nQuando prese coscienza della propria condizione, la Zwanziger riprese a vagabondare, cerc\u00f2 di guadagnarsi da vivere come domestica.\nInfine, si era costruita una fantasia che la perseguitava: presentarsi come domestica a qualche ricco uomo solo, per poi sedurlo con le sue abilit\u00e0 di cuoca e di donna di casa, e infine sposarlo. Per legarsi agli uomini, spesso li avvelenava con piccole dosi di veleno, per poi \"curarli\" riducendo e via via eliminando l'intossicazione.\nGli avvelenamenti.\nLa signora Glaser.\nLa Zwanziger, che all'epoca si faceva chiamare Sch\u00f6nleben, nel 1808 arriv\u00f2 a lavorare a Kasendorf, presso un ricco giudice cinquantenne di nome Wolfgang Conrad Glaser. L\u00ec tent\u00f2 di mettere in pratica il suo piano.\nL'uomo tuttavia, pur essendo separato di fatto, era ancora formalmente sposato. La Zwanziger dunque cerc\u00f2 di far riconciliare i coniugi, scrivendo in segreto lettere alla donna e agli amici di lei, facendo offerte in denaro al prete cattolico di Holfeld, dove la donna viveva, affinch\u00e9 contribuisse a farle cambiare idea.\nQuando infine il 22 luglio la moglie del giudice si ritrasfer\u00ec nella casa del marito la domestica organizz\u00f2 un ricevimento ricco e sontuoso, con fiori, addobbi e rinfreschi. Sul letto della donna lasci\u00f2 dei fiori con scritto un minaccioso\nGi\u00e0 dal 13 agosto, la domestica cominci\u00f2 a servirle t\u00e8 con mezzo cucchiaino di arsenico. Il 15 agosto le serv\u00ec un t\u00e8 con un intero cucchiaio di veleno per topi.\nLa donna peggior\u00f2 rapidamente in salute, e mor\u00ec dopo poco tempo, il 26 agosto.\nAnna Maria Zwanziger aveva avuto poca difficolt\u00e0 a trovare dell'arsenico grigio, poich\u00e9 era un ingrediente comune in molti insetticidi.\nCon il campo libero, la Zwanziger attese la proposta di matrimonio del giudice, il quale per\u00f2 temporeggi\u00f2: la donna per vendetta tent\u00f2 di avvelenare alcuni ospiti del giudice. Sbagli\u00f2 per\u00f2 la dose, e questi sopravvissero. Nessuno tuttavia pens\u00f2 ad un avvelenamento.\nIl signor Grohmann.\nLicenziatasi dal giudice Glaser, il 26 settembre 1808 trov\u00f2 lavoro presso un altro impiegato del tribunale, di nome Grohmann. L'uomo era piuttosto giovane e di bell'aspetto, e a 38 anni aveva ben dieci anni meno di Anna Maria Zwanziger.\nLa Zwanziger si innamor\u00f2 dell'uomo, immaginando nelle proprie fantasie che egli ricambiasse.\nLa donna inoltre cominci\u00f2 a pianificare le proprie azioni successive, volte a conquistarlo: innanzitutto mise del veleno per topi nella birra di due domestici, Lawrence e Johann Dorsch: questi erano i servitori pi\u00f9 vicini al padrone, con cui la Zwanziger aveva un rapporto conflittuale poich\u00e9 spesso li accusava di bere troppo. Questi sopravvissero, riconoscendo nella birra un sapore insolito, ma la bevanda avvelenata nei giorni successivi venne servita anche a diversi ospiti del padrone di casa, che riportarono forti malesseri, nausee e spasmi. Pochi giorni dopo la stessa birra fu servita al giudice Christopher Hoffmann da Wiesenfels, ospite di Grohmann, il quale non sub\u00ec effetti immediati ma ebbe violenti dolori e convulsioni dopo poche ore, mentre continuava la sua visita andando a trovare il giudice Gebhard.\nCominci\u00f2 ad somministrare all'uomo piccole dosi di veleno, acuendo i numerosi dolori di cui l'uomo soffriva per via della gotta e di altre malattie. Nonostante le condizioni di salute, dopo poco tempo il giudice annunci\u00f2 ufficialmente il suo fidanzamento con un'altra ragazza, la figlia del giudice Herrgott di Dachsbach.\nLa Zwanziger si lament\u00f2 pubblicamente della decisione, sostenendo che l'uomo avrebbe dovuto curarsi pi\u00f9 della sua salute, ed esserle riconoscente poich\u00e9 lei stessa lo accudiva con affetto. Arriv\u00f2 a lamentarsi, oltre che con gli amici e la sorella dell'uomo, anche con Grohmann stesso, il quale a sua volta si lagn\u00f2 con gli amici del comportamento della invadente -e per nulla attraente- domestica.\nIntanto la donna prese l'abitudine di controllare tutta la posta in arrivo o in uscita per Dachsbach: la cosa divenne talmente evidente che il padrone di casa si confid\u00f2 su questo con un'amica, madame Schell (anch'essa, in precedenza, vittima di un caff\u00e8 all'arsenico), lamentando che la domestica si comportasse come se ogni lettera o messaggio portasse una richiesta di matrimonio.\nGrohmann intanto fece fare le pubblicazioni di matrimonio, e organizz\u00f2 il trasferimento della propria moglie nella casa di famiglia di l\u00ec a otto giorni: immediatamente la sua salute peggior\u00f2, e venne travolto da spasmi, convulsioni, diarrea, infiammazioni estese del tratto gastro-esofageo e intestinale. Il matrimonio dovette essere rimandato, ma solo undici giorni dopo, l'8 maggio 1809, Grohmann mor\u00ec. La Zwanziger aveva ucciso il suo datore di lavoro con una tazza di zuppa bavarese avvelenata.\nAnche in questo caso nessuno sospett\u00f2 di lei: i medici si limitarono a constatare superficialmente la morte naturale, attribuendola ad un peggioramento di una delle condizioni di cui l'uomo soffriva. Anna Maria Zwanziger espresse pubblicamente il proprio dolore, in modo eccessivo e manieristico, poco credibile.\nIl signor Gebhard.\nNuovamente senza lavoro, dopo soli cinque giorni dalla morte del precedente datore di lavoro la Zwanziger (che continuava a usare il nome Sch\u00f6nleben) il 13 maggio 1809 accett\u00f2 un'offerta da parte di un altro giudice, Richter Gebhard. L'uomo era sposato con una donna di salute cagionevole, la quale avrebbe partorito il giorno stesso e necessitava di una domestica in grado di accudire anche il bambino.\nGebhard fu ben presto insoddisfatto del lavoro della domestica, ritenendo che fosse troppo poco attenta alle spese.\nLa Zwanziger decise di vendicarsi, e alla sera del 17 maggio scese nella dispensa e mise dell'arsenico in un barilotto di birra, e una generosa dose di veleno per topi in un altro.\nLa moglie del giudice nella notte del 19 maggio fu colpita da fortissimi dolori, causati dall'arsenico presente nella birra, che le era stata servita dall'inconsapevole marito. Dopo due giorni, quando le sue condizioni stavano cominciando a migliorare, la donna bevette una birra proveniente dal secondo barilotto, offertale dalla Zwanziger.\nLa signora Gebhard mor\u00ec nella notte del 20 maggio 1809, stroncata dal veleno e in preda a dolori di stomaco. La sera prima di morire, la donna espresse il proprio sospetto di essere stata avvelenata.\nI medici visitarono il cadavere della donna, ma ritennero che fosse morta per le conseguenze del parto, una sorte piuttosto comune all'epoca. Inoltre, fu rinvenuto un parassita intestinale, probabilmente causa di una parte dei dolori della donna ma a cui vennero attribuiti anche gli spasmi che portarono al decesso. Di nuovo, nessuno sospett\u00f2 di un avvelenamento se non la vittima stessa.\nIn citt\u00e0 cominciarono a circolare voci sul fatto che \"Frau\" Sch\u00f6nleben portasse la sfortuna e la morte nelle case in cui entrava. Le dicerie arrivarono anche giudice Gebhard, che per\u00f2 decise di tenere con s\u00e9 la donna per fronteggiare le esigenze del neonato.\nPoco tempo dopo due amici del giudice, un negoziante di nome Beck e la vedova dell'impiegato del tribunale Alberti, si sentirono male dopo una visita presso la casa dell'uomo: la Zwanziger aveva servito loro della birra proveniente dal barile con il veleno per topi, irritata dall'atteggiamento arrogante del signor Beck, che era solito deriderla e umiliarla. La domestica sconsigli\u00f2 timidamente alla innocente signora Alberti di bere birra, ma il suggerimento pass\u00f2 inascoltato.\nAnna Maria Zwanziger ormai stava perdendo la ragione: in seguito disse di aver provato piacere nel vendicarsi di coloro che pensava le avessero fatto dei torti, ma poco a poco cominci\u00f2 a vedere come offese personali anche i piccoli e comuni problemi quotidiani. Inizi\u00f2 a ricorrere al veleno, seppur in piccole dosi, per \"punire\" comportamenti di ospiti e domestici a lei sgraditi anche se assolutamente incolpevoli.\nNell'agosto 1809 avvelen\u00f2 due domestici, che erano arrivati a casa del giudice con un messaggio. Al primo, di nome Rosenhauer, serv\u00ec del vino bianco avvelenato, mentre al secondo, il diciannovenne Johann Krauss, diede del brandy in cui aveva sciolto del veleno per topi; questi rimase insospettito dal trovare una polvere bianca sul fondo del bicchiere. Dei due servitori mal sopportava gli atteggiamenti a suo dire rudi e scortesi, per cui us\u00f2 il veleno non per ucciderli ma solo per dargli forti dolori di stomaco. Nello stesso periodo, dopo un piccolo litigio, serv\u00ec del caff\u00e8 avvelenato a Barbara Waldmann, una cameriera di Gebhard.\nIl 1\u00ba settembre 1809 alla donna fu richiesto di servire della birra ad un incontro del giudice Gebhard con alcuni amici (Beck, suo fratello, il borgomastro Petz, un impiegato di nome Scherber), in un locale nei pressi della casa. La Zwanziger port\u00f2 della birra dal barile avvelenato, causando il ricovero di cinque persone che dovettero ricevere cure mediche. La donna era offesa dal fatto che il padrone ormai frequentasse persone anche all'esterno della propria casa, e voleva che il giudice smettesse di frequentare il signor Beck, ospite malvisto che la Zwanziger gi\u00e0 in precedenza aveva tentato di avvelenare.\nGebhard, rimessosi, si confront\u00f2 con la domestica, la quale si scus\u00f2 pur dicendosi innocente. Ormai sospettoso, l'uomo requis\u00ec alla donna le chiavi e le chiese di allontanarsi dalla sua casa, chiedendole di lasciare la citt\u00e0 due giorni dopo, il 3 settembre e indirizzandola in direzione di Bayreuth. Per convincerla a lasciare la casa le offr\u00ec una lettera di referenza, in cui lodava la sua lealt\u00e0 e le sue capacit\u00e0.\nLa donna nei due giorni prima della partenza concep\u00ec un piano per fare in modo di essere scagionata da ogni sospetto e richiamata alla famiglia. Prese le saliere della casa, e vi mise delle dosi di arsenico: mentre compiva l'operazione, fu scoperta da una delle due serve di famiglia, che si insospett\u00ec e si confront\u00f2 con lei in quanto il compito di riempire le saliere spettava alle cameriere e non alla domestica. La Zwanziger si giustific\u00f2 sommariamente dicendo che era tradizione per chi lasciava il servizio svolgere quel compito un'ultima volta, riuscendo ad allontanare i sospetti.\nLa sera prima della partenza, Gebhard diede le chiavi riottenute dalla donna al suo amico Scherber, e gli chiese di accompagnare la Zwanziger a prendere delle candele. Nella stanza Scherber trov\u00f2 un piccolo barattolo di terracotta con delle incrostazioni bianche: la donna se lo fece dare, e lo diede da lavare ad una delle cameriere. In seguito il barattolo fu identificato come il recipiente in cui la donna mescolava l'arsenico.\nLa mattina della partenza prepar\u00f2 un caff\u00e8 avvelenato alle due serve (di nome Hazin e Waldman), un piccolo strappo alla consuetudine che voleva il caff\u00e8 preparato da queste ultime, e diede da mangiare al figlio di Gebhard del latte e un biscotto con dell'arsenico. Il piano prevedeva che il piccolo piangesse per via dei dolori, facendo credere al padre che in realt\u00e0 soffrisse per la mancanza della domestica che lo accudiva regolarmente.\nDopo aver svolto la prima parte del piano, sal\u00ec sulla carrozza che il padrone aveva procurato per portarla a Bayreuth, dove si stabil\u00ec presso la madre della defunta moglie del signor Gebhard, in attesa che questi la richiamasse. Intanto, nella casa le due domestiche e il bambino venivano colte da spasmi, vomito e fitte allo stomaco.\nGiorni dopo le domestiche raccontarono al giudice delle anomalie nel comportamento di \"frau Sch\u00f6nleben\", sia riguardo al riempimento delle saliere sia al caff\u00e8 gentilmente offerto. Gebhard si rivolse ad un amico farmacista, che analizz\u00f2 il contenuto della dispensa e trov\u00f2 che il sale era stato avvelenato con trenta grammi di arsenico per un chilogrammo e mezzo di sale.\nLa cattura.\nL'indagine e l'arresto.\nIl 29 settembre Gebhard si rivolse al tribunale, che assegn\u00f2 al caso un magistrato, l'investigatore Brater. Subito emersero i collegamenti tra i decessi nelle tre case visitate dalla sedicente signora \"Nannette Sch\u00f6nleben nata Steinacker\": le vittime avevano sofferto degli stessi sintomi, e solo limitatamente alla presenza della donna nelle rispettive case.\nEmerse che il nome usato era fittizio, e si risal\u00ec alla vera identit\u00e0 della donna, scoprendo che si chiamava Anna Margaretha Zwanziger, nata Sch\u00f6nleben. Steinacker era stato il nome del suo patrigno.\nTutte le ricerche furono svolte all'insaputa della sospettata, che nel frattempo era tornata a Norimberga, e di nuovo aveva tentato di trasferirsi presso una delle proprie figlie a Mainbernheim, in Franconia. La Zwanziger ebbe una brutta sorpresa: la figlia aveva divorziato dal marito, e stava scontando una condanna per furto e truffa. Proprio quel giorno, in carcere, aveva contratto il suo secondo matrimonio. Senza nessuno che la ospitasse, la donna torn\u00f2 a Norimberga.\nLa Zwanziger fu arrestata il 18 ottobre 1809, quando si riusc\u00ec a risalire alla sua posizione attraverso una serie di lettere inviate al giudice Gebhard. In queste, la donna sosteneva di essere dispiaciuta per la sorte del bambino, che amava molto, e dichiarando di essere pronta a tornare al servizio del giudice dimenticando le ingiustizie e le accuse che le erano state rivolte. Scrisse anche al giudice Glaser, offrendogli nuovamente i propri servizi.\nAl momento dell'arresto, vennero trovate in possesso della donna una busta di arsenico e due di veleno per topi (potassio antimonio tartarato). Interrogata il 19 ottobre, neg\u00f2 fermamente ogni accusa, certa che non vi fossero prove per incriminarla.\nLe prime ammissioni.\nIl 23 ottobre fu riesumata la salma della signora Glaser, in stato iniziale di decomposizione nonostante fosse sotterrata da ormai 14 mesi: la decomposizione rallentata, l'odore, il colore della pelle, la rigidezza dei tessuti e le peculiari muffe sul cadavere erano tutti segni di avvelenamento da arsenico.\nGli stessi segni furono trovati sui corpi del signor Grohmann e della signora Gebhard, e negli intestini delle due donne furono trovate quantit\u00e0 rilevanti di veleno, che tolsero ogni sospetto residuo sulla causa della morte.\nDopo sei mesi di interrogatori, in cui non ammise nessuna colpa, il 16 aprile 1810 la donna fu messa di fronte ai risultati delle autopsie: inizialmente mantenne la propria versione ma dopo due ore cedette e rese una deposizione giurata. Disse di aver ucciso la signora Glaser, ma solo perch\u00e9 il giudice stesso, suo complice, glielo aveva chiesto insistentemente e aveva partecipato ai tre avvelenamenti che avevano portato alla morte della moglie. Terminato l'interrogatorio, svenne e fu portata via in convulsioni.\nGli investigatori presero la confessione per buona, e arrestarono il giudice Glaser: le accuse caddero ben presto ma portarono a identificare un altro avvelenamento della Zwanziger, una specie di \"prova generale\" condotta all'insaputa del giudice e ai danni di alcuni ospiti invitati a cena, i signori Wagenholtz, e di un domestico cui erano stati offerti i resti della cena. Con quell'avvelenamento, la Zwanziger aveva cercato di prendere le misure per stimare le quantit\u00e0 di veleno da utilizzare. Interrogata sul tema, dichiar\u00f2 che il giudice Glaser si comportava con i Wagenholtz in modo \"crudele come lo stesso Satana\" e avanz\u00f2 il sospetto che fosse stato il giudice ad avvelenarli, dicendo di essere stata male anche lei.\nNonostante la morte del signor Grohmann non fosse dovuta per certo al veleno, gli investigatori la confrontarono sull'argomento, e, dopo alcune parziali ammissioni, ottennero una conferma del fatto che la Zwanziger avesse avvelenato l'uomo in pi\u00f9 occasioni, con lo scopo di convincerlo di essere bisognoso delle cure della domestica e nel tentativo di suscitare in lui l'affetto che lei desiderava. Tuttavia, disse che l'avvelenamento mortale non era imputabile a lei, poich\u00e9 si tratt\u00f2 di un errore dovuto al fatto che i servitori di Grohmann, i fratelli Dorsch, avevano abbandonato incustoditi due dei boccali di birra avvelenata a loro destinati. Per errore la donna avrebbe poi riposto i boccali insieme a quelli buoni, per servirli poi, a suo dire inconsciamente, durante un incontro tra il convalescente Grohmann e i suoi amici. Dal punto di vista legale, questo avrebbe fatto venir meno la volontariet\u00e0 dell'omicidio, ma i giudici non credettero al racconto.\nGli interrogatori.\nIl modo con cui raccont\u00f2 i delitti sembrava studiato per spogliarli del loro aspetto pi\u00f9 terribile. In detenzione a Culmbach, le vennero mostrate le buste di veleno che portava con s\u00e9 al momento dell'arresto: la donna si agit\u00f2, apparve espansiva e felice, \"come riconoscendo un amico da cui si \u00e8 stati per lungo tempo separati\".\nIn altri interrogatori fu approfondito l'omicidio della signora Gebhard: Anna Zwanziger ammise di averla avvelenata, ma con l'intenzione di farla solo soffrire come vendetta per le sue angherie, non per causarle la morte. Disse che, se fosse stata lei ad avvelenarla letalmente per errore, si sarebbe data la morte lei stessa per la vergogna.\nQueste affermazioni vennero ritenute poco credibili, ma contribuirono a comprendere le perversioni mentali della donna e il suo rifugiarsi in una fantasia mentale in cui lei era la vittima di atroci persecuzioni, invece della persecutrice.\nFurono rinvenute delle lettere, abbandonate nel frettoloso allontanamento da casa Gebhard, da cui traspariva chiaramente il piano di Anna Maria Zwanziger per sedurre, tramite avvelenamenti e guarigioni miracolose, gli uomini presso cui lavorava: dapprima la donna intendeva rendersi indispensabile ai novelli vedovi, per poi guadagnarsi la loro stima, il loro affetto e infine l'amore.\nVenne approfonditamente interrogata sui ripetuti avvelenamenti degli ospiti di casa Gebhard: afferm\u00f2 che aveva s\u00ec avvelenato gli amici del suo padrone di casa, ma solo leggermente, per punirli delle \"torture\" che questi infliggevano alla servit\u00f9. A casa del signor Grohmann, l'avvelenamento sarebbe stato addirittura casuale, frutto di un semplice scambio di boccali o di una pulizia poco accurata di una botticella usata in precedenza per della bevanda avvelenata.\nNeg\u00f2 vivamente di aver avvelenato col caff\u00e8 le due serve di casa Gebhard, ma cedette di fronte alle accuse riguardanti il figlio del padrone: ammise di aver dato dell'arsenico al piccolo per farlo star male, sperando cos\u00ec di essere richiamata ad accudirlo.\nAmmise di aver lasciato nella cantina della casa un po' di veleno, ma accus\u00f2 le serve di averlo messo nelle saliere: questa confessione fu riconosciuta come non veritiera dall'analisi del sale in cantina e nelle saliere, e fu accolta la testimonianza delle serve che avevano visto la Zwanziger riempire essa stessa le saliere.\nDurante un interrogatorio, stup\u00ec gli inquirenti affermando candidamente di avere un solo vero amico, l'arsenico.\nIl corpo della signora Gebhard fu riesumato il 24 maggio 1810, e mostrato alla Zwanziger, la quale disse che avrebbe voluto morire anch'essa per giacere libera da preoccupazioni di fianco alla signora. Descrisse il suo rapporto della donna come quello tra amiche e sorelle, dapprima pentendosi per averla avvelenata, dopodich\u00e9 dicendo che non avrebbe potuto avvelenarla essendo per lei, appunto, come un'amica o una sorella.\nLe fu mostrata la tomba di Grohmann e anche qui ribad\u00ec di non essere colpevole degli omicidi, nonostante avesse gi\u00e0 fatto delle ammissioni in merito.\nLe confessioni di Anna Maria Zwanziger lasciarono perplessi gli inquirenti. La donna minimizzava alcuni fatti di grande importanza, ammetteva con noncuranza degli avvelenamenti, e nonostante le sue confessioni fossero ampiamente sufficienti per una condanna a morte, insisteva nel negare o nel mentire su fatti di poca o nessuna rilevanza, spesso gi\u00e0 ben accertati.\nLa condanna.\nL'umore della donna era variabile, spesso si prestava ad adulare gli investigati, a volte ammetteva le sue colpe dicendosi pentita, in altri casi negava fatti addebitatigli oltre ogni possibile dubbio. Spesso cercava di sviare le domande, o di intrattenere conversazioni leggere con gli ispettori. Le conclusioni dei medici e degli investigatori fu che ormai la donna si trovava in uno stato mentale compromesso, non pi\u00f9 in grado di dire la verit\u00e0 e incapace di distinguere la realt\u00e0 dalle sue fantasie distorte pur restando lucida.\nLa confessione suscit\u00f2 scalpore, e il 7 luglio 1811 presso il tribunale di Bamberga port\u00f2 ad una condanna a morte per decapitazione tramite spada. La Corte Suprema il 16 agosto seguente conferm\u00f2 la condanna in appello.\nLa Zwanziger accett\u00f2 di buon grado la condanna, in quanto essa stessa temeva che, se fosse rimasta in vita, avrebbe tentato di avvelenare altre persone.\nApparve molto calma ai suoi guardiani di cella, e quando le fu chiesto il motivo della sua malvagit\u00e0 rispose:\nQuesta ricostruzione \u00e8 discutibile, in quanto \u00e8 assai probabile che l'affezione della donna per il veleno fosse precedente al suo ritorno a Norimberga e alla travagliata vicenda con il barone, e risalisse al periodo di povert\u00e0 vissuto con il marito, quando con ogni mezzo cercava di riportare la propria condizione a quella goduta nell'agiato periodo in cui sperper\u00f2 l'eredit\u00e0 familiare.\nL'esecuzione avvenne il 17 settembre 1811: la donna apparve in pubblico con il volto coperto da un fazzoletto, imbarazzata dalla folla, con modi composti anche se un po' nervosa. Il boia le chiese se voleva ritrattare le sue accuse di complicit\u00e0 verso Glaser, anche se questi ormai era stato scagionato da ogni imputazione, ma lei neg\u00f2 e l'esecuzione fu portata a termine."}
{"id": "3130155", "revid": "729019", "url": "https://it.wikipedia.org/wiki?curid=3130155", "title": "Campagna di Mine Run", "text": "La campagna di Mine Run, conosciuta anche come Payne's farm o New Hope Church, si svolse in Virginia tra il 27 novembre e il 2 dicembre del 1863 nel corso della guerra di secessione americana. Il nuovo tentativo del magg. gen. unionista George G. Meade alla guida dell'Armata del Potomac di annientare l'Armata Confederata della Virginia Settentrionale guidata dal generale Lee si concluse senza alcun risultato.\nAntefatti.\nDopo la sconfitta a Gettysburg, Lee aveva ritirato i suoi uomini attraverso il Potomac in Virginia. Meade fu duramente contestato per la mancanza di aggressivit\u00e0 nell'inseguimento dell'esercito confederato durante la ritirata, e cos\u00ec prepar\u00f2 un piano per rimediare al mancato trionfo unionista. Dopo l'inconcludente tentativo di fermare Lee nel corso della campagna di Bristoe, Meade, alla fine di novembre, tent\u00f2 di anticipare l'Armata Confederata attraversando la foresta di Spotsylvania per colpire il fianco destro sudista lungo il fiume Rapidan. Meade aveva ricevuto rapporti di intelligence indicanti un rapporto di forze 2:1 (in realt\u00e0 81.000 contro 48.000) a favore dell'esercito unionista e inoltre indicavano che Lee aveva separato i suoi uomini in due gruppi, ora lontani oltre 30 miglia.\nBattaglia di Mine Run.\nMeade progett\u00f2 di attraversare il Rapidan per ritrovarsi oltre la cavalleria gen. JEB Stuart ed attaccare il fianco destro (i Corpi del ten. gen. R. S. Ewell e del ten. gen. A.P. Hill). Il piano prevedeva un veloce attacco con l'intera forza disponibile, per sfruttare la superiorit\u00e0 numerica. Il 25 novembre ebbe inizio l'avanzata, favorita dalla fitta nebbia; tuttavia il Corpo del mag. gen. William H. French si impantan\u00f2 durante il guado causando notevoli ritardi e dando il tempo a Lee di reagire. Il mag. gen. Jubal A. Early avanz\u00f2 per bloccare l'iniziativa di French a Payne's Farm. Due attacchi unionisti del brig. gen. Joseph B. Carr ed il contrattacco confederato guidato dal mag. gen. Edward Johnson furono respinti.\nDopo il tramonto Lee si posizion\u00f2 lungo le posizioni fortificate del fiume Mine Run e resistette, nei giorni seguenti, ai bombardamenti di Meade ed alle cariche dei Corpi di Gouverneur K. Warren e John Sedgwick. Lee progett\u00f2 un attacco per il 2 dicembre, ma fu anticipato da Meade che, valutando inattaccabili le postazioni confederate, ritir\u00f2 i suoi uomini abbandonando la Campagna.\nConseguenze.\nMine Run rappresent\u00f2 l'ultimo tentativo di Meade nel condurre un attacco vincente a Lee prima dell'arrivo di Ulysses S. Grant come generale in capo. Lee fu, per\u00f2, altrettanto deluso del corso della Campagna."}
{"id": "3130156", "revid": "767487", "url": "https://it.wikipedia.org/wiki?curid=3130156", "title": "Frankie e Johnny", "text": "Frankie e Johnny \u00e8 un film del 1966 diretto da Frederick de Cordova ed interpretato da Elvis Presley nella parte del protagonista.\nTrama.\nJohnny si esibisce in numeri musicali su uno \"showboat\" che percorre il fiume Mississippi. Inoltre ha il vizio del gioco d'azzardo, e spesso finisce per sperperare la paga all'interno del casin\u00f2 nel battello. Un giorno, insieme all'amico Cully, incontra una zingara che gli predice grande fortuna al gioco se al suo fianco avr\u00e0 una ragazza dai capelli rossi. La trover\u00e0 in Nellie Bly, ma ci\u00f2 scatener\u00e0 le ire della ragazza di Johnny, Frankie, e del fidanzato di Nellie, Clint Braden. Un dipendente di quest'ultimo, credendo cos\u00ec di compiacere il proprio capo, sostituisce con un vero proiettile quello a salve che si trova in una pistola di scena che Frankie dovr\u00e0 utilizzare in un numero musicale con Johnny durante lo spettacolo. Clint cerca di impedire l'incidente, ma arriva troppo tardi in teatro. Cos\u00ec Frankie sparer\u00e0 a Johnny, me egli avr\u00e0 salva la vita grazie a un portafortuna che si porta sempre dietro nel taschino del costume di scena, che fermer\u00e0 la pallottola.\nColonna sonora.\nI brani del film: \"Come Along\"; \"Petunia the Gardener's Daughter\" (cantata con Eileen Wilson); \"Chesay\"; \"What Every Woman Lives For\"; \"Frankie and Johnny\" (cantata con Eileen Wilson); \"Look Out Broadway\" (cantata con Eileen Wilson e Ray Walker); \"Beginner's Luck\"; \"Down By the Riverside\" / \"When the Saints Go Marching In\"; \"Shout It Out\"; \"Hard Luck\"; \"Please Don't Stop Loving Me\"; \"Everybody Come Aboard\".\nTutti i brani vennero pubblicati all'epoca sull'LP \"Frankie and Johnny\" (LPM/LSP 3553).\nVenne anche realizzato il singolo \"Frankie and Johnny\" / \"Please Don't Loving Me\" (47-8780).\nNel 1993 vennero pubblicati sul CD \"Frankie And Johnny &amp; Paradise Hawaiian Style\" (serie \"Double Feature\") senza bonus tracks.\nNel 2003 l'album originale venne ristampato su CD (serie \"Follow That Dream\") con grafica originale e l'aggiunta di 15 versioni alternative."}
{"id": "3130159", "revid": "767487", "url": "https://it.wikipedia.org/wiki?curid=3130159", "title": "Johann Georg Ahle", "text": "Nel 1680 venne nominato Poeta Laureato dall'imperatore Leopoldo I.\n\u00c8 conosciuto soprattutto per essere stato autore di un importante ciclo di lavori vocali e strumentali intitolati alle Muse ed illustrati da trattazioni teoriche."}
{"id": "3130160", "revid": "72396", "url": "https://it.wikipedia.org/wiki?curid=3130160", "title": "Sindaci di Bolzano", "text": "Di seguito l'elenco cronologico dei sindaci di Bolzano (in tedesco \"B\u00fcrgermeister von Bozen\") e delle altre figure apicali equivalenti che si sono succedute nel corso della storia.\nPeriodo asburgico (1449-1918).\nIl primo \"borgomastro\" della citt\u00e0 di Bolzano di cui si abbia notizia \u00e8 Hans Trott nel 1449, mentre nel 1424 compare con Nikolaus Hochgeschorn un emissario cittadino. L'assetto amministrativo cittadino fu profondamente forgiato dal privilegio comunale emanato nel 1442 da parte di Federico III d'Asburgo il quale rappresenta \u00abuna vera e propria \u201cMagna Carta\u201d comunale\u00bb. Pertanto, dal 1449 in poi si ha l'elenco completo dei borgomastri. Fino al 1582 la durata in carica era di un anno, portata poi a due fino al 1693, quando fu allungata a tre anni.\nLa prima carica cittadina nelle fonti antiche, del periodo tirolese e austriaco fino al passaggio della regione all'Italia nel 1919, parlano sempre di \"burgermaister\" o \"purgermayster\" (secoli XV-XVII) e infine \"B\u00fcrgermeister\" che corrisponde al concetto di sindaco. Il borgomastro e il consiglio cittadina dal tardo Quattrocento fino al 1907 risiedevano nell'Antico municipio di Bolzano, posto nel nucleo medievale della citt\u00e0 di Bolzano.\nRegno d'Italia (1918-1946).\nDopo il passaggio della citt\u00e0 di Bolzano all'Italia, in seguito alla sconfitta della monarchia austro-ungarica nella Prima guerra mondiale e l'annessione dei territori a sud del Brennero da parte italiana, il borgomastro fu confermato nella nuova carica di sindaco e l'amministrazione comunale in carica continu\u00f2 la propria attivit\u00e0.\nDopo che Perathoner fu costretto alle dimissioni a seguito della marcia su Bolzano, si susseguirono cinque commissari di nomina prefettizia, finch\u00e9 anche a Bolzano non fu istituita la figura del podest\u00e0 (1926). Fino all'istituzione della Zona d'operazioni delle Prealpi furono altri dieci, fra podest\u00e0 e commissari, coloro che governarono la citt\u00e0."}
{"id": "3130161", "revid": "1214201", "url": "https://it.wikipedia.org/wiki?curid=3130161", "title": "Kristoffer Nordfeldt", "text": "Carriera.\nClub.\nNordfeldt ha iniziato la sua carriera al Brommapojkarna, squadra della periferia stoccolmese, nonch\u00e9 uno dei settori giovanili pi\u00f9 fiorenti a livello nazionale. Nel 2006, non ancora diciassettenne, \u00e8 stato aggregato alla prima squadra per rivestire il ruolo di terzo portiere. Due anni pi\u00f9 tardi, in occasione del campionato di Superettan 2008, \u00e8 stato promosso a portiere titolare e ha contribuito al salto di categoria in Allsvenskan con un rendimento di 12 partite da imbattuto e 27 gol subiti in 29 presenze totali. Prima dell'inizio dell'Allsvenskan 2009 ha rinnovato il proprio contratto con i rossoneri per le successive tre stagioni. La squadra si \u00e8 poi salvata nel campionato 2009, ma \u00e8 retrocessa in Superettan al termine dell'annata 2010. Nordfeldt \u00e8 rimasto in rosa anche per tutto il 2011, prima di essere ceduto a fine anno.\nTerminata la parentesi al Brommapojkarna, \u00e8 approdato a parametro zero agli olandesi dell'Heerenveen, che gi\u00e0 nei mesi precedenti avevano trattato il suo acquisto con il club svedese quando il giocatore aveva ancora un anno di contratto. Inizialmente riserva di Brian Vandenbussche, a poco pi\u00f9 di un mese dal suo arrivo Nordfeldt si \u00e8 definitivamente ritagliato spazio nell'undici titolare dell'allenatore Marco van Basten. Di l\u00ec in poi, ha mantenuto il posto sia sotto la gestione tecnica dello stesso van Basten che sotto quella di Dwight Lodeweges.\nNel giugno del 2015 ha firmato un contratto inizialmente triennale con lo Swansea City. In questo caso per\u00f2 non \u00e8 riuscito a vincere la concorrenza del polacco \u0141ukasz Fabia\u0144ski. Dopo aver giocato tre partite tra FA Cup e Coppa di Lega, all'ultima giornata di campionato ha fatto il suo debutto in Premier League giocando il match interno contro il Manchester City terminato 1-1. Anche l'anno successivo, in Premier League, ha giocato solo la partita dell'ultima giornata, in questo caso vinta 2-1 contro il West Bromwich Albion. Nel 2017-2018, invece, in campionato non \u00e8 mai stato utilizzato. Nel corso della Championship 2018-2019 ha trovato parzialmente maggiore spazio, giocando 22 partite sulle 46 previste da calendario di una stagione in cui si \u00e8 talvolta avvicendato con il pariruolo Erwin Mulder. Ha quindi iniziato l'annata 2019-2020 da riserva del nuovo arrivo Freddie Woodman fintanto che durante l'inverno, a pochi mesi dalla scadenza contrattuale, ha trovato l'accordo per continuare all'estero la propria carriera.\nIl 14 gennaio 2021, infatti, Nordfeldt \u00e8 stato presentato dai turchi del Gen\u00e7lerbirli\u011fi che lo hanno ingaggiato per un anno e mezzo. Qui \u00e8 stato il portiere titolare sia nella rimanente parte della S\u00fcper Lig 2019-2020 che nell'edizione 2020-2021, al termine della quale \u00e8 scaduto il suo contratto.\nIl 9 agosto 2021 \u00e8 tornato ufficialmente a militare in Svezia con il passaggio all'AIK, societ\u00e0 con cui inizialmente ha concordato un accordo valido fino al successivo 31 dicembre. Al termine di una stagione in cui l'AIK ha sfiorato il titolo, Nordfeldt ha firmato un rinnovo per ulteriori quattro anni, legandosi fino al dicembre 2025.\nNazionale.\nDopo aver fatto parte delle principali nazionali giovanili, nel gennaio 2010 ha partecipato per la prima volta a una tourn\u00e9e in Medio Oriente con la nazionale, senza per\u00f2 essere schierato. Nella tourn\u00e9e in Sudafrica del gennaio 2011 ha giocato a Nelspruit la sua prima amichevole contro i padroni di casa, pareggiata 1-1. Nel 2013 ha iniziato ad essere convocato con regolarit\u00e0 anche per partite non amichevoli, pur rimanendo riserva di Andreas Isaksson prima e di Robin Olsen. \n\u00c8 stato convocato dal CT Janne Andersson sia per i Mondiali 2018 che per gli Europei 2020, questi ultimi disputati in realt\u00e0 nel 2021 a causa della pandemia di COVID-19. In entrambe le competizioni \u00e8 sempre rimasto in panchina.\nStatistiche.\nPresenze e reti nei club.\n\"Statistiche aggiornate al 31 agosto 2019.\""}
{"id": "3130172", "revid": "124020360", "url": "https://it.wikipedia.org/wiki?curid=3130172", "title": "Episodi di Medium (settima stagione)", "text": "La settima ed ultima stagione di \"Medium\" \u00e8 stata trasmessa sul canale statunitense CBS dal 24 settembre 2010 al 21 gennaio 2011.\nIn Italia la stagione \u00e8 stata trasmessa su Rai 3 dal 23 febbraio al 19 aprile 2012.\nPorta tua figlia al lavoro.\nTrama.\nAllison e Bridgette hanno lo stesso sogno, quello di un uomo senza tetto scomparso e per questo motivo hanno uno scambio di corpi.\nAnime gemelle.\nTrama.\nAllison comincia a vedere dei simboli fluttuare sopra la testa delle persone ed \u00e8 convinta che potrebbe essere un modo per trovare la perfetta anima gemella per tutti. Joe intanto \u00e8 alle prese con i suoi impiegati e un'accusa di molestie sessuali.\nFantasmi dal passato.\nTrama.\nAllison \u00e8 preoccupata per Scanlon che \u00e8 ossessionato da sogni in merito al fratello defunto. I piani di Ariel per il college sono interrotti da visioni di giovani donne scomparse.\nTra la vita e la morte.\nTrama.\nLe indagini di Allison sull'omicidio di una ragazza potrebbero essere collegate alla morte del fratello di Scanlon. Bridgette e Marie cercano di abituarsi all'idea che Ariel andr\u00e0 al college.\nNella pelle di qualcun altro.\nTrama.\nAllison si ustiona la mano il che richiede un'operazione chirurgica per applicare del tessuto umano sulla ferita, ma quando si sveglia scopre che la mano ha assunto una propria personalit\u00e0. Bridgette intanto sta tenendo all'oscuro i suoi genitori sul suo coinvolgimento con la squadra di calcio.\nDov'eri quando....\nTrama.\nAllison ha una visione riguardo al futuro che la lascia frustrata e impotente sulla catastrofe imminente.\nStraniera nel proprio paese.\nTrama.\nSenza motivo apparente Allison non riesce pi\u00f9 a comprendere la lingua parlata. La situazione mette a dura prova la pazienza di Joe che pensa a tutte le stranezze che ha dovuto imparare ad accettare nel loro matrimonio.\nIl sicario.\nTrama.\nAllison sogna di fiamme e di incendi e i suoi sogni potrebbero essere collegati a una serie di incidenti dolosi che hanno causato gi\u00e0 alcune vittime. Intanto Devalos sta pensando seriamente di candidarsi come sindaco.\nIl nuovo vicino di casa.\nTrama.\nUn uomo condannato per crimini sessuali si trasferisce nel quartiere e tutti gli abitanti sono immediatamente sulla difensiva. Allison ha delle visioni in merito all'uomo che le danno da pensare.\nSangue sui binari.\nTrama.\nAllison sogna di un uomo ucciso da un treno e quando questo avviene anche nella realt\u00e0, lei \u00e8 convinta che si tratti di omicidio. Joe ha difficolt\u00e0 ad accettare la diagnosi medica fatta a sua madre.\nScambio di favori.\nTrama.\nI sogni di Allison fanno sorgere dei sospetti su suo fratello Michael. Intanto i poteri di Bridgette sollevano l'interesse del direttore della campagna elettorale di Devalos.\nSogno su comando.\nTrama.\nUn uomo di nome Jeremy si rivolge ad Allison per ritrovare la moglie, scomparsa anni prima insieme al figlio. Allison promette di leggere il suo file mentre viaggia verso l'aeroporto, ma una volta qui Jeremy la rapisce e la droga per aiutarla a dormire e sognare. Alla fine Allison riesce a collegare la moglie scomparsa ad un caso di omicidio irrisolto sul quale Devalos aveva indagato in passato. Scopre cos\u00ec che la moglie di Jeremy \u00e8 stata uccisa e che il suo bambino \u00e8 stato allevato dall'assassino. Allison decide di far cadere le accuse contro Jeremy e lo riunisce con suo figlio. \n&lt;br&gt;\nIntanto, la piccola Marie ha dei problemi con un test di dizione e gli insegnanti pensano che abbia un disturbo dell'apprendimento, ma Joe si rende conto che il calo di rendimento scolastico \u00e8 dovuto alla sua situazione lavorativa.\nFino alla fine dei tempi.\nTrama.\nAllison parla al telefono con Joe mentre questo \u00e8 su un aereo per le Hawaii, durante la conversazione l'aereo precipita ed Allison \u00e8 disperata.\n&lt;br&gt;\nSette anni dopo: Allison \u00e8 viceprocuratore, Devalos \u00e8 sindaco, e tutti sono impegnati in una grossa causa contro un malavitoso messicano, che fa uccidere il procuratore che non lo aveva estradato in Messico. Durante la causa in tribunale Allison ha delle visioni di Joe, salvo dopo il disastro aereo. Si convince che suo marito \u00e8 vivo, ma le ricerche fatte non portano a niente. In un sogno capisce che Joe \u00e8 in Messico, ma non ricorda pi\u00f9 nulla, e proprio grazie alla sua amnesia il malavitoso messicano lo convince che prima dell'incidente non avesse alcuna famiglia e lavorasse per lui. Allison patteggia l'estradizione in Messico per avere informazioni su Joe e arriva finalmente a riabbracciarlo. In quel momento si sveglia e pensa sia stato solo un sogno: Joe glielo conferma, ma le dice che la sua morte non \u00e8 stata un sogno, lui \u00e8 morto davvero e il sogno gliel'ha fatto fare lui, per farle vedere che potr\u00e0 andare avanti anche senza di lui. Ma durante il sogno lei si \u00e8 intromessa, cercando la soluzione che voleva e immaginandolo salvo. Allison piange disperatamente. &lt;br&gt;\nQuarantun anni dopo. Allison vecchia e malata, circondata dalle foto di Joe, delle figlie e delle nipoti, muore. In quel momento il suo spirito vede Joe che l'ha aspettata per tutto quel tempo. Allison gli chiede se pu\u00f2 baciarlo e lui risponde \"fino alla fine dei tempi\". La serie si conclude con una carrellata su tutti i protagonisti."}
{"id": "3130177", "revid": "287204", "url": "https://it.wikipedia.org/wiki?curid=3130177", "title": "Ardro pod Velikim Trnom", "text": "Ardro pod Velikim Trnom \u00e8 un piccolo villaggio, situato ad est di Kr\u0161ko nella Slovenia, parte del territorio della bassa Carniola. \u00c8 ora inclusa con il resto della municipalit\u00e0 nella regione dell'Oltresava inferiore."}
{"id": "3130188", "revid": "729019", "url": "https://it.wikipedia.org/wiki?curid=3130188", "title": "Assedio di Capua (1734)", "text": "L'assedio di Capua fu l'ultima battaglia della conquista borbonica delle Due Sicilie nel territorio italiano. Gli austriaci, asserragliatisi a Capua sotto il comando del Traun, resistettero per sette mesi alle truppe franco-spagnole, alzando bandiera bianca solo il 30 novembre 1734 e soltanto dopo che gli avversari garantirono di tributargli tutti gli onori militari e di scortarli fino ai porti dell'Adriatico. La causa della resa non fu soltanto l'assottigliarsi di viveri e munizioni, ma anche la sempre maggior difficolt\u00e0 a compiere efficaci sortite esterne e la sopravvenuta impossibilit\u00e0 a ricevere rinforzi imperiali."}
{"id": "3130193", "revid": "599013", "url": "https://it.wikipedia.org/wiki?curid=3130193", "title": "Eugenio Mosso", "text": "Era noto anche come Mosso III per distinguerlo dai fratelli Francisco, Benito e Julio, che giocarono tutti come lui nel Torino.\nCarriera.\nClub.\nEsord\u00ec nel Torino il 3 novembre del 1912 in trasferta contro il Novara e in quell'occasione segn\u00f2 la doppietta che decise l'incontro. Rimase a Torino per tutto il resto della carriera, fino al ritiro avvenuto al termine della stagione 1924-1925. Nel 1919 ha militato in qualche partita nell`US Milanese che partecipava al campionato Lombardo (Coppa Mauro).\nNazionale.\nIn Nazionale disput\u00f2 una sola gara, l'amichevole contro la Svizzera del 5 aprile 1914, giocata nel ruolo di interno destro.\nStatistiche.\nPresenze e reti nei club.\n\" *Le stagioni contrassegnate con l'asterisco non sono state disputate per cause belliche. \""}
{"id": "3130203", "revid": "1214201", "url": "https://it.wikipedia.org/wiki?curid=3130203", "title": "Samuel Holm\u00e9n", "text": "Biografia.\n\u00c8 fratello maggiore del difensore Sebastian Holm\u00e9n."}
{"id": "3130206", "revid": "155634", "url": "https://it.wikipedia.org/wiki?curid=3130206", "title": "Internazionali d'Italia 1988 - Singolare maschile", "text": "Il singolare degli Internazionali d'Italia 1988 \u00e8 stato un torneo di tennis facente parte della categoria Grand Prix.\nIl torneo maschile \u00e8 cominciato il 9 maggio, e la finale si \u00e8 disputata domenica 15 maggio 1988. Il campione uscente era Mats Wilander, che \u00e8 stato eliminato al terzo turno da Ronald Ag\u00e9nor. In finale Ivan Lendl ha battuto Guillermo P\u00e9rez Rold\u00e1n per 2-6, 6-4, 6-2, 4-6, 6-4."}
{"id": "3130211", "revid": "1340213", "url": "https://it.wikipedia.org/wiki?curid=3130211", "title": "Episodi di CSI - Scena del crimine (undicesima stagione)", "text": "L'undicesima stagione della serie televisiva CSI - Scena del crimine formata da 22 episodi, \u00e8 stata trasmessa negli Stati Uniti da CBS dal 23 settembre 2010 al 12 maggio 2011, ottenendo un'audience media di 13.515.000 telespettatori, risultando cos\u00ec una delle serie TV pi\u00f9 seguite della stagione televisiva statunitense 2010-2011.\nInvece in Italia viene trasmessa dal 3 marzo al 12 maggio 2011 per la prima parte (ep. 1-12) e la seconda parte (ep. 13-22) dall'8 settembre al 10 novembre 2011 su Fox Crime. In chiaro \u00e8 stata trasmessa dal 5 marzo al 14 maggio 2012 su Italia 1.\nOnde d'urto.\nTrama.\nMentre Langston \u00e8 in ospedale a causa delle pugnalate di Nate Haskell, la squadra indaga sull'attentato ad un funerale di polizia. L'esplosione si scoprir\u00e0 collegata a Jason McCann, un adolescente problematico.\nLo squalo.\nTrama.\nLa scientifica di Las Vegas deve indagare su un attacco di squalo, verificatosi nella piscina di un casin\u00f2. \nNozze di sangue.\nTrama.\nDurante una convention di lupi mannari e vampiri, un membro di quest'ultimi viene trovato decapitato.\nL'assassino in latex.\nTrama.\nLa squadra indaga su una serie di omicidi, opera di un killer in grado di non lasciare tracce, grazie ad un vestito in latex realizzato su misura.\nLa casa degli orrori.\nTrama.\nLa squadra ritrova numerosi cadaveri nascosti nella casa di una signora affetta da una grave forma di disposofobia.\nA sangue freddo.\nTrama.\nIn quest'episodio la Scientifica indaga su due casi: l'omicidio di un uomo la cui figlia \u00e8 stata uccisa cinque anni prima e mai ritrovata; e la bizzarra morte di un giovane che sembra essere stato ucciso da un tirannosauro.\nFurto d'identit\u00e0.\nTrama.\nLa Scientifica indaga sul ritrovamento di un corpo triturato, legato ad un giro di furti d'identit\u00e0.\nGas letali.\nTrama.\nLa squadra indaga su una serie di decessi correlati ad una societ\u00e0 che utilizza depositi illegali di gas.\nVite selvagge.\nTrama.\nRay, Catherine e Nick stanno indagando se la caduta di un uomo da un balcone sia il risultato o meno di un omicidio. Intanto Sara e Greg indagano sulla morte di una signora, avvenuta in cucina e su quella di suo marito, avvenuta nella doccia. \nIl cacciatore di bambini.\nTrama.\nLa moglie di un agente dell'FBI viene assassinata, mentre la figlia viene rapita. Il principale sospettato \u00e8 un serial killer pedofilo, su cui stava indagando da anni l'agente dell'FBI.\nLa scommessa.\nTrama.\nLa squadra investiga sulla morte per strangolamento di una prostituta, le cui foto da morta sono state trovate in internet.\nUna scarica di baci.\nTrama.\nIl team scopre una serie di bizzarre e casuali morte collegate ad un latitante, legato ad un caso di sette anni prima. Greg incontra e si innamora di Ellen, una giovane maestra, che si riveler\u00e0 collegata al caso.\nLe due signore Grissom.\nTrama.\nIl direttore di una fondazione per sordi viene ucciso da un'autobomba mortale, spingendo Sara ad interrogare gli studenti e i docenti del collegio in cui lavora la suocera, anch'essa sorda. Questo la porter\u00e0 a scontrarsi anche con una vecchia fiamma di Grissom.\nLe ceneri del passato.\nTrama.\nLa squadra della scientifica indaga sull'orribile omicidio di un padre vedovo. Nel mentre Ray capisce, dopo che l'ex moglie \u00e8 arrivata a Las Vegas, che \u00e8 arrivato il momento di andare avanti rispetto alla sua vecchia vita.\nVittime di un'ossessione.\nTrama.\nMentre Langston testimonia contro Nate Haskell; Nick, Catherine, Lou Vartann ed un artificiere vengono intrappolati in un magazzino truccato, insieme ad una bomba, posizionata da Jason McCann. Nick spara a Jason e Nate Haskell riesce a fuggire dal carcere.\nDead man walking.\nTrama.\nLa scientifica indaga su due corpi che in realt\u00e0 non sono poi cos\u00ec morti.\nL'ultimo appuntamento.\nTrama.\nLa squadra indaga sull'omicidio di un ex poliziotto che si trovava in prigione e tra gli indizi c'\u00e8 una lista ritrovata nella sua cella con i nomi di alcuni individui che la vittima credeva fossero potenziali sospettati per l'assassinio di sua moglie, di cui era stato accusato.\nIl cerchio si chiude.\nTrama.\nIl team comincia a scommettere freneticamente quando una serie di circostanze gli fa credere che sono incappati finalmente nel Ciclo: un omicidio, un suicidio, una morte accidentale e una morte naturale avvenuti tutti nello stesso turno. L'unica morte mancante \u00e8 quella naturale e chiudere il cerchio si riveler\u00e0 pi\u00f9 difficile del previsto.\nFuria scatenata.\nTrama.\nRay, Sara e Lady Heather cercano di risolvere l'omicidio una donna, affetta da una strana ossessione, sbranata a morte da un leone di montagna. Nel frattempo, Nick e Brass indagano sul suicidio di una diciassettenne incinta, vittima di cyberbullismo.\nIl padre della sposa.\nTrama.\nNon appena il famigerato Nate Haskell invia un video minaccioso al padre di una delle sue spose minacciando di ucciderla, la squadra si mette sulle sue tracce, grazie anche all'aiuto di Sofia Curtis.\nLa prima volta non si scorda mai.\nTrama.\nRay e la squadra sono alla ricerca di Nate Haskell, dopo il suo ultimo avvistamento a Los Angeles. Morgan Brody, la figlia del vice-sceriffo di Las Vegas, collabora alla ricerca del killer e della ex moglie di Ray, rapita dal citato killer.\nFaccia a faccia.\nTrama.\nRay, dopo aver trovato la casa di Nate Haskell, per salvare la sua ex moglie, uccide, gettando gi\u00f9 dalle scale il killer. La squadra indaga sul reale svolgimento dei fatti."}
{"id": "3130212", "revid": "767487", "url": "https://it.wikipedia.org/wiki?curid=3130212", "title": "Manuelito", "text": "Nato a Bear's Ears nel sud-est dello Utah, Manuelito fu un importante leader dei Navajo, che un\u00ec la sua nazione contro l'oppressione delle forze armate dell'Esercito dell'Unione. Per diversi anni guid\u00f2 un gruppo di guerrieri nella resistenza alle iniziative federali dirette a rimuovere con la forza il popolo Navajo e condurlo a Bosque Redondo, nel Nuovo Messico attraverso quella che prese il nome di Lunga marcia dei Navajo nel 1864. Dopo essere stato trasferito a Bosque Redondo, Manuelito fu tra i leader che firmarono il trattato del 1868, che poneva fine al periodo di internamento ed istituiva una riserva indiana per il popolo Navajo. "}
{"id": "3130215", "revid": "729019", "url": "https://it.wikipedia.org/wiki?curid=3130215", "title": "Stanley Cup 2004", "text": "La finale della Stanley Cup 2004 \u00e8 stata una serie al meglio delle sette gare che ha determinato il campione della National Hockey League per la stagione 2003-04. Al termine dei playoff i Tampa Bay Lightning, campioni della Eastern Conference, si sfidarono contro i Calgary Flames, campioni della Western Conference. I Lightning nella serie finale di Stanley Cup usufruirono del fattore campo, in virt\u00f9 del maggior numero di punti ottenuti nella stagione regolare, 106 punti contro i 94 dei Flames. La serie inizi\u00f2 il 25 maggio e fin\u00ec il 7 giugno con la conquista da parte dei Lightning della Stanley Cup per 4 a 3.\nPer Tampa si tratt\u00f2 della prima apparizione assoluta alle finali di Stanley Cup, dopo essere stata creata 12 anni prima come expansion-team. Per Calgary si tratt\u00f2 invece della terza presenza, la prima dopo il quinto titolo conquistato nel 1989. Tampa sconfiggendo Calgary vinse la prima Stanley Cup della franchigia, divent\u00f2 la sesta formazione a vincere il titolo alla prima apparizione nelle finali dalla fine dell'era delle Original Six nel 1967, portando il trofeo nel punto pi\u00f9 meridionale degli Stati Uniti fino ad allora. Inoltre per la prima volta dal 1945 la squadra capace di segnare per prima in ciascuno dei sette incontri disputati fu in grado di vincere la partita. I Flames eguagliarono il record di 26 partite disputate nei playoff, gi\u00e0 raggiunto dai Flyers nel 1987, tuttavia anch'essi usciti sconfitti dalla finale ad opera degli Edmonton Oilers. Le 11 sconfitte nei playoff dei Flames eguagliarono un altro record detenuto anche dai Flyers del 1987 e dai Los Angeles Kings del 1993. Il proprietario dei Lightning Bill Davidson divent\u00f2 il primo proprietario di franchigie sportive americane a vincere due campionati differenti nella stessa stagione. Otto giorni il successo nella finale NHL i Detroit Pistons, squadra della NBA, conquist\u00f2 il terzo titolo della sua storia sconfiggendo nella serie finale i Los Angeles Lakers per 4-1.\nAl termine della serie il centro canadese Brad Richards fu premiato con il Conn Smythe Trophy, trofeo assegnato al miglior giocatore dei playoff NHL.\nContendenti.\nTampa Bay Lightning.\nPer i Tampa Bay Lightning si tratt\u00f2 della prima apparizione in assoluto in finale fin dalla creazione della franchigia nel 1992. I Lightning conclusero la stagione regolare vincendo il titolo della Eastern Conference con 106 punti, oltre al secondo titolo consecutivo della Southeast Division. Al primo turno dei playoff sconfissero i New York Islanders per 4-1 ed i Montreal Canadiens per 4-0. Nella finale di Conference invece ebbero la meglio sui Philadelphia Flyers per 4-3, qualificandosi cos\u00ec per la prima volta alla finale della Stanley Cup.\nCalgary Flames.\nPer i Calgary Flames si tratt\u00f2 della terza apparizione nella finale, la prima dopo il loro unico successo avvenuto nel 1989, cos\u00ec come fu la prima apparizione finale di una squadra canadese dal 1994, quando i Vancouver Canucks vennero sconfitti dai New York Rangers. I Flames conclusero al sesto posto la Western Conference con 94 punti. Al primo turno sconfissero i Vancouver Canucks campioni della Northwest Division per 4-3 e poi Detroit Red Wings per 4-2. Nella finale di Conference si imposero sui San Jose Sharks per 4-2 qualificandosi per la finale della Stanley Cup."}
{"id": "3130217", "revid": "599013", "url": "https://it.wikipedia.org/wiki?curid=3130217", "title": "Andreas Johansson (calciatore 1982)", "text": "Carriera.\nClub.\nJohansson ha iniziato a giocare a calcio a Getinge, un'area urbana situata a pochi chilometri dalla cittadina di Halmstad.\nNel 1997 \u00e8 entrato a far parte delle giovanili dell'Halmstads BK, ovvero la principale squadra della zona.\nPrima dell'inizio della stagione 2002 \u00e8 stato promosso in prima squadra, e nel maggio dello stesso anno ha fatto il debutto in Allsvenskan contro l'\u00d6rgryte, affermandosi poi rapidamente anche come titolare. All'Halmstad \u00e8 rimasto per otto stagioni e mezzo, durante le quali la squadra ha conseguito un 2\u00ba posto al termine dell'Allsvenskan 2004.\nNel giugno del 2009 infatti Johansson \u00e8 stato ceduto a titolo definitivo ai tedeschi del Bochum. La squadra biancazzurra ha poi chiuso la Bundesliga 2009-2010 al penultimo posto ed \u00e8 scesa in seconda serie: Johansson in quella stagione ha collezionato 16 presenze ed \u00e8 rimasto in rosa anche a seguito della retrocessione. Nel 2010-2011 il Bochum \u00e8 arrivato terzo e si \u00e8 qualificato per gli spareggi promozione contro il Borussia M\u00f6nchengladbach, un doppio confronto giocato con lo svedese titolare in entrambe le occasioni, ma le due sfide hanno poi finito per premiare gli avversari. Nel 2011-2012, dopo un avvio di stagione deludente da parte della squadra, il nuovo tecnico Andreas Bergmann ha scelto di ridurre l'impiego di Johansson che \u00e8 stato quindi messo sul mercato.\nNel gennaio del 2012, Johansson \u00e8 ritornato a far parte di una squadra svedese con l'acquisto da parte dell'IFK Norrk\u00f6ping. Il contratto era inizialmente di due anni, ma \u00e8 stato pi\u00f9 volte rinnovato nel corso degli anni. Nel 2015, nelle vesti di capitano di un IFK Norrk\u00f6ping tornato a vincere il titolo dopo 26 anni, \u00e8 stato nominato miglior difensore di quell'edizione dell'Allsvenskan. Un anno pi\u00f9 tardi \u00e8 stato premiato non solo come miglior difensore, ma anche come miglior giocatore dell'Allsvenskan 2016, nonostante l'IFK Norrk\u00f6ping non abbia bissato il titolo della stagione precedente.\nA partire dal gennaio 2019, dopo sette campionati disputati con il Norrk\u00f6ping e 205 presenze collezionate in biancoblu in campionato, alla soglia dei 37 anni Johansson \u00e8 sceso in seconda serie per fare ritorno all'Halmstad, la sua prima squadra professionistica. Al termine della Superettan 2020 \u00e8 arrivata la promozione in Allsvenskan, in quell'annata Johansson ha contribuito con 29 presenze (tutte da titolare) e due reti.\nNazionale.\nJohansson ha esordito nella Nazionale svedese Under-21 nel 2003, venendo convocato anche per il campionato europeo di categoria che si \u00e8 disputato l'anno seguente. Nel gennaio 2009 ha disputato un'amichevole invernale con la Nazionale maggiore."}
{"id": "3130218", "revid": "767487", "url": "https://it.wikipedia.org/wiki?curid=3130218", "title": "Emperor Magus Caligula", "text": "\u00c8 stato cantante anche in gruppi come Demonoid e Sanctification, oltre che negli Hypocrisy. Ha fondato, prima della partecipazione ai Dark Funeral, un gruppo di nome Dominion-Caligula con il chitarrista secondario dei Dark Funeral stessi, Dominion appunto."}
{"id": "3130223", "revid": "729019", "url": "https://it.wikipedia.org/wiki?curid=3130223", "title": "Jeremy Paul", "text": "Biografia.\nNato in Nuova Zelanda, crebbe fin dall'infanzia nel Queensland dove i suoi genitori si erano trasferiti; a livello giovanile rappresent\u00f2 sia il suo Stato che l'Australia e nel 1998 divenne professionista nelle file dei Brumbies, con cui fece l'esordio nel Super 12.\nSempre nel 1998 esord\u00ec negli \"Wallabies\" a Sydney contro la e l'anno successivo fu selezionato per la nel Regno Unito, che l' vinse battendo in finale la .\nPresente anche nella formazione che vinse il tri Nations 2000 e 2001, si aggiudic\u00f2 con i Brumbies il Super 12 2001, e fu convocato anche per la in cui l' giunse fino alla finale, poi persa contro l'.\nNel 2004 si aggiudic\u00f2 una nuova edizione del Super 12, e disput\u00f2 il suo ultimo incontro internazionale nel settembre 2006; dopo il Super 14 2007 si trasfer\u00ec in Inghilterra al Gloucester; comunque, nonostante un contratto triennale, dopo un primo anno al di sotto delle aspettative, Paul e il club sciolsero consensualmente il contratto.\nDopo il ritiro Paul scrive come esperto di rugby per Fox Sports."}
{"id": "3130225", "revid": "339392", "url": "https://it.wikipedia.org/wiki?curid=3130225", "title": "Giovanni Luca Picariello", "text": ""}
{"id": "3130227", "revid": "767487", "url": "https://it.wikipedia.org/wiki?curid=3130227", "title": "Jumping All Over the World", "text": "Jumping All Over the World \u00e8 il tredicesimo album del gruppo degli Scooter, pubblicato nel 2007.\nL'album rappresent\u00f2 una svolta stilistica della band, introducendo una variante della jumpstyle dai toni pi\u00f9 melodici, allegri e commerciali, fortemente influenzata dall'eurotrance di enorme successo nei primi anni Duemila nel Nord Europa.\nL'album ebbe un ottimo successo commerciale in Europa, in particolare nel Regno Unito dove ottenne il riconoscimento di disco di platino. Il brano \"Jumping all over the world\" rimase primo nelle classifiche inglesi per diverse settimane, eguagliando in termini di popolarit\u00e0 The Logical Song del 2001. La popolarit\u00e0 che ottenne l'album fu tale da permettere la diffusione della jumpstyle (sia come genere musicale che come ballo) nell'ambito mainstream, prima genere maggiormente correlato all'hardstyle e ad ambienti pi\u00f9 underground."}
{"id": "3130228", "revid": "399", "url": "https://it.wikipedia.org/wiki?curid=3130228", "title": "SkyRec Company Group S.p.A.", "text": ""}
{"id": "3130230", "revid": "599013", "url": "https://it.wikipedia.org/wiki?curid=3130230", "title": "Worland", "text": "Worland \u00e8 un centro abitato \"(city)\" degli Stati Uniti d'America, capoluogo della Contea di Washakie nello Stato del Wyoming. Nel censimento del 2000 la popolazione era di 5.250 abitanti.\nGeografia fisica.\nSecondo i rilevamenti dell'United States Census Bureau, la localit\u00e0 di Worland si estende su una superficie di 10,8 km\u00b2, di cui 10,6 occupati da terre e 0,2 da acqua.\nPopolazione.\nSecondo il censimento del 2000, a Worland vivevano 5.250 persone, ed erano presenti 1.439 gruppi familiari. La densit\u00e0 di popolazione era di 492,0 ab./km\u00b2. Nel territorio comunale si trovavano 2.334 unit\u00e0 edificate. Per quanto riguarda la composizione etnica degli abitanti, l'89,47% era bianco, lo 0,06% era afroamericano, lo 0,57% era nativo, lo 0,84% proveniva dall'Asia, il 6,72% apparteneva ad altre razze e il 2,34% a due o pi\u00f9. La popolazione di ogni razza ispanica corrispondeva al 13,49% degli abitanti.\nPer quanto riguarda la suddivisione della popolazione in fasce d'et\u00e0, il 26,2% era al di sotto dei 18, il 7,5% fra i 18 e i 24, il 25,3% fra i 25 e i 44, il 23,8% fra i 45 e i 64, mentre infine il 17,3% era al di sopra dei 65 anni di et\u00e0. L'et\u00e0 media della popolazione era di 39 anni. Per ogni 100 donne maggiorenni residenti vivevano 91,3 uomini."}
{"id": "3130231", "revid": "287204", "url": "https://it.wikipedia.org/wiki?curid=3130231", "title": "Newcastle (Wyoming)", "text": "Newcastle \u00e8 una citt\u00e0 e capoluogo della contea di Weston, Wyoming, Stati Uniti. La popolazione era di 3.532 abitanti al censimento del 2010.\nGeografia fisica.\nSecondo lo United States Census Bureau, ha un'area totale di .\nSociet\u00e0.\nEvoluzione demografica.\nSecondo il censimento del 2010, la popolazione era di 3.532 abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 94,6% di bianchi, lo 0,4% di afroamericani, l'1,6% di nativi americani, lo 0,3% di asiatici, lo 0,1% di oceanici, l'1,0% di altre razze, e il 2,0% di due o pi\u00f9 etnie. Ispanici o latinos di qualunque razza erano il 3,4% della popolazione."}
{"id": "3130233", "revid": "767487", "url": "https://it.wikipedia.org/wiki?curid=3130233", "title": "Boca West International 1975", "text": "Il Boca West International 1975 \u00e8 stato un torneo di tennis giocato sul terra battuta. \u00c8 stata la 1\u00aa edizione del Boca West International, che fa parte del Commercial Union Assurance Grand Prix 1975. Si \u00e8 giocato a Boca Raton negli Stati Uniti, dal 17 al 23 febbraio 1975.\nCampioni.\nSingolare.\n Jimmy Connors ha battuto in finale J\u00fcrgen Fassbender 6-4 6-2\nDoppio.\n Juan Gisbert / Clark Graebner hanno battuto in finale J\u00fcrgen Fassbender / Ion \u021airiac 6-2, 6-1"}
{"id": "3130235", "revid": "228587", "url": "https://it.wikipedia.org/wiki?curid=3130235", "title": "Letteratura galiziana risorgimentale", "text": "Nell'ambito della storia della letteratura galiziana, con il termine Risorgimento (in galiziano Rexurdimento) si intende un movimento sociale, letterario e intellettuale, localizzato nel tempo nella seconda met\u00e0 del XIX secolo. Questo periodo della letteratura gallega avrebbe visto il suo inizio nel 1863, con la pubblicazione del libro di poesie di Rosal\u00eda de Castro, \"Cantares Gallegos\". La sua fine potrebbe essere situata nel decennio 1880-1890.\nQuando parliamo del \"risorgimento letterario galiziano\", ci stiamo riferendo soprattutto a un movimento poetico, dato che la prosa e il teatro vi parteciperanno molto pi\u00f9 tardi. \nContesto storico e culturale.\nIl \"Rexurdimento\", come seconda fase del \"Prerrexurmento\", sorge per influenza dell'ideale romantico, il quale penetra con ritardo in Galizia. Frutto delle idee derivate dal romanticismo e dalla rivoluzione francese, per tutta l'Europa si estender\u00e0 un sentimento di affermazione nazionale, che culminer\u00e0 nell'indipendenza dei paesi come Grecia, Belgio o Polonia (anche se l'indipendenza di quest'ultimo Stato fu molto breve). In territori come l'Occitania o la stessa Galizia, per\u00f2, questa corrente si trovava al suo inizio unicamente nella rivendicazione e difesa delle rispettive lingue e culture.\nSolo cinque anni dopo la pubblicazione di \"Cantares Gallegos\" (1863), di Rosal\u00eda de Castro, ebbe luogo in Spagna la Rivoluzione Liberale del 1868, che culmin\u00f2 nell'esilio in Francia della regina Isabella II. Ed \u00e8 questo un momento di grande agitazione politica. Nel 1869, i repubblicani federali di Galizia e Asturie firmano il Patto di La Coru\u00f1a e, nel 1872 si verifica a Ferrol un sollevamento repubblicano. Nel 1870, Amedeo di Savoia sale al trono di Spagna, ma abdicher\u00e0 nel 1873. \nDi fatto, la proclamazione della Prima Repubblica ebbe luogo nel 1873, ma durer\u00e0 solo alcuni mesi (precisamente undici). Nel 1874, il pronunciamento del generale Mart\u00ednez Campos causer\u00e0 la restaurazione borbonica e il conseguimento della corona da parte di Alfonso XII (guidato dal conservatore C\u00e1novas del Castillo). \nPer quanto concerne il \"galizianismo\" (fondamentale nello sviluppo letterario del \"Rexurdimento\"), dobbiamo dire che il Provincialismo del decennio 1840-1850 finir\u00e0 per cedere il passo al Regionalismo, antecedente diretto del Nazionalismo. E diciamo poi che il Regionalismo fu fondamentale in quest'epoca per lo sviluppo della letteratura galiziana, non solo perch\u00e9 questa fu coltivata perlopi\u00f9 dai regionalisti o persone vincolate a questo movimento, ma anche perch\u00e9 fu proprio l'ideale regionalista quello che favor\u00ec l'ambiente necessario per il suo sviluppo. Inoltre, la letteratura viene a convertirsi nello strumento idoneo per porre fine alla nobilitazione della lingua e del paese che perseguivano i regionalisti.\nD'altra parte, in quest'epoca prolifereranno gli \"Xogos Florais\" per tutto il territorio galiziano, i quali saranno di vitale importanza per il progresso del movimento letterario di cui ci occupiamo in questo articolo. \nBisogna rilevare, infine, il fatto che si verifica in questo periodo allorch\u00e9 sorgono i primi studi storiografici sulla Galizia (tra i quali i lavori di Benito Vicetto e quelli di Manuel Murgu\u00eda). A partire da questo momento (e soprattutto a partire da Manuel Murgu\u00eda), sorger\u00e0 il movimento del celtismo, il quale sommerge e condiziona fortemente la poesia di Eduardo Pondal.\nLa poesia del \"Rexurdimento\".\nQuando parliamo della letteratura del \"Rexurdimento\", ci riferiamo principalmente alla poesia, per il fatto che esso \u00e8 un movimento fondamentalmente lirico, in quanto sia la narrativa che il teatro galiziano fioriranno a partire dal decennio 1880-1890 (dalla fine del \"Rexurdimento\" e l'inizio del periodo intersecolare). Questi due generi, dunque, vivranno la loro (ri)nascita con quasi venti anni di ritardo rispetto alla poesia. \nA causa delle caratteristiche del genere, i regionalisti consideravano quello lirico come il pi\u00f9 idoeno per la \"letteraturizzazione\" e la nobilitazione della lingua.\nIn genere, si tendeva a dire che gli autori del \"Rexurdimento\" partino completamente da zero, carenti di una tradizione letteraria colta, e con radici nella letteratura popolare (l'unica tradizione che avrebbero conosciuto questi poeti). Ma, in realt\u00e0, la faccenda \u00e8 moltio pi\u00f9 sfumata. Sebbene senza alcun dubbio gli scrittori del \"Rexurdimento\" non conoscessero la lirica profana trovadorica e la maggior parte della prosa medievale, conoscevano per\u00f2 la lirica religiosa e quella galego-castigliana. Di fatto, uno degli argomenti pi\u00f9 utilizzati tra i regionalisti (soprattutto da Manuel Murgu\u00eda) per difendere la validit\u00e0 letteraria (e non solo) della lingua galiziana era quello di ricordare il fatto che nella loro lingua componeva Alfonso X (uno dei pi\u00f9 prestigiosi re castigliani) o Mac\u00edas \"O Namorado\" (poeta galiziano, una delle figure pi\u00f9 importanti della lirica galiziano-castigliana).\nE, d'altra parte, se i poeti del \"Rexurdimento\" fanno uso della letteratura popolare per creare i loro testi, questo non \u00e8 altro che un effetto dell'ideale romantico. Secondo il Romanticismo (e questo concetto \u00e8 seguito e promosso da Manuel Murgu\u00eda), la letteratura (e non solo) dovrebbe raccogliere in s\u00e9 il \"Volkgaist\", ovvero lo \"spirito del popolo\". Dovrebbe essere una letteratura fatta per il popolo e che trae origine dal popolo; da qui si pu\u00f2 desumere il gusto popolarizzante di questi poeti. Per questo motivo, molti degli autori di questa epoca si dedicheranno a raccogliere racconti e canzoni (\"cantares\") popolari (Xos\u00e9 P\u00e9rez Ballesteros, Ux\u00edo Carr\u00e9 Aldao, ...)\nE dalla letteratura popolare avr\u00e0 origine, in particolare, il libro con cui inizia questa fase del \"Rexurdimento\": i \"Cantares Gallegos\" (1863), di Rosal\u00eda de Castro. Questo libro di poesie sar\u00e0 la prima opera del XIX secolo scritta integralmente in lingua galiziana, da qui la sua importanza, senza contare il fatto che le sue composizioni poetiche incluse nel libro possiedono una grande qualit\u00e0 lirica. Diciamo che si tratta di un libro che trae origine dalla poesia popolare, poich\u00e9 questa sar\u00e0 la \"base\" delle poesie che lo compongono. Rosal\u00eda de Castro, per la loro elaborazione, si bas\u00f2 sui versi delle canzoni (\"cantares\") popolari galiziani (da qui il titolo), le quali appariranno glossate. Rosal\u00eda, comunque, non fu una collezionista di \"c\u00e1ntigas\" (come P\u00e9rez Ballesteros), ma a partire da questi \"cantares\" viene ad elaborare composizioni completamente originali. \nI \"Cantares Gallegos\" non furono soltanto un libro di poesie di alto livello, ma nel complesso anche una difesa della Galizia e della sua lingua, espressa in forma chiara nel prologo dell'opera. Questi due fattori spiegano il perch\u00e9 l'opera (al di l\u00e0 della poesia conosciuta come \"Castellanos de Castilla\") avesse provocato polemiche sia fuori dai confini galiziani che tra i settori interni conservatori.\nNasceva in questo modo il \"Rexurdimento\"'. Nel 1875 Valent\u00edn Lamas Carvajal pubblica le sue \"Dez Cartas \u00f4s Gallegos\" e \"Espi\u00f1as, Follas e Froles\". Nel 1877 Manuel Curros Enr\u00edquez vince un certame lettetario a Ourense con tre poesie che fecero la storia della letteratura galiziana e formarono successivamente parte delle \"Aires da Mi\u00f1a Terra\" (1880). Inoltre, Eduardo Pondal nel 1877 pubblicher\u00e0 l'opera bilingue \"Rumores de los Pinos\", chiaro saggio per \"Queixumes dos Pinos\" (1886), e nel 1880 Rosal\u00eda de Castro d\u00e0 alla stampa (dopo vari tentativi) il libro di poesie pi\u00f9 letto del \"Rexurdimento\": \"Follas Novas\".\nLa poesia galiziana annovera in questa fase tre grandi maestri, vale a dire: Rosal\u00eda de Castro, Manuel Curros Enr\u00edquez e Eduardo Pondal, ai quali si potrebbe aggiungere Valent\u00edn Lamas Carvajal. Parliamo di grandi maestri del \"Rexurdimento\" perch\u00e9 saranno questi poeti coloro che influenzeranno il resto degli scrittori sia di questa epoca che dei periodi successivi. Per di pi\u00f9, il successo di questi quattro autori tra i loro contemporanei (ad eccezione forse di Pondal, apprezzato tra gli intellettuali, ma con scarso successo popolare) arriv\u00f2 fino al punto che molte delle loro poesie vennero musicate dai pi\u00f9 famosi compositori galiziani (Xan Montes, Xos\u00e9 Baldomir, Xos\u00e9 Castro \"Chan\u00e9\", Pascual Veiga...).\nIn questo periodo del \"Rexurdimento\", inoltre, sorger\u00e0 la necessit\u00e0 della revisione (e creazione) dei miti galiziani, con la finalit\u00e0 di creare un immaginario specifico per la Galizia, e la poesia e la storiografia, in particolare, risulteranno adatte a questo scopo. Cos\u00ec, Manuel Murgu\u00eda, come detto sopra, diffuse l'idea in base alla quale l'origine etnica del popolo galiziano trarrebbe origine dai celti, antichi abitanti del territorio galiziano. Questa corrente ricevette il nome di celtismo, e sar\u00e0 difesa dagli intellettuali della \"Cova C\u00e9ltica\". Ci\u00f2 sar\u00e0 determinante per la letteratura, in quanto la stessa poesia di Eduardo Pondal sar\u00e0 segnata profondamente dal celtismo, sebbene questo celtismo fosse stato influenzato dall'ossianismo di James Macpherson e anche da una certa tendenza ellenizzante, derivata dalla formazione classica di Pondal.\nSi doveva, comunque, elaborare il grande canto epico galiziano, la sua grande epopea, e questo impegno, in teoria, dovette assolvere Eduardo Pondal. Questo scrittore \u00e8, dunque, l'autore di \"Os Eoas\", canto epico i cui si narra la scoperta dell'America, e che sarebbe stato ispirato da opere come \"Os Lus\u00edadas\" di Lu\u00eds de Cam\u00f5es o la \"Gerusalemme Liberata\" di Torquato Tasso. Ad ogni modo, quest'opera rimase inconclusa e non ebbe un'edizione definitiva fino al 2005. \nPer questo motivo, sar\u00e0 necessario attendere fino al periodo intersecolare affinch\u00e9 la Galizia abbia il suo primo canto epico \"completo\", e questo non sar\u00e0 altro che \"Os Calaicos\" (1895) di Florencio Vaamonde Lores.\nInfine, \u00e8 necessario fare un accenno ai poeti del \"Rexurdimento\". Secondo Ricardo Carvalho Calero, nella sua \"Historia da Literatura Galega Contempor\u00e1nea\" del 1963, gli autori di questa epoca possono dividersi in due gruppi:\nLa prosa e il teatro del \"Rexurdimento\".\nCome abbiamo detto, questi due generi vengono a far parte di questo movimento piuttosto tardi o, il che \u00e8 lo stesso, nascono quando il \"Rexurdimento\" sta dando i suoi ultimi passi. Infatti, sembra pi\u00f9 appropriato parlare del \"\"rexurdimento\" della prosa\" piuttosto che la \"prosa del \"Rexurdimento\"\". Per quel che riguarda il teatro, questo presenta una particolarit\u00e0 essenziale rispetto alla poesia e alla prosa. In quest'epoca sorger\u00e0, a partire dal 1882, il teatro galiziano delle minoranze, anche se anteriormente gi\u00e0 ne esisteva uno di matrice popolare, procedente dai \"S\u00e9culos Escuros\" (vedi letteratura galiziana dei secoli bui) e mai interrotto. Infatti, subir\u00e0 una specie di crisi solo a partire dal 1867. In questo anno, come ha osservato Manuel Fern\u00e1ndez Vieites, il governatore di La Coru\u00f1a pubblica nel \"Bolet\u00edn da Provincia\" un decreto regio di Isabella II in cui si proibiva di mettere in scena opere scritte in altra lingua diversa dallo spagnolo, o tuttalpi\u00f9 dovevano essere almeno bilingue. Ci\u00f2 nonostante, autori come Laura Tato Fonta\u00ed\u00f1a rilevano che questo fatto ebbe in effetti poche ripercussioni sul teatro popolare, il quale continu\u00f2 ad esistere fino alla fine del XIX secolo.\nA causa di questa comparsa tardiva della prosa e dell'arte drammatica teatrale, e allo sfasamento temporale di questi due generi rispetto alla poesia, consideriamo opportuno trattare la prosa e il teatro di fine XIX secolo all'interno della letteratura galiziana del periodo intersecolare. "}
{"id": "3130237", "revid": "399", "url": "https://it.wikipedia.org/wiki?curid=3130237", "title": "Societ\u00e0 Lavorazione Minerali e Derivati S.p.A.", "text": ""}
{"id": "3130240", "revid": "399", "url": "https://it.wikipedia.org/wiki?curid=3130240", "title": "SAMIM S.p.A.", "text": ""}
{"id": "3130249", "revid": "124849282", "url": "https://it.wikipedia.org/wiki?curid=3130249", "title": "Chiesa di Santa Elisabetta (Polpenazze del Garda)", "text": "La chiesa di Santa Elisabetta \u00e8 un piccolo edificio religioso situato nella frazione di Castelletto.\nL'ubicazione.\nLa giaciutura dell'edificio trae origine dalla morfologia urbana: \u00e8 collocato infatti a margine della larda strada che costituisce l'elemento primario della struttura urbanistica della frazione. \u00c8 il principale edificio di questo piccolo agglomerato rurale e ne costituisce il centro, accogliendo inoltre sul sagrato la fontana pubblica di Castelletto.\nAmministrativamente, gran parte della frazione ricade nel comune di Polpenazze del Garda, ma l'edificio religioso, fino al 1996, rientrava fra le competenze della parrocchia di Soiano del Lago.\nLa struttura.\nLo spazio interno \u00e8 organizzato secondo la consueta divisione tra aula e presbiterio. Le dimensioni di entrambe le parti risultano ben rapportate tra di loro. L'aula \u00e8 coperta da una volta a botte, il presbiterio da una volta a vela.\nUn altro e composito cornicione unifica i due ambienti e, con le sottostanti lesene angolari, rappresenta la principale decorazione architettonica dell'interno.\nUn piccolo locale di sagrestia con un minuscolo deposito si aggregano lateralmente.\nL'unico altare si presenta riccamente decorato, con intarsi marmorei di grande pregio. \u00c8 inoltre riportata in numeri romani la datazione 1691.\nUn cenno particolare deve essere rivolto alla pala d'altare, che presenta, sullo sfondo paesaggistico, quella che potrebbe essere una rarissima raffigurazione del castello di Polpenazze del Garda.\nEsternamente, la chiesa si presenta con una facciata costituita da un'elaborata soluzione angolare di paraste che sostengono un timpano ribassato di scarsa coerenza stilistica.\nIl portale di pietra, sovrastato da un alto finestrone, impreziosisce l'ingresso."}
{"id": "3130270", "revid": "204391", "url": "https://it.wikipedia.org/wiki?curid=3130270", "title": "Lussazioni", "text": ""}
{"id": "3130274", "revid": "767487", "url": "https://it.wikipedia.org/wiki?curid=3130274", "title": "Poplifugia", "text": "Il Poplifugium, o Poplifugia, era un'antica festivit\u00e0 romana.\nIl \"Poplifugium\" era celebrato il 5 luglio e commemorava la fuga dei Romani quando i Fidenati e i Ficulei li assalirono poco dopo la conquista di Roma da parte dei Galli, nel 390 a.C. Due giorni dopo si tenevano invece le \"None caprotinae\", che commemoravano la vittoria dei Romani sui Senoni di Brenno, una festa dedicata a Giunone Caprotina. Le due feste erano cos\u00ec legate tra di loro che, per Plutarco e Macrobio, che vivevano nel I e IV secolo d.C., non c'\u00e8 differenza. Dionigi di Alicarnasso sostiene invece che le feste ricordavano il giorno in cui i Romani fuggirono per il panico scatenato dalla scomparsa di Romolo.\nDurante la festa la gente si radunava presso la \"Palus Caprae\" in Campo Marzio per compiere un sacrificio; uscendo dalla citt\u00e0 (il Campo Marzio era fuori dalle mura Serviane), la folla gridava i nomi pi\u00f9 comuni presso i Romani come Marco, Gaio, Lucio e cos\u00ec via.\nForse la festa aveva un'origine agreste, poich\u00e9 in quel periodo si compiva la mietitura, ma il legame per il momento non \u00e8 chiaro."}
{"id": "3130275", "revid": "287204", "url": "https://it.wikipedia.org/wiki?curid=3130275", "title": "Crustle", "text": ""}
{"id": "3130277", "revid": "287204", "url": "https://it.wikipedia.org/wiki?curid=3130277", "title": "Scrafty", "text": ""}
{"id": "3130280", "revid": "460592", "url": "https://it.wikipedia.org/wiki?curid=3130280", "title": "Revolution...Revoluci\u00f3n", "text": ""}
{"id": "3130282", "revid": "287204", "url": "https://it.wikipedia.org/wiki?curid=3130282", "title": "Revolution...Revolucion", "text": ""}
{"id": "3130283", "revid": "287204", "url": "https://it.wikipedia.org/wiki?curid=3130283", "title": "Sigilyph", "text": ""}
{"id": "3130288", "revid": "1310927", "url": "https://it.wikipedia.org/wiki?curid=3130288", "title": "Johan Andersson", "text": "Carriera.\nClub.\nLandskrona BoIS.\nAndersson ha iniziato la carriera con la maglia del Landskrona BoIS. Nella stagione 2001, ha contribuito con 23 presenze e 2 reti alla promozione del club nell'Allsvenskan, massima divisione del campionato svedese. Il debutto in questa divisione \u00e8 datato 6 aprile 2002, quando \u00e8 stato schierato in campo in sostituzione di H\u00e5kan S\u00f6derstjerna nella vittoria per 6-2 sull'Helsingborg. Il 26 agosto successivo ha realizzato la prima rete nella massima divisione, nella vittoria per 2-1 sull'Elfsborg. Ha militato per quattro stagioni consecutive in questo campionato, totalizzando complessivamente 76 presenze e 8 reti. Il Landskrona BoIS \u00e8 retrocesso al termine dell'Allsvenskan 2005. Andersson \u00e8 rimasto in forza al club anche nel 2006.\nMalm\u00f6 FF.\nNel 2007, \u00e8 stato ingaggiato dal Malm\u00f6 FF, facendo cos\u00ec ritorno nella massima divisione svedese. Ha esordito con questa maglia in data 8 maggio, sostituendo Ola Toivonen nel pareggio per 1-1 contro l'Hammarby. Ha giocato 5 partite di campionato con questa maglia.\nStab\u00e6k.\nL'anno successivo, Andersson \u00e8 stato ingaggiato dai norvegesi dello Stab\u00e6k, militanti nell'Eliteserien. Ha esordito nella massima divisione locale in data 30 marzo 2008, quando \u00e8 subentrato a Somen Tchoyi nel pareggio a reti inviolate sul campo del Molde. Il 6 aprile ha realizzato le prime reti, con una doppietta ai danni del Lillestr\u00f8m nel successo della sua squadra col punteggio di 4-2. Ha contribuito alla vittoria finale del campionato 2008 con 12 reti in 25 partite. \u00c8 rimasto in squadra per un quadriennio, totalizzando 84 presenze e 30 reti tra campionato e coppe.\nLillestr\u00f8m.\nNel 2012 \u00e8 passato al Lillestr\u00f8m. Ha debuttato con questa maglia il 24 marzo, sostituendo Erling Knudtzon nel pareggio a reti bianche sul campo dell'H\u00f8nefoss. Il 1\u00ba aprile successivo ha realizzato il primo gol, nel pareggio per 2-2 contro il Rosenborg. \u00c8 rimasto in squadra fino al termine del campionato 2014, quando il suo contratto \u00e8 giunto alla scadenza. Il 24 gennaio 2015 ha trovato un accordo per rinnovare il contratto che lo legava al club per un'ulteriore stagione. Ha lasciato il club a parametro zero al termine di questa stessa annata.\nIl ritorno allo Stab\u00e6k.\nIl 23 giugno 2016, lo Stab\u00e6k ha reso noto che Andersson si sarebbe aggregato ai convocati per una partita amichevole contro la sua ex squadra del Lillestr\u00f8m, nell'ottica di un possibile ingaggio. Ha poi firmato un contratto con la squadra.\nNazionale.\nAndersson ha giocato per la , con cui ha partecipato al campionato europeo di categoria del 2004.\nStatistiche.\nPresenze e reti nei club.\n\"Statistiche aggiornate al 1\u00ba gennaio 2017.\""}
{"id": "3130292", "revid": "287204", "url": "https://it.wikipedia.org/wiki?curid=3130292", "title": "Yamask", "text": ""}
{"id": "3130295", "revid": "71563", "url": "https://it.wikipedia.org/wiki?curid=3130295", "title": "Classe Romolo (sommergibile)", "text": ""}
{"id": "3130299", "revid": "287204", "url": "https://it.wikipedia.org/wiki?curid=3130299", "title": "Carracosta", "text": ""}
{"id": "3130305", "revid": "287204", "url": "https://it.wikipedia.org/wiki?curid=3130305", "title": "Archen", "text": ""}
{"id": "3130306", "revid": "287204", "url": "https://it.wikipedia.org/wiki?curid=3130306", "title": "Archeops (Pok\u00e9mon)", "text": ""}
{"id": "3130312", "revid": "125621083", "url": "https://it.wikipedia.org/wiki?curid=3130312", "title": "Lady Bird Johnson", "text": "Biografia.\nPrimi anni.\nUltima di tre figli, Claudia Alta Taylor nacque a Karnack in Texas, vicino al confine con la Louisiana. Suo padre Thomas Jefferson Taylor (1874-1960) era nativo dell'Alabama e di origini britanniche-gallesi-danesi mentre sua madre Minnie Lee Pattillo (1874-1918), anch'ella originaria dell'Alabama era di origini inglesi e scozzesi. Chiamata Claudia per via del fratello della madre Claud, il suo soprannome \"Lady Bird\" (\"coccinella\") fu coniato dalla sua governante Alice Tittle. Quel soprannome praticamente sostituir\u00e0 il suo nome vero per tutta la sua vita. Dopo la morte di sua madre, Lady Bird fu cresciuta da sua zia Effie Pattillo.\nCon l'intenzione di diventare una reporter, Lady Bird consegu\u00ec la laurea in arte nel 1933 e una seconda in giornalismo nel 1934. Tuttavia le sue ambizioni furono rimandate quando Lady Bird conobbe Lyndon Baines Johnson, un giovane aspirante politico Johnson le propose di sposarla pochissimo tempo dopo il loro primo incontro, ma Lady Bird accett\u00f2 soltanto dieci settimane dopo. La coppia si spos\u00f2 il 17 novembre 1934 a San Antonio in Texas. Dopo tre aborti, la coppia ebbe due figlie: Lynda Bird Johnson Robb nata nel 1944 e Luci Baines Johnson nata nel 1947.\nFirst Lady degli Stati Uniti.\nLady Bird e la famiglia si trasferirono a Washington per agevolare la scalata politica di Johnson, e la moglie lo aiut\u00f2 molto, anche economicamente, finanziando la sua campagna con i soldi ereditati dalla madre. [[John Fitzgerald Kennedy|John F. Kennedy]] scelse Lyndon Johnson come proprio compagno di campagna per le [[Elezioni presidenziali negli Stati Uniti d'America del 1960|elezioni presidenziali statunitensi del 1960]], dando un importante ruolo anche a Lady Bird, dato che sua moglie [[Jacqueline Kennedy]] in quel periodo era incinta. Kennedy e Johnson vinsero le elezioni a novembre, e in quanto moglie del vicepresidente, Lady Bird spesso fece da sostituta di Jacqueline Kennedy durante le funzioni ed eventi ufficiali. I Johnson erano con Kennedy a [[Dallas]] quando il presidente fu [[Assassinio di John Fitzgerald Kennedy|assassinato]], e Lyndon fu costretto a prestare giuramento come [[presidente degli Stati Uniti d'America]] appena due ore dopo.\nCome [[first lady]], Lady Johnson inizi\u00f2 un progetto per migliorare le condizioni estetiche di [[Washington]], chiamato \"Society for a More Beautiful National Capital\", sia per i residenti che per i turisti, piantando milioni di fiori. Fu sempre lei a creare l'attuale ufficio della first lady. Lady Bird fu la prima ad avere un addetto stampa (la sua amica dai tempi dell'universit\u00e0 Liz Carpenter), un capo dello staff, ed un portavoce con il [[congresso]]. In pratica Lady Bird fu la prima ad assumere personale che lavorasse specificatamente per i progetti della first lady. Durante le [[Elezioni presidenziali negli Stati Uniti d'America del 1964|elezioni del 1964]], viaggi\u00f2 con il proprio treno per tutti gli stati del Sud per promuovere la [[Civil Rights Act (1964)|legge \"Civil Rights Act\"]], arrivando a tenere anche 45 discorsi in cinque giorni.\nNel [[1970]] Lady Bird Johnson pubblic\u00f2 \"A White House Diary\", le proprie memorie in cui raccontava il dietro le quinte di vari eventi storici accaduti durante gli anni del mandato del marito. Fu protetta dai [[United States Secret Service|servizi segreti]] per quarantaquattro anni, pi\u00f9 a lungo di chiunque altro nella storia.\nUltimi anni.\nDopo che l'ex presidente Johnson mor\u00ec per un attacco di cuore nel [[1973]], Lady Bird Johnson ha continuato ad essere molto attiva in vari campi. Dal [[1971]] al [[1978]] fece parte del consiglio dell'[[Sistema universitario del Texas|universit\u00e0 del Texas]], oltre che di quelli del [[National Park Service]] e del [[National Geographic Society]] (la prima donna a farne parte). Il 22 dicembre [[1982]] (giorno del suo settantesimo compleanno), lei e l'attrice [[Helen Hayes]] fondarono la \"National Wildflower Research Center\", un'[[Organizzazione non a scopo di lucro|organizzazione no profit]] dedicata alla conservazione ed alla reintroduzione di piante autoctone. In seguito il centro \u00e8 stato ufficialmente rinominato \"Lady Bird Johnson Wildflower Center\".\nNel giugno [[2007]], Lady Bird trascorse sei giorni presso il Seton Hospital ad [[Austin]], per una febbriciola. Alle 4:18 ([[Fuso orario|CDT]]) dell'11 luglio [[2007]], Lady Bird Johnson \u00e8 morta per cause naturali a 94 anni. Ha ricevuto sepoltura accanto al marito, nel cimitero privato del \"[[Lyndon B. Johnson National Historical Park]]\".\nCollegamenti esterni.\n[[Categoria:Second lady statunitensi]]"}
{"id": "3130313", "revid": "339392", "url": "https://it.wikipedia.org/wiki?curid=3130313", "title": "BSoD", "text": ""}
{"id": "3130314", "revid": "287204", "url": "https://it.wikipedia.org/wiki?curid=3130314", "title": "Trubbish", "text": ""}
{"id": "3130315", "revid": "287204", "url": "https://it.wikipedia.org/wiki?curid=3130315", "title": "Garbodor", "text": ""}
{"id": "3130319", "revid": "1924342", "url": "https://it.wikipedia.org/wiki?curid=3130319", "title": "Only Girl (in the World)", "text": "Only Girl (in the World) \u00e8 un brano musicale della cantante barbadiana Rihanna, scelto come primo singolo dal suo quinto album \"Loud\" e pubblicato il 10 settembre 2010.\nScritto da Crystal Johnson insieme al duo norvegese Stargate e Sandy Vee, produttori del brano, con questo singolo Rihanna si discosta dalle tonalit\u00e0 pi\u00f9 cupe dominanti nell'album precedente \"Rated R\" e ritorna a uno stile pi\u00f9 energico: \"Only Girl (in the World)\" \u00e8 un uptempo dallo stile dance pop, considerata da alcuni una versione \"pi\u00f9 seducente, pi\u00f9 energica, pi\u00f9 sexy\" di \"Don't Stop the Music\". Il brano ha incontrato il favore di molti critici che hanno gradito molto il corposo ritornello e la produzione musicale. Il singolo ha riscontrato un successo invidiabile in tutto il mondo, piazzandosi al primo posto in 15 Paesi e al secondo posto nelle restanti nazioni, riscuotendo una vasta fortuna soprattutto in Nuova Zelanda e Australia, dove fu certificato rispettivamente disco di platino e cinque volte disco di platino. \"Only Girl\" ha esordito al settantacinquesimo posto negli Stati Uniti e ha dominato il primo ad undici settimane dalla sua uscita, restituendo a Rihanna la sua nona numero uno nella classifica. Il brano \u00e8 arrivato alla numero uno anche in Australia, Irlanda, Italia, Polonia, Norvegia e Regno Unito. Grazie a tale canzone, Rihanna ha trionfato nel titolo miglior brano dance ai cinquantatreesimi Grammy Awards. Il singolo \u00e8 stato insignito di una nomination nella sua versione remix Rosabel nella categoria miglior musica remixata, non classica ai cinquantaquattresimi Grammy.\nIl video musicale realizzato per il singolo \u00e8 stato diretto da Anthony Mandler e filmato fuori Los Angeles. Esso adotta uno sfondo semplice presentando Rihanna che saltella divertita lungo i fianchi di una collina con costumi floreali e colorati.\nDescrizione.\nSulla copertina di \"Only Girl (in the World)\", Rihanna si staglia inginocchiata in uno sterminato campo di grano con capelli rossi fuoco con lo sguardo perso nel vuoto e completamente nuda.\n\"Only Girl (in the World)\" \u00e8 stato scelto come singolo di lancio dal quinto album di inediti di Rihanna, \"Loud\", ed \u00e8 stato presentato nello spettacolo radiofonico di Ryan Seacrest, \"On Air with Ryan Seacrest\", il 7 settembre 2010. Durante una webchat con il suo sito di fans Rihanna Daily, Rihanna ha annunciato che avrebbe voluto fare il prossimo passo nella propria evoluzione, e non fare una copia del suo terzo album, \"Good Girl Gone Bad\". Nel febbraio 2011, Tor Erik Hermansen degli Stargate, ha parlato di come esso fosse stato sfornato dicendo \"Rihanna \u00e8 venuta a trovarci prima che ci mettessimo a registrare la canzone e ha detto 'mi sento in pace con me stessa. Ho voglia di fare un passo indietro per divertirmi, ho voglio di dar vita a musica allegra e dinamica\". Hermansen ha dovuto precisare che siccome il precedente album di Rihanna, \"Rated R\", non era fornito di alcun up-tempo, hanno preso tutti la decisione di andare in sala di registrazione per fare quello che Rihanna aveva loro richiesto. \"Only Girl\" \u00e8 stato il primo brano completato per il disco, e Rihanna l'ha scelto ancor prima di inciderlo.\n\"Only Girl (in the World)\" \u00e8 stato registrato durante il Last Girl on Earth Tour di Rihanna: la parte strumentale del brano \u00e8 stata registrata da Eriksen e Miles Walker nei Roc the Mic Studios a New York e nei Westlake Recording Studios a Los Angeles, e da Vee nei The Bunker Studios a Parigi.\nStile.\n\"Only Girl (in the World)\" \u00e8 un brano up-tempo dance pop che incorpora alcuni elementi di musica eurodance nella sua produzione. Il brano intero incorpora un accentuato ricorso ai sintetizzatori, unito a un \"pesante basso martellante\" un ritornello \u00abdalle sonorit\u00e0 dance stroboscopiche tipiche da discoteca\u00bb. Secondo i dati di musica digitale raccolti dal sito Musicnotes.com, il brano \u00e8 scritto in una misura con un tempo moderato di 126 battiti per minuto. Il brano \u00e8 scritto nella chiave Fa minore, con l'estensione vocale di Rihanna che si espande dalla nota F\u266f3 alla nota C\u266f5. Il bridge del brano \u00e8 stato invece definito \u00abun regno dei piaceri carnali\u00bb. I versi risuonano armoniosamente delicati e a momenti sono incrinati dalla voce di Rihanna. Brad Wete, un critico per The Music Mix dell'\"Entertainment Weekly\", ha definito seducenti le parti vocali di Rihanna e che rimandano a \"una versione pi\u00f9 energica, pi\u00f9 sexy\" di \"Don't Stop the Music\" nel 2007. Rihanna temporeggia prima di pronunciare le battute nel brano.\nAccoglienza.\nIl brano ha ottenuto giudizi molto positivi dalla critica che ha apprezzato la svolta dance-pop della cantante, oltre che le doti vocali della stessa, e il ritornello energico della canzone. Bill Lamb dal sito \"About.com\" ha dato alla canzone una recensione positiva attribuendole 4 stelle e mezzo su 5: \"Non mi meraviglierei se la canzone riportasse Rihanna nuovamente alla numero uno delle chart dopo il recente successo di \"Rude Boy\"\".\nAnche la recensione di Gerrick D. Kennedy sulla rivista inglese \"Los Angeles Times\" \u00e8 stata positiva: \"Sebbene il singolo non possa considerarsi un vero e proprio ritorno di Rihanna, per il fatto che non \u00e8 mai andata via, ha ottenuto lo stesso riscontro di un ritorno. Dopo l'approccio pi\u00f9 scuro e macabro del suo quarto disco \"Rated R\", Rihanna ha ripreso decisamente quella direzione pi\u00f9 disinvolta, pi\u00f9 divertente che aveva avuto precedentemente: con questo stile pi\u00f9 dance e con le influenze del pop europeo, la canzone sar\u00e0 sicuramente un successo\".\nMonica Herrera di \"Billboard\" si congratula sia con Rihanna che con il duo Stargate per la produzione: \"La canzone \u00e8 chiaramente mirata per dominare sulle piste da ballo\".\nJames Dinh di MTV News ha ammirato molto il brano: \"Dopo la svolta profonda e cupa nel suo ultimo album, con il suo nuovo singolo Rihanna \u00e8 tornata in pista da ballo\". \"Nella sua canzone ad alta energia, Rihanna spinge il suo uomo a porla al centro dell'attenzione su un pulsante ritmo elettronico. La sua voce suona delicata nelle strofe, ma poi prorompe nel mostruoso ritornello della canzone\". Nick Levine dal sito Digital Spy premia il brano con quattro stelle su cinque, scrivendo che anche se non \u00e8 molto originale, \u00e8 il pi\u00f9 puro flusso pop di Rihanna da \"Don't Stop the Music\".\nVideo.\nIl video \u00e8 stato mostrato in anteprima il 12 ottobre sia sul sito ufficiale che sull'account Facebook di Rihanna. \u00c8 diretto da Anthony Mandler che aveva gi\u00e0 lavorato con la cantante per \"Te amo\" e \"Russian Roulette\" ed \u00e8 stato girato nella periferia di Los Angeles. Rihanna \u00e8 la protagonista assoluta del video proprio ad evidenziare come sia \"l'unica ragazza nel mondo\". Nel video si vede la cantante ballare camminare e ballare su una collina, sdraiata su un letto di fiori che si trasformano in una rosa gigante su cui la cantante posa provocante; una Rihanna leggermente vanitosa lancia in aria la sua giacchetta rosa e intrattiene lo spettatore salterellando giocosamente gi\u00f9 da una piccola pendenza naturale, ammiccando e assumendo pose sexy; il suo look \u00e8 una gonnellina con fantasie di fiori e un semplice corpetto di pizzo bianco nel tratto superiore. Un'altra sequenza del video focalizza la sua attenzione sulla cantante in un completo bianco, con minitop e minipantaloncini, mentre danza o corre per l'ambiente collinare stringendo tra le mani un soffice scialle che frappone tra lei e la telecamera o fa svolazzare come un'innocente ragazzina. Nell'ambiente vengono liberati anche palloncini colorati che contribuiscono ad astrattizzare l'atmosfera.\nLe scene finali ritraggono Rihanna dondolare su un'altalena appesa al cielo, ballare di fronte un albero pieno di luci lampeggianti e saltare sullo sfondo di fuochi d'artificio. Il tutto che conferisce al video un'immagine ancora pi\u00f9 surreale. Su richiesta della stessa cantante, l'intera clip \u00e8 stata girata nell'ambito di un filtro rosso per abbinare il nuovo colore dei suoi capelli.\nSul video Rihanna ha dichiarato: \"Abbiamo girato il video in un posto un paio di ore al di fuori di Los Angeles; il paesaggio sembra cos\u00ec irreale, finto, come quello su una cartolina. Abbiamo avuto un sacco di sole in questi giorni, quindi \u00e8 veramente testato l'essenza del video ma in realt\u00e0 il video mostra solo un grande paesaggio e la persona che sono io.\"\n\u00c8 uno dei video che ha ottenuto la certificazione Vevo.\nResponsi.\nTanner Stransky di \"Entertainment Weekly\" ha scritto una buona recensione del video e si \u00e8 soffermato sul suo tema semplice, affermando che esso fa sembrare \"che Rihanna stia parlando direttamente a te, tu scrutatore, e che lei sia la sola e unica tra i bellissimi paesaggi. \u00c8 un effetto che ti permette di focalizzare a pieno RiRi, con abiti galanti e sportivi con quel rosso fuoco che ha portato ai VMA del mese scorso\". Ai MuchMusic Video Awards tenuti in Canada il 19 giugno 2011, il video ha riscosso una nomination come Video dell'anno pi\u00f9 visto su MuchMusic.com.\nEsibizioni dal vivo.\n\"Only Girl\" fu eseguito in anteprima in Nord America al \"Saturday Night Live\". Rihanna lo cant\u00f2 insieme a \"What's My Name?\" in una puntata dedicata ad Halloween. Il giorno seguente lo port\u00f2 dal vivo in Regno Unito, inscenando un banchetto sul palco di \"X Factor\". Rihanna esegu\u00ec \"Only Girl\" in occasione degli MTV Europe Music Awards 2010 a Madrid, passeggiando su uno strato di fiori rossi. MTV trasmise l'esibizione sostituendo con essa la promozione del video originale. Il brano fu cantato in una puntata di \"X Factor\" in Italia.\nKaty Perry ha reso omaggio a Rihanna cantando questo brano in una tappa del suo \"California Dreams Tour\". \"Only Girl (in the World)\" ha esercitato una grande influsso sulla musica prodotta dal 2011 in poi, in brani come \"Wet\" di Nicole Scherzinger, scritto dagli Stargate, stessi autori del successo di Rihanna, o \"Night of Your Life\" di David Guetta e Jennifer Hudson.\nSuccesso commerciale.\nIl singolo ha debuttato negli Stati Uniti al settantacinquesimo posto della classifica e nella sua seconda settimana, grazie alle 249.000 copie vendute, \u00e8 salita direttamente alla terza guadagnando 72 posizioni. Alla sua decima settimana di permanenza in top 10, ma soprattutto a distanza di sole due settimane dall'ascesa in prima posizione del secondo singolo, \"What's My Name?\" con Drake, la canzone si \u00e8 portata in testa alla \"Billboard\" Hot 100, diventando cos\u00ec la settima numero di Rihanna nella sua carriera solista, e la nona numero uno contando anche \"Love the Way You Lie\" e \"Live Your Life\", cantate rispettivamente con Eminem e T.I.. Si tratta di un evento epocale nella storia della classifica statunitense, in quanto per la prima volta il primo singolo di un album si piazza in cima alla Hot 100 dopo che un secondo singolo ha fatto esattamente lo stesso poco prima. Nella medesima settimana, Rihanna conquista anche la vetta della \"Billboard\" Pop 100, graduatoria dei brani pop pi\u00f9 venduti negli Stati Uniti.\n\"Only Girl\" riscuote un ottimo successo anche in Australia e Nuova Zelanda, conquistando rapidamente la vetta della classifica dei singoli pi\u00f9 venduti in entrambi i Paesi. In Australia, il singolo scalza dalla vetta \"Dynamite\" di Taio Cruz. In Austria, il singolo rispunta in classifica l'8 marzo 2013 alla numero sessantacinque.\nLe influenze europop e il ritmo rilassato del brano hanno lasciato una profonda impronta in Norvegia, in cui il singolo ha segnato un impressionante esordio direttamente alla prima posizione, dalla quale non si staccher\u00e0 per ben cinque settimane consecutive. In Francia, il brano incide alti incassi arrivando nel suo esordio al secondo posto, che ha mantenuto per un mese, e lambendo i primi dieci posti in classifica sino al 29 gennaio 2011. Nel Regno Unito, la canzone \u00e8 entrata alla seconda posizione della classifica, subito dietro a \"Promise This\" di Cheryl Cole, vendendo 126.000 copie in una settimana, circa 31.000 in meno della prima in classifica; tuttavia \u00e8 salito alla prima posizione la settimana successiva, vendendo circa altre 134.000 copie. In Italia il brano, dopo otto settimane, raggiunge il primo posto nella classifica dei singoli pi\u00f9 venduti spodestando \"Loca\" di Shakira, stabile da sei settimane in vetta: \u00e8 il secondo singolo di Rihanna a raggiungere la vetta della classifica italiana dopo \"Love the Way You Lie\"."}
{"id": "3130320", "revid": "21880", "url": "https://it.wikipedia.org/wiki?curid=3130320", "title": "Phyllium", "text": "Phyllium \u00e8 un genere di insetto foglia appartenente alla famiglia Phylliidae, i cui esemplari assomigliano a foglie d'albero.\nQuesto genere \u00e8 diffuso in Australia, India, Cina e Filippine.\nMorfologia.\nLe specie del genere \"Phyllium\" possono raggiungere i 12 centimetri di lunghezza circa. Assomigliano a foglie d'albero e questo permette loro di mimetizzarsi molto bene nell'ambiente.\nIl dimorfismo sessuale \u00e8 molto marcato: i maschi sono in genere pi\u00f9 piccoli, con lunghe antenne e con ali che permettono il volo, mentre le femmine sono pi\u00f9 grandi ma non possono volare."}
{"id": "3130321", "revid": "188402", "url": "https://it.wikipedia.org/wiki?curid=3130321", "title": "Fillio", "text": ""}
{"id": "3130330", "revid": "1305772", "url": "https://it.wikipedia.org/wiki?curid=3130330", "title": "Economy", "text": "Economy (il cui significato in inglese corrisponde all'italiano economia) pu\u00f2 essere riferito a:"}
{"id": "3130338", "revid": "1543377", "url": "https://it.wikipedia.org/wiki?curid=3130338", "title": "Economy (Pennsylvania)", "text": "Economy \u00e8 una borough degli Stati Uniti d'America, nella contea di Beaver nello Stato della Pennsylvania. Secondo il censimento del 2000 la popolazione \u00e8 di 9.363 abitanti.\nSociet\u00e0.\nEvoluzione demografica.\nLa composizione etnica vede una prevalenza della razza bianca (98,33%) seguita da quella afroamericana (0,66%), dati del 2000."}
{"id": "3130341", "revid": "38120", "url": "https://it.wikipedia.org/wiki?curid=3130341", "title": "Provo", "text": ""}
{"id": "3130342", "revid": "188402", "url": "https://it.wikipedia.org/wiki?curid=3130342", "title": "Insetto-foglia", "text": ""}
{"id": "3130343", "revid": "287204", "url": "https://it.wikipedia.org/wiki?curid=3130343", "title": "Cinccino", "text": ""}
{"id": "3130364", "revid": "287204", "url": "https://it.wikipedia.org/wiki?curid=3130364", "title": "San Salvatore di Sinis", "text": "San Salvatore di Sinis \u00e8 una frazione del comune di Cabras, in provincia di Oristano.\nStoria.\nBorgata di origine medievale, deve il suo nome all'omonima chiesa situata al centro del paese, nel cui sotterraneo si trova un antico santuario pagano di origine nuragica, incentrato sul culto delle acque e ricostruito nel VI secolo. In particolare, l'ipogeo risulta molto interessante in quanto testimonianza di diverse sovrapposizioni religiose: origine nuragica, poi tempio per le divinit\u00e0 romane, su una parete vi \u00e8 un'iscrizione in arabo, un'invocazione ad Allah, probabile resto di qualche assalto riuscito da parte di predoni islamici in epoca medievale.\nIl soffitto del pozzo sacro giace al di sotto del livello del mare ed \u00e8 collegato da una fessurazione luminosa al pavimento dell'edificio cristiano, che fu ricostruito sopra di esso e in dimensioni pi\u00f9 piccole di quelle del tempio nuragico originale., \nNumerosi i graffiti, rarissime testimonianze della vita quotidiana in epoca romana: scene di un ippodromo, disegni di scarsissima qualit\u00e0 di animali e altri invece di pregevole fattura, lettere dell'alfabeto greco, forse testimonianze di esercitazioni di scrittura.\nSul luogo sono presenti delle piccole abitazioni rurali (dette \"cumbessias\") edificate verso la fine del XVII secolo e utilizzate dai proprietari in particolar modo durante le novene. La festa di San Salvatore si festeggia il sabato e la 1\u00aa domenica del mese di settembre.\nTra gli anni sessanta e settanta, con l'avvento del fenomeno del western all'italiana, il borgo, viste le sue caratteristiche che ricordano i paesaggi messicani, fece da location a numerosi film western.\nCultura.\nFestivit\u00e0.\nI festeggiamenti per l'omonimo patrono iniziano il sabato mattina con la famosa \"Corsa degli Scalzi\", che consiste in una processione fatta di corsa dai fedeli, che trasportano da Cabras alla borgata di San Salvatore di Sinis, a piedi nudi (da qui il nome corsa degli scalzi), il simulacro di San Salvatore, per una distanza complessiva di circa 9 km.\nUna volta arrivata nel paesino, la statua rimane nella chiesa fino alla domenica sera, quando i fedeli (detti \"curridoris\") la riportano, sempre di corsa, nella chiesa di Santa Maria a Cabras, dove verr\u00e0 riposta nella propria cappella. I giorni della festa della \"Corsa degli Scalzi\" sono il sabato e la domenica del weekend della prima domenica di settembre."}
{"id": "3130365", "revid": "35018699", "url": "https://it.wikipedia.org/wiki?curid=3130365", "title": "Ultraportatili", "text": ""}
{"id": "3130374", "revid": "599013", "url": "https://it.wikipedia.org/wiki?curid=3130374", "title": "Dries Mertens", "text": "Ha militato in varie squadre belghe prima di trasferirsi nel 2006 nei Paesi Bassi, dove si \u00e8 messo in luce con la maglia dell'. Dal 2009 si \u00e8 affermato prima nell', nelle cui file ha militato per due anni, e poi nel , di cui ha vestito la maglia per un altro biennio vincendo una coppa e una supercoppa nazionale. Dal 2013 milita nel , con cui ha vinto due Coppe Italia e una Supercoppa italiana e di cui detiene tre record come primatista assoluto di reti in tutte le competizioni ufficiali, in Serie A e nelle competizioni europee. \u00c8 stato inserito nella Squadra dell'anno AIC del campionato di Serie A 2016-2017 e, a livello individuale, \u00e8 stato eletto calciatore belga dell'anno nel 2016.\nCon la nazionale belga ha partecipato a due campionati del mondo ( e ) e due campionati d'Europa ( e Europa 2020), ottenendo il terzo posto a .\nBiografia.\nIl padre Herman vinse cinque titoli di campione del Belgio nella ginnastica a corpo libero, mentre la madre, nata Marijke Van Kampen, \u00e8 docente universitaria di pedagogia; il fratello Jeroen lavora come autore e conduttore per una rete televisiva belga.\nCaratteristiche tecniche.\nGiocatore duttile e abile nel dribbling e nella progressione palla al piede, nasce ala sinistra, utilizzato anche da trequartista sinistro da Dick Advocaat; dotato di buona tecnica, buon realizzatore e assist-man, preferisce partire da sinistra per poi accentrarsi e andare verso la porta. Sotto gli ordini del tecnico Maurizio Sarri, nel 2016-2017, complici anche la cessione di Gonzalo Higua\u00edn e l'infortunio del compagno di squadra Arkadiusz Milik, Mertens inizia a giocare da prima punta, con ottimi risultati in termini realizzativi. \nCarriera.\nClub.\nInizi.\nCresciuto prima nell' e poi nel , nel 2005 viene mandato in prestito all', in terza divisione. Con 14 presenze e 4 gol, \u00e8 eletto miglior giocatore della Derde klasse. Nel 2006-2007 \u00e8 in prestito agli olandesi dell', da cui viene riscattato al termine della stagione. Resta all'AGOVV per altre due stagioni, collezionando complessivamente 108 presenze e 30 gol nella seconda serie olandese.\nUtrecht.\nNell'estate del 2009 passa all', nella massima serie olandese. Al primo anno segna 6 gol in 34 presenze ed un'altra rete su 4 presenze nei seguenti play-off, per l'accesso all'Europa League 2010-2011, ricevette il trofeo David Di Tommaso, che viene consegnato al miglior giocatore dell'Utrecht. Nella stessa stagione si piazza al secondo posto dietro a Luis Su\u00e1rez nella graduatoria del calciatore dell'anno del campionato olandese.\nIl 15 maggio 2011 realizza una tripletta nella vittoria per 5-1 contro l', che vale l'accesso ai play-off per la qualificazione all'UEFA Europa League. Segna 6 gol nelle prime sette partite di campionato, tra cui una tripletta messa a segno il 30 settembre nello 0-6 esterno ai danni del , e conclude la stagione con 10 gol e 12 assist in 31 partite di campionato.\nPSV.\nIl 29 giugno 2011 si trasferisce al insieme al compagno di squadra Kevin Strootman per una somma complessiva di 13 milioni di euro. Debutta il 7 agosto nella sfida persa per 3-1 contro l'AZ Alkmaar segnando l'unico gol del PSV al 47' del primo tempo. Il 28 agosto segna una tripletta nel 6-1 contro l'. Il 15 settembre debutta in Europa League segnando il gol-vittoria contro il . Segna poi una quaterna nel 7-1 rifilato al il 24 settembre. L'8 aprile segna il secondo dei tre gol che consentono al PSV di vincere la Coppa d'Olanda per 3-0 contro l'. Conclude la stagione con 21 gol in campionato e 27 complessivi in stagione.\nNella stagione seguente realizza altri 16 gol in Eredivisie, oltre a una rete in KNVB beker e un'altra in Europa League.\nNapoli.\nIl 24 giugno 2013 viene acquistato a titolo definitivo dalla societ\u00e0 italiana del per circa 9 milioni e mezzo di euro. Esordisce in maglia azzurra e in Serie A alla prima gara utile, il 25 agosto 2013 contro il (3-0 per i partenopei), subentrando a Marek Ham\u0161\u00edk al 71'.\nIl 30 ottobre successivo, in occasione di -Napoli, segna il primo gol in Serie A siglando la rete del definitivo 2-1 per i partenopei. Segna la prima doppietta il 6 gennaio 2014, nella vittoria casalinga per 2-0 contro la . Il 3 maggio vince il primo trofeo con il Napoli, la Coppa Italia, siglando la rete del definitivo 3-1 nella vittoriosa finale contro la Fiorentina allo Stadio Olimpico di Roma. Chiude la stagione con 11 gol in campionato (in 33 presenze), pi\u00f9 altri due in Coppa Italia.\nIl 18 settembre 2014, in un incontro valido per la fase a gironi dell'Europa League, realizza una doppietta contro lo (3-1), trovando quindi le prime reti con la maglia azzurra nelle competizioni UEFA per club. In campionato realizza 6 reti, in Europa League invece ne segna 4.\nIl 17 settembre 2015 realizza i suoi primi gol stagionali: una doppietta ai danni del nella prima partita della fase a gironi di Europa League conclusasi 5-0 per il Napoli. Il 10 dicembre 2015 segna due reti nel match di ritorno di Europa League vinto 5-2 contro il facendo chiudere la fase a gironi alla squadra napoletana a punteggio pieno. Il 19 aprile 2016 segna la sua prima tripletta in Serie A nelle vittoria casalinga per 6-0 contro il , squadra contro la quale aveva esordito quasi 3 anni prima con la maglia azzurra in campionato.\nNella stagione 2016-2017 il calciatore belga riesce a riproporre le ottime prestazioni dell'anno precedente, nonostante le varie difficolt\u00e0 incontrate dalla squadra di Sarri. Il 21 agosto 2016, alla prima giornata di campionato, sigla una doppietta conto il , mentre il 28 settembre sigla altri due gol nel match di Champions League contro il . L'11 dicembre arriva la tripletta nel match di campionato contro il . Il 18 dicembre mette a segno un \"poker\" ai danni del , match terminato 5-3. Il 4 febbraio 2017 mette a segno un'altra tripletta nella \"goleada\" esterna sul Bologna per 1-7. Negli ottavi di finale di Champions League contro il al San Paolo, segna il gol del momentaneo 1-0. Diventa una parte essenziale della squadra nel percorso della stagione, dopo che Maurizio Sarri lo preferisce a Manolo Gabbiadini per sostituire l'infortunato Arkadiusz Milik. Nonostante fino a quel momento fosse stato utilizzato soltanto d'ala sinistra, da \"falso nove\" diventa un pilastro inamovibile della squadra. Totalizzer\u00e0 28 reti (di cui 2 su calcio di rigore) in 35 presenze in campionato, piazzandosi al secondo posto della classifica marcatori della Serie A, a un solo gol dal romanista Edin D\u017eeko. In totale realizzer\u00e0 34 gol in 46 presenze stagionali in tutte le competizioni.\nIl 16 agosto 2017 inizia la sua nuova stagione al Napoli aprendo le marcature del match contro il (2-0) giocato allo Stadio San Paolo e valido per la partita di andata dei preliminari di Champions League 2017-2018. Il 9 ottobre 2017 viene inserito per la prima volta in carriera tra i 30 candidati al Pallone d'oro. La stagione si chiude con 38 presenze e 18 gol in campionato, per un totale di 49 presenze e 22 gol in tutte le competizioni.\nIl 2 novembre 2018, in occasione della partita di Serie A Napoli- 5-1, realizza una tripletta che gli consente di superare Careca e Jos\u00e9 Altafini nella classifica marcatori di tutti i tempi del Napoli, con 98 gol. Contestualmente diventa il giocatore belga pi\u00f9 prolifico in Serie A superando Lu\u00eds Oliveira, fermo a 72 reti. Il 28 novembre, grazie alla doppietta segnata nella partita di UEFA Champions League vinta per 3-1 in casa contro la , raggiunge quota 100 reti con i partenopei, diventandone inoltre il miglior marcatore di sempre nelle competizioni europee (20) e raggiungendo le 200 reti in carriera. Il 28 aprile 2019 eguaglia Diego Armando Maradona per numero di gol segnati in Serie A, andando in rete nella sfida esterna vinta per 2-0 contro il .\nIl 23 ottobre seguente, nella partita di UEFA Champions League vinta per 3-2 sul campo del Salisburgo, segna una doppietta, superando cos\u00ec Maradona con 115 gol e divenendo il secondo miglior marcatore di tutti i tempi del Napoli dopo Marek Ham\u0161\u00edk. Il 25 febbraio 2020 eguaglia il record di reti di Ham\u0161\u00edk (121) nell'andata degli ottavi di finale di andata di Champions-League, in casa contro il (1-1). Il 13 giugno 2020, dopo lo stop a causa del COVID-19, diventa il miglior marcatore di tutti i tempi della storia partenopea siglando la rete dell'1-1 (la numero 122 con la maglia azzurra) nella semifinale di ritorno di Coppa Italia contro l'. Il 21 marzo 2021, con la doppietta realizzata in casa della (0-2), raggiunge le 100 marcature in Serie A con i partenopei, eguagliando Marek Ham\u0161\u00edk. Il 22 aprile seguente, andando in gol contro la nella gara casalinga vinta per 5-2, eguaglia il record di 102 reti in Serie A detenuto da Antonio Vojak.\nIl 21 novembre 2021, in occasione della sconfitta esterna a San Siro per 3-2 inflitta dall'Inter, sigla il secondo gol partenopeo e, con 103 segnature ufficiali in campionato, diventa il primatista di reti segnate in Serie A per il Napoli, superando definitivamente Vojak.\nNazionale.\nFa il suo esordio in nazionale maggiore il 9 febbraio 2011 contro la . Era gi\u00e0 stato convocato in precedenza per le gare di qualificazione all'Europeo del 2012 contro e a ottobre 2010.\nIl 13 maggio 2014 viene incluso nella lista dei convocati per il mondiale 2014 in Brasile. Nella gara d'esordio contro l', il 17 giugno seguente, subentra all'inizio del secondo tempo e realizza la rete del definitivo 2-1 per il Belgio.\nViene convocato per l'europeo 2016 in Francia. Nel corso della competizione parte dalla panchina in tutte le cinque gare disputate dal Belgio, fatta eccezione per il match contro l'Ungheria valido per gli ottavi di finale, di cui Mertens gioca i primi 70 minuti. Conclude l'esperienza con zero reti segnate, con la nazionale belga che esce dal torneo ai quarti di finale contro il Galles. Si aggiudica \"sportivo dell'anno\" 2016 in Belgio, vincendo cos\u00ec la concorrenza di Hazard e compagni.\nConvocato per i mondiale del 2018 in Russia, segna la prima rete del Belgio nella competizione con un destro al volo contro , nella partita vinta per 3-0. Con la sua nazionale gioca da titolare tre partite su sei, subentrando sempre nelle altre tre, e consegue il terzo posto, miglior risultato di sempre del Belgio ai mondiali.\nSuccessivamente viene convocato per Euro 2020, competizione in cui raggiunge quota 100 presenze in nazionale in occasione della vittoria per 2-1 ai gironi contro la .\nStatistiche.\nTra club, nazionale maggiore e nazionale giovanile, Mertens ha totalizzato globalmente 794 partite, segnando 266 reti, alla media di 0,34 gol a partita.\nPresenze e reti nei club.\n\"Statistiche aggiornate al 24 febbraio 2022.\""}
{"id": "3130383", "revid": "131358", "url": "https://it.wikipedia.org/wiki?curid=3130383", "title": "Comunit\u00e0 Montana &quot;L'Arco degli Aurunci&quot;", "text": ""}
{"id": "3130398", "revid": "123457621", "url": "https://it.wikipedia.org/wiki?curid=3130398", "title": "Il diritto dei popoli", "text": "Il diritto dei popoli (\"The law of peoples\") \u00e8 un'opera del filosofo statunitense John Rawls sulle relazioni internazionali.\nInizialmente pubblicato nel 1993 come un breve articolo, nel 1999 fu ampliato ed unito con il saggio \"The Idea of Public Reason Revisited\" per formare un unico libro. In esso, egli tenta di mostrare \u00abcome il contenuto di un Diritto dei Popoli possa essere sviluppato a partire da un'idea liberale di giustizia, simile (ma pi\u00f9 generale) a quella che io chiamo \"giustizia come equit\u00e0\"\u00bb.\nCon \"popoli\", Rawls intende \u00abgli attori della Societ\u00e0 dei Popoli, cos\u00ec come i cittadini sono gli attori della societ\u00e0 nazionale\u00bb. I popoli hanno in comune tre caratteristiche: un comune sistema di governo; ci\u00f2 che John Stuart Mill chiamava \"affinit\u00e0 comuni\"; e infine una natura morale. Nonostante si supponga che il Diritto dei Popoli faccia parte della politica estera liberale, Rawls allarga la sua trattazione anche a popoli non liberali: anche i \"popoli accettabilmente gerarchici\" possono prendere parte al Diritto dei Popoli, mentre ci\u00f2 non pu\u00f2 valere per gli Stati oppressi, fuori dalla legge o caratterizzati da un assolutismo benevolo. L'inclusione dei \"popoli accettabilmente gerarchici\" \u00e8 richiesta dal concetto di tolleranza, che l'autore considera parte integrante del liberalismo. In parte, quest'opera cerca anche di mostrare come ci si pu\u00f2 ragionevolmente attendere che si estenda la tolleranza internazionale da parte delle societ\u00e0 liberali.\nCon la locuzione \"diritto dei popoli\", Rawls vuole invece indicare \u00abuna particolare concezione politica del diritto e della giustizia che si applica ai princ\u00ecpi e alle norme del diritto e della prassi internazionali\u00bb. Una concezione a cui si giunge attraverso un'ipotetica \"posizione originaria\", per cui i rappresentanti di ciascun popolo si riuniscono con lo scopo di determinare i princ\u00ecpi che regoleranno la loro associazione: i princ\u00ecpi cos\u00ec prodotti costituiscono il contenuto del Diritto dei Popoli.\nEssi sono otto, come sintetizzati da Malcolm Hayward:\nTeoria ideale e teoria non ideale.\nIl contenuto delle tesi di Rawls diparte principalmente dalla \"teoria ideale\", orientata a definire come i differenti popoli che siano giusti, o almeno accettabili, dovrebbero comportarsi per rispettarsi l'un l'altro. Rawls si riferisce a questa concezione ideale come ad una \u00abutopia realistica\u00bb: realistica perch\u00e9 pu\u00f2 esistere; utopia perch\u00e9 \u00abunisce ragionevolezza e giustizia a condizioni che rendono possibile, per i cittadini, la realizzazione dei loro interessi fondamentali\u00bb. Un'idea che si inserisce nel solco tracciato da Rousseau, secondo cui ogni tentativo di ricercare principi sicuri per il governo deve prendere \u00abgli uomini come sono, e le leggi come possono essere\u00bb. Il Diritto dei Popoli, dunque, vuole principalmente mostrare \u00abcome i cittadini e i popoli ragionevoli potrebbero vivere in pace in un mondo giusto\u00bb.\n\u00c8 caratteristico dell'approccio di Rawls il concentrarsi sulla teoria ideale, senza discutere pi\u00f9 di tanto la teoria non ideale, che comporta la disamina del problema sulla giusta risposta all'ingiustizia. Ad ogni modo, poich\u00e9 le questioni che si sollevano dalle condizioni fortemente non ideali del mondo reale (con la sua ingiustizia e i diffusi mali sociali) non possono essere ignorate, Rawls si dedica anche a discutere come un popolo \"ben ordinato\" (liberale o accettabile, secondo i sensi suddetti) dovrebbe comportarsi rispetto alle societ\u00e0 oppresse o fuori dalla legge.\nPossiamo affermare che l\u2019utopia realistica rawlsiana \u00e8 qualcosa che ancora non esiste, ma che potrebbe esistere se fosse sufficientemente realistica: si tratta di un tentativo di bilanciare la realizzabilit\u00e0 di fatto del ruolo educativo delle istituzioni democratiche con un esito che sia idealmente desiderabile da un punto di vista normativo. Se l\u2019utopia realistica fosse in atto, si eliminerebbe ad esempio il problema della guerra, almeno tra le popolazioni liberal-democratiche (qui Rawls si richiama all\u2019ideale della \"Pace perpetua\" di Kant, di cui ne accoglie le premesse teoriche ma non il riferimento al diritto cosmopolitico di una \u201clega dei popoli\u201d, a differenza di Habermas e della sua societ\u00e0 mondiale).\nL'utopia realistica di Rawls \u00e8 una prospettiva opposta rispetto all'approccio realista alle relazioni internazionali, posizione che considera le sfere extra-politiche (morale, giustizia, religione...) irrilevanti nelle decisioni, nei patti e nei trattati internazionali - tra i realisti prevale una visione conflittuale delle relazioni internazionali in cui le parti sono caratterizzate da una razionalit\u00e0 fortemente auto-interessata.\nLa categorizzazione dei popoli.\nRawls preferisce il termine \u201cpopoli\u201d al termine \u201cstati\u201d per porre l\u2019accento sulle caratteristiche peculiari delle popolazioni stesse, come il carattere morale e la natura giusta o decente dei loro regimi: lo stato \u00e8 strumento o istituzione, ma il senso di giustizia, l\u2019elemento collettivo risiede nei popoli. I popoli che compongono l\u2019universo delle relazioni internazionali sono diversi tra loro: Rawls ne individua cinque tipologie, in posizione decrescente rispetto alla possibilit\u00e0 di immaginarli come partner in una posizione originaria.\nL\u2019idea che popoli cos\u00ec diversi possano partecipare allo stesso contratto \u00e8 vana: non avrebbero nessuna intenzione di cooperare. La premessa per accedere alla posizione originaria \u00e8 che le persone desiderino avere dei principi di giustizia per regolare in maniera equa oneri e benefici della cooperazione sociale: se i popoli non avessero un senso di giustizia e non ritenessero l\u2019equit\u00e0 dei termini rilevante, non entrerebbero in posizione originaria, e quindi questa finzione del contratto non avrebbe alcuna rilevanza.\nLa teoria ideale relativamente al diritto dei popoli \u00e8 una teoria che Rawls inizialmente limita ai popoli liberal-democratici (secondo stadio) e che solo in seguito estende ai popoli decenti (terzo stadio), in quanto queste popolazioni prevedono una qualche possibilit\u00e0 di consultazione, quindi si pu\u00f2 immaginare che i cittadini non siano completamente alla merc\u00e9 dei loro governanti ma abbiano qualche possibilit\u00e0 di esprimere il loro punto di vista. Considerando anche questi \u201cpopoli accettabilmente gerarchici\u201d l\u2019esito della scelta collettiva sar\u00e0 meno ambizioso, tuttavia cos\u00ec facendo \u00e8 possibile ampliare il raggio entro cui valgono i principi di giustizia internazionale."}
{"id": "3130401", "revid": "767487", "url": "https://it.wikipedia.org/wiki?curid=3130401", "title": "Ellwood City", "text": "Ellwood City \u00e8 una borough degli Stati Uniti d'America, nella contea di Beaver e in parte nella contea di contea di Lawrence nello Stato della Pennsylvania. Secondo il censimento del 2000 la popolazione \u00e8 di 8.688 abitanti.\nSociet\u00e0.\nEvoluzione demografica.\nLa composizione etnica vede una prevalenza della razza bianca (98,22%) seguita da quella afroamericana (0,81%), dati del 2000."}
{"id": "3130419", "revid": "468403", "url": "https://it.wikipedia.org/wiki?curid=3130419", "title": "Teip", "text": "Teip (o anche \"taip\", \"taipa\", Vaynakh \u0442\u0430\u0439\u043f\u0430, : \"famiglia, clan, trib\u00f9\" ) vengono chiamate le entit\u00e0 tribali e organizzazioni familiari su base di clan di origine cecena e ingusceta. Si stima, possano esistere oggi dalle 130 alle 300 teip, delle quali oltre 20 considerate \"teip impure\" (\"su'lijn taipa\", \"\u0441\u043e\u044c\u043b\u0438 \u0442\u0430\u0439\u043f\u0430\"), ovvero costituite da persone appartenenti a gruppi etnici estranei alla regione d'originale appartenenza, come ebrei, russi, turchi, georgiani, cumucchi e avari.\nStruttura sociale.\nLe questioni interne alle teip si basano grosso modo su legami di parentela, spesso risolvibili in faide, vendette, anche in relazione alla forte posizione che il rispetto e l'onore hanno nella vita sociale dei clan. Il ruolo che una persona detiene all'interno di una teip, o di una tukkhum (alleanza tra teip), definiscono la posizione nella societ\u00e0 di un ceceno.\nI teip si basano pi\u00f9 sulla terra che sul sangue e si relazionano tra loro in maniera piuttosto conflittuale, soprattutto in tempo di pace. Durante i periodi di guerra, invece, tendono ad unirsi. I teip sono ulteriormente suddivisi in \"gar\" (rami), ed i gar in \"nekye\" (famiglie patriarcali). Il codice sociale ceceno pu\u00f2 essere riassunto nel termine \"nokchalla\", il quale, nonostante non abbia una diretta traduzione in italiano, implica un comportamento cavalleresco morale ed etico, cio\u00e8 la generosit\u00e0 e la volont\u00e0 della salvaguardia dell'onore delle donne.\nLista di teip.\nLista di teip con il relativo tukkhum d'appartenenza, con una piccola descrizione:"}
{"id": "3130422", "revid": "767487", "url": "https://it.wikipedia.org/wiki?curid=3130422", "title": "Elise d'Ahlefeldt-Laurwig", "text": "Ricevette un'educazione tedesca e, contro il volere del padre, spos\u00f2 il barone Adolf von L\u00fctzow al fianco del quale rimase nelle campagne del 1813-14-15. Separatasi da questi nel 1825, ebbe una relazione di circa quindici anni con il drammaturgo e romanziere Carl Leberecht Immermann."}
{"id": "3130424", "revid": "200568", "url": "https://it.wikipedia.org/wiki?curid=3130424", "title": "Politica agraria del fascismo italiano", "text": "La politica agraria del fascismo italiano indica la politica e la legislazione ed il complesso dei provvedimenti progettati e/o messi in atto in Italia nel campo agrario durante il fascismo.\nStoria.\nPolitiche prefasciste.\nDurante l'et\u00e0 giolittiana gli agricoltori erano riuniti in due associazioni:\nNel primo dopoguerra avvennero nelle campagne numerosi sommovimenti, causati dal ritorno dei reduci dalla Grande guerra che videro deluse le promesse loro fatte sulla requisizione e la distribuzione di terre incolte (secondo il disegno di legge Luzzati sulla piccola propriet\u00e0). L'agricoltura italiana era infatti notevolmente arretrata e caratterizzata da un cospicuo impoverimento, insito nella struttura latifondizia e nell'incolto (spesso derivante dall'esistenza dei latifondi stessi).\nIn questo periodo vennero create le leghe sindacali bianche e rosse, protagoniste degli scontri del biennio rosso, insieme ai grandi proprietari terrieri, che sostenevano la bracciantizzazione \"per selezionare i contadini in base alle capacit\u00e0 professionali personali\" ed attaccando sia le leghe bianche, che sostenevano la trasformazione della mezzadria in locazione, che le rosse per l'attivit\u00e0 sovversiva.\nIn ogni caso i contadini ottennero in questo periodo miglioramenti salariali e l'approvazione del decreto Viscocchi (2 settembre 1919), che prevedeva l'assegnazione di terre ai contadini reduci della Grande guerra. Questa per\u00f2 si risolse in un insuccesso, in quanto le assegnazioni vere e proprie furono di poco conto.\nNel 1920 a Roma le due associazioni si riunirono in Confagricoltura (Confederazione Generale dell'Agricoltura), che riuniva quindi sia le finalit\u00e0 economiche, di sviluppo e sindacali.\nDescrizione.\nPrincipi fondamentali.\nPrincipio fondamentale della \"politica agraria fascista\" fu l'applicazione anche in questo settore dei principi di compartecipazione e di collaborazione di classe, contrapposti al regime di scontro continuo insiti nelle visioni marxista e capitalista.\nOltre a questa direzione ideologica, nella politica agraria fascista si realizza il progetto di \"dittatura proletaria contadina\" perseguito da Mussolini. Il Duce mir\u00f2 a realizzare una nuova classe sociale nazionale grazie all'espropriazione dei latifondi e alla trasformazione dei mezzadri in coloni proprietari.\nProvvedimenti.\nCon la conquista del potere da parte del fascismo vennero annullati i precedenti provvedimenti (11 gennaio 1923) e venne intrapresa una nuova politica agricola, basata sui concetti di indipendenza e sovranit\u00e0 nazionale (come del resto la politica fascista perseguiva in ogni settore) nei confronti dei mercati stranieri, dai quali venivano importati al tempo ingenti quantit\u00e0 di cereali, pari ad un terzo dell'intero fabbisogno nazionale. Nel 1925 venivano importati in Italia 25 milioni di tonnellate di cereali a fronte di 75 milioni di tonnellate di fabbisogno annuo. Anche all'interno della politica agricola fascista venne ricercata l'autarchia nazionale, che coinvolse tutte le attivit\u00e0 produttive nazionali.\nLe principali metodologie e campagne d'intervento furono:\nAnche le aree montane furono oggetto di provvedimenti e trasformazioni che segnarono profondamente il territorio italiano. Con il Regio Decreto Legge n. 3267 (Riordinamento e riforma della legislazione in materia di boschi e di terreni montani) il governo fascista decise di incentivare il rimboschimento delle zone montane, praticamente a spese dello Stato. Questa normativa prevedeva sanzioni molto severe per i proprietari dei fondi \"vincolati\" che non si fossero adeguati alle nuove disposizioni: l'occupazione temporanea dei loro terreni e addirittura l'espropriazione (art. 76).. In questi anni, un po' in tutta Italia, nacquero pinete che permangono fino ai nostri giorni, come a Pietragavina, Le Cesine, Gualdo Tadino e Morgongiori.\nLa sbracciantizzazione.\nLa \"sbracciantizzazione\" apport\u00f2 la tendenza di eliminare il lavoro \"a giornata\", soppiantandolo con contratti di lavoro e con l'incentivo alla piccola propriet\u00e0 sia dei braccianti che dei mezzadri, a sfavore dei grandi latifondi.\nLa bonifica integrale.\nPer quanto riguarda la \"bonifica integrale\", la legge fondamentale fu la Legge Serpieri, n. 3256 del 30 dicembre 1923. Furono fondati i consorzi di bonifica gestiti e finanziati dallo Stato, attivi sia nella bonifica di aree paludose e malariche che per la gestione del patrimonio silvo-pastorale.\nNel 1924 cominciarono i primi lavori di bonifica nell'Agro Pontino, con l'istituzione del \"Consorzio di Bonifica di Piscinara\" che avvi\u00f2 la canalizzazione delle acque del bacino del fiume Astura. Nel 1926 fu varato un regio decreto che istitu\u00ec due consorzi: il preesistente \"Consorzio di Piscinara\", che venne esteso su tutti i terreni a destra della linea Ninfa-Sisto, su un'area di 48.762 ettari e a sinistra della linea; ed il \"Consorzio di Bonificazione dell'Agro Pontino\" (26.567 ettari), un'area relativamente inferiore, ma costituita dai territori siti sotto il livello del mare e quindi dove la bonifica fu maggiormente complessa.\nMa in questo periodo la forza del fascismo \u00e8 ancora relativa: Mussolini non poteva inimicarsi il ceto proprietario, n\u00e9 ha le risorse per agire da solo, si appoggia quindi ad esso per portare avanti i primi lavori di bonifica erogando sovvenzioni dello Stato. Negli stessi anni vengono creati consorzi di bonifica e dato il via ai lavori anche in Emilia, Romagna, Veneto e Friuli.\n\u00c8 alla fine degli anni venti che la situazione cambia: il controllo dei Consorzi da parte dei latifondisti venne superato grazie alla legge Mussolini del 1928 (n. 3134 \"legge sulla bonifica integrale\") con la quale tutti i terreni improduttivi o abbandonati furono espropriati di circa due terzi, permettendo il passaggio di gran parte delle aree bonificate sotto il controllo diretto dello Stato, che lo deleg\u00f2 all'Opera Nazionale Combattenti (ONC) insieme alla gestione di tutti i progetti e lavori di bonifica. Lo Stato, per il progetto mussoliniano di ruralizzazione del Paese, prendeva l'impegno di finanziare massicciamente non solo gli interventi idraulici ma anche opere di trasformazione agraria. A causa della crisi del 1929, a partire dal 1932 i finanziamenti per\u00f2 diminuirono\".\nViene nominato responsabile unico dell'ONC il conte Valentino Orsolini Cencelli, a cui viene data carta libera e pieni poteri d'intervento con l'obbiettivo di espropriare i terreni improduttivi e consegnarli, in lotti, a piccoli proprietari. Egli si trova quindi a dover combattere i grandi possidenti, con buoni agganci al Ministero dell'agricoltura e delle foreste, trovando un pesante clima di scontro. In quel periodo nasce la legge n. 215 del 1933 ancora ad opera di Serpieri insieme al ministro Giacomo Acerbo che defin\u00ec ogni tipo di intervento statale nella bonifica.\nIntanto Mussolini sostituisce Cencelli nel 1935 con Araldo di Crollalanza, pi\u00f9 diplomatico ma pi\u00f9 intransigentemente socialista del predecessore.\nDal 1926 al 1937 la bonifica dell'Agro Pontino furono impiegate ben 18.548.000 giornate-operaio, ai quali vanno aggiunti il prosciugamento delle paludi, la costruzione dei canali e l'azione di disboscamento delle foreste.\nTra il 1938 ed il 1942 ha luogo la seconda fase della bonifica integrale: luoghi interessati in questo periodo furono la Sicilia, la Puglia e la Campania, regioni nelle quali le opere di bonifica andranno avanti anche durante l'arco della guerra.\nNel complesso le opere di bonifica integrale realizzate dal fascismo riguarderanno in totale circa sei milioni di ettari di terreno.\nL'espropriazione dei latifondi.\nParallelamente alle operazioni di bonifica, il fascismo port\u00f2 avanti quelle di espropriazione dei terreni di latifondisti e grandi proprietari, possessori di migliaia di ettari di terra perlopi\u00f9 lasciata incolta ed improduttiva, coltivata a grano o lasciata a pascolo dando luogo a sole rendite parassitarie. Le operazioni di esproprio portarono buoni risultati nel centro Italia ed in Puglia, minor successo nei confronti della Sicilia, in cui le operazioni di esproprio dell'enorme estensione dei latifondi (500.000 ettari), avvennero troppo in prossimit\u00e0 della guerra per essere portate positivamente a compimento.\nLa colonizzazione.\nLa politica agraria fascista non si ferm\u00f2 qui ma, una volta terminati i lavori di bonifica e \"ristrutturazione\" del territorio, dette il via alla colonizzazione delle terre vergini e incolte, con la creazione dei borghi rurali. Di rilievo il caso siciliano: nel 1925 ci fu la nascita dell'\"Istituto Vittorio Emanuele III per il bonificamento della Sicilia\", per la realizzazione del programma di bonifica per tutta l'Isola.\nIntorno al 1939 la politica di sostegno alla mezzadria e di attenzione alla questione rurale ed al riassetto complessivo dell'agricoltura siciliana ebbe un'accelerazione che la propaganda di regime denomin\u00f2 \"assalto al latifondo\" e che port\u00f2 alla legge 2 gennaio 1940 che rafforzava precedenti disposizioni di riforma agraria, alla nascita dell\"'Ente di Colonizzazione del Latifondo Siciliano\", al fine di realizzare nella campagna siciliana \"una serie di opere infrastrutturali di bonifica, ma soprattutto tendente a coinvolgere la vecchia rendita in un processo di trasformazione della struttura dell'agricoltura siciliana in senso imprenditoriale e produttivistico, a frantumare la realt\u00e0 economica e sociale del latifondo, con l'appoderamento dello stesso\".\nI borghi rurali della colonizzazione che nacquero in quel periodo, non solo in Sicilia, non ospitavano contadini ma quanto era indispensabile e funzionale per loro: dagli artigiani, ai negozi di derrate, al medico, alla chiesa, alla stazione dei carabinieri, agli uffici dell'ente colonico. Carlo Emilio Gadda ne \"La Nuova Antologia\" lo descrive efficacemente: \"piccola capitale funzionalistica senza stento e senza gravezza di plebe\".\nLa battaglia del grano.\nLa \"battaglia del grano\" fu invece una campagna (proclamata il 20 giugno 1925, inserita all'interno dell'autarchia nazionale) volta a perseguire l'autosufficienza produttiva di frumento. Essa port\u00f2 alla costituzione del Comitato permanente del grano e, d'accordo con Mussolini, decise che l'intervento sulla produzione agricola doveva rivolgersi principalmente all'aumento del rendimento medio di grano per ettaro, in quanto un aumento medio anche modesto pu\u00f2 dare risultati globali notevoli.\nDi conseguenza il Comitato permanente del grano dovette affrontare tre problemi principali: la selezione dei semi; il problema dei concimi e dei perfezionamenti tecnici ed il problema dei prezzi. Con una serie di provvedimenti di legge volti a modernizzare le tecniche agricole (fertilizzanti naturali e chimici, meccanizzazione dell'agricoltura, ecc), proteggere il lavoro nazionale dalla concorrenza esterna e sviluppare le strutture dello Stato (ad esempio le cattedre ambulanti di agricoltura ed i Consorzi agrari) rivestirono un ruolo fondamentale per la diffusione dei mezzi e della cultura agricola) a supporto del settore primario, vennero ottenuti risultati eccellenti.\nSi ebbe infatti l'aumento della superficie coltivata (grazie alle bonifiche precedentemente ricordate, alla distribuzione delle terre incolte ed all'espropriazione dei latifondi scarsamente utilizzati a favore della creazione di piccole propriet\u00e0 pi\u00f9 efficienti) e della produttivit\u00e0 per ettaro. Quest'ultima soprattutto grazie al ruolo svolto dall'Istituto di Granicoltura di Rieti, diretto da Nazzareno Strampelli ed allo sviluppo del concetto delle \"sementi elette\".\nI consorzi agrari.\nDal 1926 i vari Consorzi agrari e la Federconsorzi divennero un'importante strumento del fascismo per abbattere l'usura bancaria e la speculazione realizzata dai grandi distributori privati: a differenza di questi ultimi, i Consorzi agrari offrivano infatti un credito agrario senza interessi per gli acquisti di sementi, concimi, macchine agricole, antiparassitari, bestiame e tutto ci\u00f2 che era necessario all'attivit\u00e0 produttiva agricola.\nI Consorzi agrari organizzarono anche la gestione ammassi. Si trattava in questo caso di raccogliere tutti i prodotti primari per l'alimentazione nelle strutture d'immagazzinamento dei Consorzi agrari per favorire una maggiore razionalizzazione ed efficienza nel settore e mantenere la nazione pronta in caso di necessit\u00e0, trasformando pi\u00f9 facilmente l'economia civile in economia di guerra. Inoltre, in quanto strumento di concentrazione delle produzioni, i Consorzi agrari garantivano agli agricoltori, in specie ai piccoli proprietari, una maggiore forza contrattuale nei rapporti con i trasformatori e i distributori: la struttura dei Consorzi, rappresentante infatti allo stesso tempo lo Stato, la comunit\u00e0 degli agricoltori nel suo complesso e l'intera riserva di prodotti primari, garantiva una posizione di preminenza dei soggetti produttivi (gli agricoltori) svolgendo un ruolo di deterrente nei confronti di intermediari e speculatori.\nNel 1935 si verific\u00f2 il primo ammasso volontario del grano: in questa occasione i Consorzi agrari raccolsero 12 milioni di quintali di grano, mentre nel 1938 ne vennero ammassati 40 milioni di quintali per le esigenze autarchiche.\nIl 30 maggio 1932, con legge n.752, venne costituito l'Ente Finanziario dei Consorzi Agrari, per agevolare l'assetto finanziario dei Consorzi stessi; mentre con il regio decreto legge del 5 settembre 1938 e la legge del 2 febbraio 1939 vennero costituiti di Consorzi Agrari Provinciali, che univano i compiti e le funzioni di Consorzi agrari e della Federazione, subendo una razionalizzazione che li riduceva da 196 a 94 (uno a provincia).\nIl corporativismo in agricoltura.\nAnche in agricoltura venne introdotta la legislazione fascista sul lavoro:\nNel 1922 a fianco di Confagricoltura venne creata la fascista FISA (\"Federazione Italiana dei Sindacati Agricoli\"), mentre nel 1926, a seguito della nuova legislazione sindacale e del lavoro, venne creato l\"Ente Nazionale Fascista per la Cooperazione\", con il quale le cooperative vennero inquadrate dell'ordinamento corporativo: le due associazioni vennero riunite nella \"Confederazione Nazionale Fascista degli Agricoltori\" (CNFA) (alla quale aderiva anche la Federazione Italiana dei Consorzi Agrari), organizzando quindi il comparto agricolo secondo questo schema:\nNel 1934, con la costituzione dello Stato corporativo, la CNFA venne sostituita dalla CFA (\"Confederazione Fascista degli Agricoltori\"), appunto inserita nello schema corporativo delle attivit\u00e0 produttive italiane.\nLa modernizzazione tecnologica.\nAccanto ai provvedimenti legislativi e all'impulso dato al miglioramento della produttivit\u00e0 per ettaro, l'azione del Fascismo in campo agricolo si articol\u00f2 anche nella meccanizzazione delle produzioni. Sono infatti degli anni '20 e degli anni '30 le trattrici agricole \"testa calda\" prodotte dalla storica azienda Landini, che si assicur\u00f2 il primato nazionale nel settore.\n\u00c8 del 1934 il \"Superlandini\", che si rivela un grande successo commerciale; con 48 cavalli \u00e8 il pi\u00f9 potente trattore dell'epoca di produzione nazionale, e tale rester\u00e0 fino al primo dopoguerra. Gli unici a produrre modelli di potenza pari o leggermente superiore erano di fabbricazione americana, ma i loro prodotti erano pi\u00f9 pesanti e afflitti da scarsa affidabilit\u00e0 e, in particolare, avevano la tendenza a spegnersi.\nSolo un anno pi\u00f9 tardi, nel 1935 viene messo in produzione il V\u00e9lite: pi\u00f9 piccolo, versatile e meno impegnativo del \"Superlandini\", incontra anch'esso un successo di vendite.\nRisultati.\nNel 1931, solo sei anni dopo i primi provvedimenti della nuova politica agricola nazionale (il lancio della Battaglia del grano), l'Italia riusc\u00ec ad eliminare un deficit sulla bilancia commerciale di 5 miliardi di lire ed a soddisfare quasi a pieno il suo fabbisogno di frumento, arrivando ad una produzione di 81 milioni di quintali (nel frattempo si era reso necessario un piccolo quantitativo di frumento in pi\u00f9, grazie all'aumento della popolazione).\nNello stesso anno per l'Italia si registra anche il primato per la produzione di frumento per ettaro: la produzione statunitense, fino ad allora considerata la prima, raggiungeva infatti 8,9 quintali di frumento per ettaro, mentre quella italiana era quasi doppia, contando 16,1 quintali per ettaro."}
{"id": "3130425", "revid": "1305772", "url": "https://it.wikipedia.org/wiki?curid=3130425", "title": "Tritone (sommergibile)", "text": "Il Tritone \u00e8 stato un sommergibile della Regia Marina, capoclasse della classe omonima.\nStoria.\nAnd\u00f2 perduto durante la sua prima missione, il 19 gennaio 1943, quando, al comando del capitano di corvetta Paolo Monechi, tent\u00f2 l'attacco ad un convoglio nemico. \nMantenendosi a quota periscopica, cerc\u00f2 di superare la linea delle unit\u00e0 della scorta per poter attaccare i trasporti da vicino, ma fu individuato e bombardato con cariche di profondit\u00e0, dovendo emergere per evitare di affondare con tutto l'equipaggio. \nSubito dopo l'emersione fu fatto bersaglio del tiro d'artiglieria delle corvette canadesi \"Antelope\" e \"Port Arthur\" e affond\u00f2 in breve assieme a 26 uomini (3 ufficiali, 22 fra sottufficiali e marinai ed un operaio civile imbarcato per gli ultimi lavori), mentre i superstiti, 25, furono salvati e catturati dagli inglesi.\nCon un'unica missione offensiva e 6 di trasferimento, il \"Tritone\" aveva percorso in tutto 1839 miglia in superficie e 54 in immersione."}
{"id": "3130426", "revid": "287204", "url": "https://it.wikipedia.org/wiki?curid=3130426", "title": "Gr\u00eamio Desportivo S\u00e3ocarlense", "text": "Il Gr\u00eamio Desportivo S\u00e3ocarlense, meglio noto come S\u00e3ocarlense, \u00e8 una societ\u00e0 calcistica brasiliana con sede nella citt\u00e0 di S\u00e3o Carlos, nello stato di San Paolo.\nStoria.\nIl club \u00e8 stato fondato il 19 marzo 1976 come successore del \"Madrugada Esporte Clube\", fondato il 17 gennaio 1974, che partecip\u00f2 alla terza divisione statale nel 1975. Ha vinto il Campeonato Paulista S\u00e9rie A3 nel 1989. Nel 1996, il club ha partecipato al Campeonato Brasileiro S\u00e9rie C, dove \u00e8 stato eliminato alla prima fase. Nel 2005, il club decise di smettere di partecipare alle competizioni della Federa\u00e7\u00e3o Paulista de Futebol e nel 2008 si affili\u00f2 alla Liga S\u00e3ocarlense de Futebol, partecipando alle competizioni amatoriali di quest'ultima. Nel 2016, il club si affili\u00f2 alla Liga de Futebol Paulista, partecipando cos\u00ec alla prima edizione della Ta\u00e7a Paulista."}
{"id": "3130430", "revid": "287204", "url": "https://it.wikipedia.org/wiki?curid=3130430", "title": "Travata ritmica", "text": "La travata ritmica \u00e8 un elemento architettonico consistente in una particolare articolazione sulla parete muraria caratterizzata dall'alternanza di interassi stretti ed interassi larghi al cui interno si aprono archi. In tal modo sono presenti due ordini gerarchizzati di cui il minore sostiene l'arco, a sua volta inquadrato sotto la trabeazione dell'ordine maggiore; questo differenzia la travata ritmica dalla serliana che con un'alternanza simile prevede per\u00f2 un unico ordine.\nL'interasse minore \u00e8 spesso occupato da una nicchia, mentre altre volte manca l'arco sottordinato riducendosi la travata ritmica al succedersi di lesene o semicolonne binate.\nIl primo a proporre tale elemento linguistico fu Leon Battista Alberti che lo progett\u00f2 per la parete interna della basilica di San'Andrea, ripetendolo in forma monumentale per la facciata. \nLa derivazione potrebbe essere desunta dalla conformazione di alcuni archi di trionfo romani ad un solo fornice.\nDopo Alberti fu utilizzata da Bramante nel Cortile del Belvedere e Sebastiano Serlio che nel suo trattato ne fa uno degli elementi del linguaggio architettonico manierista."}
{"id": "3130439", "revid": "137928", "url": "https://it.wikipedia.org/wiki?curid=3130439", "title": "Gulash", "text": ""}
{"id": "3130442", "revid": "1543377", "url": "https://it.wikipedia.org/wiki?curid=3130442", "title": "Fallston (Pennsylvania)", "text": "Fallston \u00e8 una borough degli Stati Uniti d'America, nella contea di Beaver nello Stato della Pennsylvania. Secondo il censimento del 2000 la popolazione \u00e8 di 307 abitanti.\nSociet\u00e0.\nEvoluzione demografica.\nLa composizione etnica vede una prevalenza della razza bianca (93,49%) seguita da quella afroamericana (5,54%), dati del 2000."}
{"id": "3130446", "revid": "79520", "url": "https://it.wikipedia.org/wiki?curid=3130446", "title": "Camilla Lopez", "text": ""}
{"id": "3130451", "revid": "110157", "url": "https://it.wikipedia.org/wiki?curid=3130451", "title": "\u010cerno\u0161ice", "text": "\u010cerno\u0161ice \u00e8 una citt\u00e0 della Repubblica Ceca facente parte del distretto di Praha-z\u00e1pad, in Boemia Centrale."}
{"id": "3130458", "revid": "125706273", "url": "https://it.wikipedia.org/wiki?curid=3130458", "title": "Dob\u0159ichovice", "text": "Dob\u0159ichovice (in tedesco \"Dobrichowitz\") \u00e8 una citt\u00e0 della Repubblica Ceca facente parte del distretto di Praha-z\u00e1pad, in Boemia Centrale."}
{"id": "3130459", "revid": "172343", "url": "https://it.wikipedia.org/wiki?curid=3130459", "title": "Club Atletico San Isidro", "text": ""}
{"id": "3130460", "revid": "110157", "url": "https://it.wikipedia.org/wiki?curid=3130460", "title": "Hostivice", "text": "Hostivice \u00e8 una citt\u00e0 della Repubblica Ceca facente parte del distretto di Praha-z\u00e1pad, in Boemia Centrale."}
{"id": "3130462", "revid": "1543377", "url": "https://it.wikipedia.org/wiki?curid=3130462", "title": "Campionato argentino di rugby a 15 1949", "text": "Il Campionato argentino di rugby a 15 1949 \u00e8 stato vinto dalla selezione della Provincia di Buenos Aires che ha battuto in finale la selezione della Capital.\nIl torneo si svolse nel mese di luglio e si disput\u00f2 integralmente a Buenos Aires, tale scelta venne fatta per permettere ai selezionatori della nazionale di visionare agevolmente tutti i migliori giocatori in vista del tour della nazionale francese in programma poco tempo dopo."}
{"id": "3130463", "revid": "547034", "url": "https://it.wikipedia.org/wiki?curid=3130463", "title": "Arturo Bandini", "text": "Arturo Bandini (o anche Arturo Gabriel Bandini o Arturo Dominic Bandini) \u00e8 un personaggio immaginario protagonista di una serie di romanzi di John Fante, scrittore statunitense del quale \u00e8 anche alter ego.\nJohn Fante, il cui alter-ego \u00e8 proprio Arturo Bandini, \nStoria editoriale.\nIl personaggio \u00e8 protagonista dei romanzi:\nTrasposizioni in altri media.\nCinema.\n "}
{"id": "3130465", "revid": "110157", "url": "https://it.wikipedia.org/wiki?curid=3130465", "title": "J\u00edlov\u00e9 u Prahy", "text": "J\u00edlov\u00e9 u Prahy \u00e8 una citt\u00e0 della Repubblica Ceca facente parte del distretto di Praha-z\u00e1pad, in Boemia Centrale."}
{"id": "3130470", "revid": "932277", "url": "https://it.wikipedia.org/wiki?curid=3130470", "title": "RDOFF", "text": "RDOFF \u00e8 un formato file utilizzabile dall'assemblatore NASM (o, meglio, da alcuni programmi che vengono distribuiti con esso); consultando infatti gli applicativi dell'ambiente NASM, notiamo la presenza dei seguenti files:\nldrdf: si occupa di fare il linking di un file oggetto RDOFF,\nrdf2bin: \u00e8 una utility che converte un file oggetto RDOFF in puro binario,\nrdx: permette il caricamento e l'esecuzione di un RDOFF."}
{"id": "3130471", "revid": "1543377", "url": "https://it.wikipedia.org/wiki?curid=3130471", "title": "Paula Modersohn-Becker", "text": "Attiva a Worpswede (localit\u00e0 definita dalla stessa pittrice il \"Paese delle meraviglie\") e a Parigi, fu tra i principali esponenti del primo Espressionismo: nell'arco di appena 14 anni di attivit\u00e0 realizz\u00f2 750 dipinti, 1.000 disegni e 13 incisioni all'acquaforte.\nLa sua arte era influenzata da pittori quali Vincent van Gogh, Paul C\u00e9zanne, Pablo Picasso, Paul Gauguin, ecc.\nTra i soggetti preferiti dalla pittrice, vi erano, oltre ai ritratti e agli autoritratti, paesaggi, nature morte, nudi femminili, ecc. (v. galleria fotografica nella sezione \"Opere\")\nMor\u00ec a soli 31 anni per complicazioni seguite al parto della primogenita, Mathilde.\nBiografia.\nInfanzia e adolescenza.\nPaula Becker (Modersohn era il cognome da sposata) era nata l'8 febbraio 1876 a Dresda, nel sobborgo di Friedrichstadt, da una famiglia della media borghesia, terzogenita di sette figli di Karl Becker, ingegnere delle ferrovie, e di Mathilde B\u00fcltzingsl\u00f6wen\nTrascorre la propria adolescenza a Brema, dove si trasferisce con la famiglia all'et\u00e0 di dodici anni.\nTra il 1883 e il 1885, studia a Brema in un istituto per diventare insegnante, assecondando il volere dei genitori, ma prende nel contempo lezioni private di arte dal pittore Bernhardt Wiegant.\nNel 1892, fa visita ad una sorella del padre che abita a Londra e l\u00ec prende delle lezioni d'arte presso la Londons School of Arts.\nNel 1896, frequenta a Berlino il \"Verein der Berliner K\u00fcnstlerinnen\".\nGli inizi della carriera.\nNell'estate del 1897, visita per la prima volta la localit\u00e0 di Worpswede, dove si trasferisce nel settembre del 1898 per lavorare con il pittore Fritz Mackensen (1866 - 1953).\nL\u00ec frequenta inoltre altri artisti, quali Heinrich Vogeler (1872 - 1942), Otto Modersohn (1865-1943), Hans Am Ende, Fritz Overbeck e la scultrice Clara Westhoff (1875 - 1954), oltre al poeta Rainer Maria Rilke (1875 - 1926, che sposer\u00e0 Clara Westhoff)., trovando il sostegno in particolare di Otto Modersohn (che in seguito diventer\u00e0 suo marito), che ne intuisce il talento.\nDue anni dopo, \u00e8 a Parigi assieme all'amica Clara Westhoff. Nella capitale francese, studia presso l'Acad\u00e9mie Colarossi ed ha modo di accostarsi all'arte di Paul C\u00e9zanne e Claude Matisse e soprattutto di Vincent van Gogh, che lei considera un modello.\nGli ultimi anni di vita.\nNel maggio del 1901, si sposa a Worpswede con il pittore Otto Modersohn., vedovo con una figlia.\nNegli anni seguenti, \u00e8 pi\u00f9 volte Parigi, dove, nel 1905, ha l'oppurtunit\u00e0 di visitare una mostra dedicata alle opere di Paul Gauguin..\nNel febbraio del 1906, decide di lasciare il marito per trasferirsi a Parigi e dedicarsi esclusivamente all'arte, una decisione disapprovata da conoscenti e familiari. L\u00ec frequenta l'Acad\u00e9mie Julian.\nRisale a quel periodo un celebre autoritratto, in cui Paula Modersohn-Becker, (che, nel frattempo, decide di firmarsi con il nome da nubile) \u00e8 raffigurata completamente nuda con un pancione che la fa sembrare incinta.\nUn anno dopo - convinta dallo stesso Otto Modersohn, che la raggiunge a Parigi - la pittrice fa ritorno a Worpswede, anche perch\u00e9 incinta del marito.\nLa nascita della figlia e la morte prematura.\nIl 2 novembre 1907, d\u00e0 alla luce una bambina, che viene chiamata Matilde (detta \"Tillie\"). Morir\u00e0 nel 1998.\nNeanche tre settimane dopo, il 21 novembre 1907, Paula Modersohn-Becker, indebolita dalla gravidanza e dal parto, muore a causa di un'embolia.. Non aveva ancora 32 anni.\nRicezione dell'opera di Paula Modersohn-Becker.\nPaula Modersohn-Becker divenne famosa solo dopo la morte, inizialmente, per\u00f2, non tanto per i suoi dipinti, quanto piuttosto per le sue opere epistolari, pubblicate a partire dal 1917 e pi\u00f9 volte ristampate.\nDurante il Nazismo, l'opera della Modersohn-Becker fu considerata \"arte degenerata\" e, nel 1937, una settantina di quadri della pittrice furono confiscati dai musei tedeschi.\nNegli Stati Uniti, la sua arte fu fatta conoscere al grande pubblico a partire dal 1958, quando si tenne una prima esposizione alla Gal\u00e9rie St. \u00c9tienne.\nIl Paula Modersohn-Becker Museum.\nAlla pittrice nel 1927 \u00e8 dedicato un museo, il Paula Modersohn-Becker Museum, allestito nella B\u00f6ttcherstra\u00dfe di Brema, il primo al mondo dedicato ad un'artista donna."}
{"id": "3130474", "revid": "767487", "url": "https://it.wikipedia.org/wiki?curid=3130474", "title": "Basamento cristallino", "text": "In geologia, i termini basamento e basamento cristallino sono usati per definire le rocce sottostanti una piattaforma sedimentaria di copertura.\nPi\u00f9 in generale si riferiscono a qualsiasi roccia originariamente metamorfica o magmatica, posta al di sotto di rocce sedimentarie o bacini sedimentari.\nIn modo analogo i sedimenti e/o le rocce sedimentarie al di sopra del basamento possono essere chiamate \"copertura\" o \"copertura sedimentaria\".\nUso del termine.\nNell'ambito della geologia Europea, il termine fa generalmente riferimento a rocce pi\u00f9 antiche dell'orogenesi Varisica. Sopra questo basamento pi\u00f9 antico sono state depositate evaporiti permiane e calcari mesozoici. Le evaporiti sono sede di scollamenti sui quali la \"copertura\" rigida e pi\u00f9 tenace dei calcari \u00e8 capace di muoversi rispetto al basamento rigido, accentuando la distinzione tra copertura sedimentaria e basamento stesso.\nNella geologia delle Ande il basamento si riferisce a unit\u00e0 rocciose del Proterozoico, Paleozoico e del primo Mesozoico (Triassico e Giurassico), dal momento che le sequenze andine del tardo Mesozoico e del Cenozoico si svilupparono in seguito ai fenomeni di subduzione lungo il margine occidentale della placca sudamericana.\nNella cintura vulcanica trans-messicana, il basamento include rocce del Proterozoico, Paleozoico e Mesozoico, rispettivamente per i terrane Oxaquia, Mixteco e Guerrero.\nIl termine basamento \u00e8 usato soprattutto in discipline della geologia quali analisi di bacino, sedimentologia e geologia del petrolio in cui il basamento cristallino (tipicamente Precambriano) non \u00e8 di interesse poich\u00e9 raramente contiene petrolio o gas naturale."}
{"id": "3130483", "revid": "729019", "url": "https://it.wikipedia.org/wiki?curid=3130483", "title": "Campionato argentino di rugby a 15 1950", "text": "Il Campionato argentino di rugby a 15 1950 \u00e8 stato vinto dalla selezione della Provincia di Buenos Aires che ha battuto in finale la selezione della Capital.\nIl torneo ha visto la presenza per la prima volta della selezione di La Plata e della R\u00edo Paran\u00e0, formata da squadre della Provincia di Santa Fe (Rosario esclusa) e di Entre R\u00edos . In precedenza questi club facevano parte della Uni\u00f3n de Rugby del Litoral Argentino, che a questo punto rester\u00e0 con i club della sola Rosario."}
{"id": "3130491", "revid": "767487", "url": "https://it.wikipedia.org/wiki?curid=3130491", "title": "\u00d6mer Erdo\u011fan", "text": "Carriera.\nClub.\nDurante la sua carriera ha giocato con numerose squadre di club, tra cui, dal 2006, con il Bursaspor, di cui \u00e8 stato capitano."}
{"id": "3130492", "revid": "110157", "url": "https://it.wikipedia.org/wiki?curid=3130492", "title": "US Indoor Open", "text": "Lo US Indoor Open \u00e8 stato un torneo di tennis facente parte del World Championship Tennis giocato nel 1975 al 1976 a Memphis negli Stati Uniti su campi in sintetico indoor."}
{"id": "3130498", "revid": "287204", "url": "https://it.wikipedia.org/wiki?curid=3130498", "title": "'Adi ibn Hatim", "text": "Figlio di \u1e24\u0101tim al-\u1e6c\u0101\u02be\u012b - \"sayyid\" della trib\u00f9 dei B. \u1e6cayy e poeta cristiano famoso per la sua eccezionale generosit\u00e0, diventata letteralmente proverbiale nella cultura arabo-islamica - \u02bfAd\u012b al-\u1e6c\u0101\u02be\u012b () si convert\u00ec all'Islam, partecipando a vari fatti d'arme, quali la conquista della Mesopotamia.\nCoinvolto forse nell'assassinio del califfo \u02bfUthm\u0101n b. \u02bfAff\u0101n, prese parte nelle file di \u02bfAl\u012b alla battaglia del Cammello (656), in cui perse un occhio.\nCombatt\u00e9 poi a Siff\u012bn, in cui furono uccisi tre dei suoi figli. Ritiratosi a Kufa (allora capitale califfale), difese quanti nella sua trib\u00f9 avevano come lui sposato la causa alide, resistendo alle forti pressioni esercitate dal Wali d'Iraq, Ziy\u0101d b. Ab\u012b Sufy\u0101n, fratello \"adottato\" del califfo omayyade Mu\u02bf\u0101wiya b. Ab\u012b Sufy\u0101n. Mor\u00ec nel 687-88."}
{"id": "3130499", "revid": "1543377", "url": "https://it.wikipedia.org/wiki?curid=3130499", "title": "Charlene Robinson", "text": "Charlene Edna Robinson (nata Mitchell) \u00e8 un personaggio della soap opera australiana \"Neighbours\", interpretata da Kylie Minogue.\nApparve per la prima volta il 17 aprile 1986, quando raggiunse la madre Madge a Ramsay Street. Le sue trame principali riguardano la sua storia con Scott Robinson, il tentativo di iniziare una carriera da cantante, l'aver riportato a casa il suo fratellastro e il suo matrimonio (la puntata raggiunse i 20 milioni di spettatori nel Regno Unito). Infine, Charlene accetta un posto da apprendista a Brisbane, apparendo per l'ultima volta il 26 luglio 1988.\nLa Minogue vinse quattro Logie Award fra il 1987 e il 1988. Nel maggio 2010, si \u00e8 detta interessata a una breve ritorno nella soap opera.\nPersonaggio.\nCasting.\nQuando \"Neighbours\" inizi\u00f2 a essere trasmesso su Network Ten in 1986, ebbe giudizi piuttosto negativi, costringendo l'emittente a lavorare a una revisione della serie. Vennero cos\u00ec aggiunti nuovi attori al cast, fra cui la Minogue, che entr\u00f2 a farne parte ad Aprile. La Minogue aveva gi\u00e0 recitato negli sceneggiati per bambini \"Skyways\", assieme a Jason Donovan, e \"The Henderson Kids\", prima di essere presa per il ruolo di Charlene. Minogue fu dapprima assunta per una settimana, ottenendo successivamente un contratto di 12 settimane e un altro fino a met\u00e0 1988.\nLa Minogue inizi\u00f2 la sua carriera musicale nel frattempo e, dopo aver recitato in \"The Delinquents\", decise di lasciare \"Neighbours\" per concentrarsi sulla sua carriera di cantante. Nel 2005, fu invitata per un cameo nello speciale per il 20\u00ba anniversario della \"soap\". La Minogue si disse interessata a tornare nei panni di Charlene, ma i produttori declinarono l'offerta. Questi ultimi, tuttavia, dicono di aver fatto \"ogni sforzo per venire incontro alla Minogue\", ma che la loro offerta venne rifiutata.\nNel maggio 2010, Minogue valut\u00f2 un ritorno in \"Neighbours\" durante una intervista al quotidiano \"The Sun\":\nIn seguito all'intervista, il produttore esecutivo Susan Bower ha detto che il ritorno della Minogue nello show sarebbe gradito:\nCaratterizzazione.\nNel libro \"Neighbours: The first 10 years\", il personaggio viene descritto in dettaglio: Charlene \u00e8 un maschiaccio che preferisce essere chiamata \"Lenny\", che non ha paura di affrontare le persone e ha una lingua tagliente. Sempre vestita con la sua tuta da lavoro color cachi, ha anche un lato esuberante, che le ha valso buona parte della sua popolarit\u00e0. La Minogue ha descritto il suo personaggio come \"una adolescente normale che cresce, che ha qualche difficolt\u00e0 con sua madre\", aggiungendo che \"\u00e8 un po' una ribelle\" e un maschiaccio dichiarato.\nI critici hanno descritto il suo personaggio come \"la ragazza della porta accanto\" e come \"il meccanico che tutti gli uomini sognano\". Era conosciuta per la sua caratteristica salopette e la sua permanente. Il \"Daily Mail\" attribuisce al suo look la sua popolarit\u00e0 presso il pubblico. \"The Independent\" disse che la \"bellezza delicata\" della Minogue valse al suo personaggio un enorme seguito in Australia e nel Regno Unito."}
{"id": "3130500", "revid": "729019", "url": "https://it.wikipedia.org/wiki?curid=3130500", "title": "US Indoor Open 1976", "text": "Lo US Indoor Open 1976 \u00e8 stato un torneo giocato sul sintetico indoor del Racquet Club of Memphis a Memphis nel Tennessee. \u00c8 stata la 2\u00aa edizione del \"Torneo di Memphis\", facente parte del World Championship Tennis 1976.\nCampioni.\nSingolare maschile.\n Vijay Amritraj ha battuto in finale Stan Smith 6-2, 0-6, 6-0\nDoppio maschile.\n Vijay Amritraj / Anand Amritraj hanno battuto in finale Marty Riessen / Roscoe Tanner 6-3, 6-4"}
{"id": "3130511", "revid": "110157", "url": "https://it.wikipedia.org/wiki?curid=3130511", "title": "Lib\u010dice nad Vltavou", "text": "Lib\u010dice nad Vltavou \u00e8 una citt\u00e0 della Repubblica Ceca facente parte del distretto di Praha-z\u00e1pad, in Boemia Centrale."}
{"id": "3130513", "revid": "183483", "url": "https://it.wikipedia.org/wiki?curid=3130513", "title": "Nebulosa Nordamerica", "text": ""}
{"id": "3130519", "revid": "1494169", "url": "https://it.wikipedia.org/wiki?curid=3130519", "title": "Imbro (disambigua)", "text": ""}
{"id": "3130521", "revid": "110157", "url": "https://it.wikipedia.org/wiki?curid=3130521", "title": "Mn\u00ed\u0161ek pod Brdy", "text": "Mn\u00ed\u0161ek pod Brdy \u00e8 una citt\u00e0 della Repubblica Ceca facente parte del distretto di Praha-z\u00e1pad, in Boemia Centrale."}
{"id": "3130522", "revid": "149587", "url": "https://it.wikipedia.org/wiki?curid=3130522", "title": "G\u00f6k\u00e7eada", "text": ""}
{"id": "3130523", "revid": "149587", "url": "https://it.wikipedia.org/wiki?curid=3130523", "title": "Gokceada", "text": ""}
{"id": "3130524", "revid": "149587", "url": "https://it.wikipedia.org/wiki?curid=3130524", "title": "\u0130mroz", "text": ""}
{"id": "3130525", "revid": "1543377", "url": "https://it.wikipedia.org/wiki?curid=3130525", "title": "Frankfort Springs", "text": "Frankfort Springs \u00e8 una borough degli Stati Uniti d'America, nella contea di Beaver nello Stato della Pennsylvania. Secondo il censimento del 2000 la popolazione \u00e8 di 130 abitanti.\nSociet\u00e0.\nEvoluzione demografica.\nLa composizione etnica vede una esclusivit\u00e0 della razza bianca (100,00%), dati del 2000."}
{"id": "3130526", "revid": "149587", "url": "https://it.wikipedia.org/wiki?curid=3130526", "title": "Imroz", "text": ""}
{"id": "3130527", "revid": "35021192", "url": "https://it.wikipedia.org/wiki?curid=3130527", "title": "Castello di Nantes", "text": ""}
{"id": "3130536", "revid": "76963", "url": "https://it.wikipedia.org/wiki?curid=3130536", "title": "Kazuhiko Inoue", "text": "Album e canzoni.\nCD\nEP or LP"}
{"id": "3130538", "revid": "1305772", "url": "https://it.wikipedia.org/wiki?curid=3130538", "title": "San Romano", "text": ""}
{"id": "3130548", "revid": "11266", "url": "https://it.wikipedia.org/wiki?curid=3130548", "title": "Famiglia Coppola", "text": ""}
{"id": "3130550", "revid": "1104133", "url": "https://it.wikipedia.org/wiki?curid=3130550", "title": "Are You Lonesome Tonight?", "text": "Are You Lonesome To-night?, meglio conosciuta come Are You Lonesome Tonight?, \u00e8 un brano di musica popolare statunitense con musica di Lou Handman e testo di Roy Turk. La prima data di pubblicazione del brano risale al 1926, anche se la versione pi\u00f9 famosa rimane quella incisa nel 1960 da Elvis Presley (e con il quale la canzone viene comunemente associata).\nDescrizione.\nOrigine e storia.\nAnni Venti.\nSvariati artisti dell'epoca incisero \"Are You Lonesome Tonight?\" nel 1927. Il compositore Lou Handman stesso, suon\u00f2 il pianoforte accompagnando la sorella Edith mentre ella cantava la canzone in una registrazione pubblicata dall'etichetta Gennett. Vaughn DeLeath (conosciuta anche come \"The Original Radio Girl\") registr\u00f2 due volte la canzone, la prima volta il 13 giugno come solista e in seguito il 21 settembre, come cantante della \"The Colonial Club Orchestra\". Circa nell'Agosto 1927, un'altra versione della canzone fu pubblicata dal famoso tenore Henry Burr.\nAnni Cinquanta e Sessanta.\nLa prima versione di \"Are You Lonesome Tonight?\" ad entrare in una classifica di vendite fu quella incisa dalla Blue Barron Orchestra per la MGM Records (n\u00b0 catal. 10628). Il singolo raggiunse la posizione numero 19 nella classifica pop di \"Billboard\". Appena poche settimane dopo la versione di Barron, Al Jolson registr\u00f2 la canzone il 28 aprile 1950; il singolo venne pubblicato dalla Decca Records con il num. di catalogo 27043.\nNel 1959 Jaye P. Morgan pubblic\u00f2 la sua cover del brano che raggiunse la posizione numero 65 della classifica di \"Billboard\". Probabilmente Elvis Presley sent\u00ec il brano della Morgan alla radio mentre era in Germania a svolgere il servizio militare, e decise di incidere anche lui il brano.\nVersione di Elvis Presley.\nPresley registr\u00f2 la sua melodrammatica versione il 4 aprile 1960, dietro insistenza del Colonnello Tom Parker (la canzone era una delle preferite dalla moglie). La versione di Elvis \u00e8 basata su quella della Blue Barron Orchestra del 1950 e la parte parlata nel brano (come nella versione di Al Jolson) trae lieve ispirazione dalla piece teatrale di Shakespeare intitolata \"Come vi piace\", Atto II Scena VII: \"All the world's a stage, and all men and women merely players: they have their exits and their entrances; And one man in his time plays many parts\". Il singolo si rivel\u00f2 uno dei pi\u00f9 notevoli successi del 1960, raggiungendo la vetta della classifica Pop di \"Billboard\" (Billboard Hot 100) e restandoci per 6 settimane e piazzandosi anche alla posizione numero 3 della classifica R&amp;B, prima della Official Singles Chart per quattro settimane e nelle Fiandre in Belgio due per settimane, terza in Svezia e Norvegia, quarta in Germania e quinta nei Paesi Bassi.\nLa versione di Elvis \u00e8 stata inserita alla posizione numero 81 nella classifica \"Billboard's Greatest Songs of all time.\"\n\"Laughing Version\".\nOccasionalmente Elvis, quando cantava la canzone dal vivo, ne cambiava spesso il testo dandogli connotazioni umoristiche. Una delle occasioni pi\u00f9 celebri \u00e8 quella messa su nastro la sera del 26 agosto 1969 all'International Hotel di Las Vegas. Durante il concerto, invece di cantare: \"\u00abDo you gaze at your doorstep and picture me there\u00bb\" (\"Guardi la porta d'ingresso e ti immagini di vedermi l\u00ec sulla soglia\"), cant\u00f2: \"\u00abDo you gaze at your bald head and wish you had hair\u00bb\" (\"Guardi la tua testa pelata e ti immagini di avere i capelli\"). Poco dopo, vide un uomo calvo tra il pubblico (almeno cos\u00ec vuole la leggenda), e scoppi\u00f2 a ridere fragorosamente nel bel mezzo dell'esecuzione del brano. Il pubblico fu contagiato dalle risa quando durante la parte recitata Elvis disse: \"\u00abYou know someone said that the world's a stage, and each must play a part\u00bb\" (\"Sai che qualcuno ha detto che il mondo \u00e8 un palcoscenico, e che ognuno di noi deve recitarvi un ruolo\"), e cogliendo l'ironia nel testo, Presley fu di nuovo sopraffatto dalle risate. Il pubblico apprezz\u00f2 la spontaneit\u00e0 del momento mentre lui cercava di recuperare un contegno decente. Nel frattempo la band e le coriste continuavano imperterriti ad eseguire la canzone. Si \u00e8 spesso speculato sul fatto che gran parte dell'ilarit\u00e0 di Elvis derivasse dall'assolo in falsetto di una corista che andava avanti risoluta nonostante tutto. Al termine di questo, Elvis riprese a cantare giusto in tempo per la strofa: \"\u00abAnd I had no cause to doubt you\u00bb\" (\"E non avevo motivo di dubitare di te\") seguita da un altro scoppio di fragorose risate. Questa versione del brano, chiamata \"Laughing Version\", viene considerata un piccolo classico underground, e divenne un successo da Top 30 in Gran Bretagna nel 1982 quando fu pubblicata dalla RCA all'interno del cofanetto \"Elvis Aaron Presley\".\nNel 1977, Presley esegu\u00ec ancora la canzone durante lo speciale televisivo \"Elvis in Concert\" della CBS. Come nel 1969, durante la parte recitata del brano si mise a scherzare con il pubblico. Quanto questo suo atteggiamento sia stato intenzionale o meno non \u00e8 dato saperlo; comunque, questa sua esibizione sconnessa venne inclusa nel film documentario \"This is Elvis\" del 1981 come dimostrazione del declino psicofisico di Presley pochi mesi prima della morte."}
{"id": "3130551", "revid": "1603714", "url": "https://it.wikipedia.org/wiki?curid=3130551", "title": "Opere di Donatello", "text": "Segue un elenco delle opere di Donatello, ordinate in ordine cronologico e divise secondo i periodi chiave del suo percorso artistico."}
{"id": "3130560", "revid": "287204", "url": "https://it.wikipedia.org/wiki?curid=3130560", "title": "Gochimeru", "text": ""}
{"id": "3130563", "revid": "1272592", "url": "https://it.wikipedia.org/wiki?curid=3130563", "title": "Barbara Bush", "text": "Dopo Abigail Adams, \u00e8 stata la seconda americana a diventare \"first mother\" dopo essere stata \"first lady\", quando suo figlio \u00e8 stato eletto presidente il 7 novembre 2000.\nBiografia.\nTerza figlia di Pauline Robinson (1896\u20131949) e Marvin Pierce (1893\u20131969), presidente della McCall Corporation, che pubblicava la popolare rivista \"Redbook and McCall's\", incontr\u00f2 all'et\u00e0 di 16 anni il suo futuro marito. Nel 1938 cambi\u00f2 istituto scolastico trasferendosi nella scuola privata a Rye Country Day School, dove ha studiato anche danza. In seguito lasci\u00f2 il college che frequentava, a Northampton, Massachusetts. I due si sposarono il 6 gennaio 1945, ed ebbero in seguito sei figli:\nImportante figura sociale si distinse per quanto riguarda l'alfabetizzazione, grazie all'istituzione a suo nome: \"Barbara Bush Foundation for Family Literacy\". Il 1\u00ba gennaio 2014 era stata ricoverata in gravi condizioni presso Houston a causa di un principio di polmonite ed evidenti difficolt\u00e0 respiratorie. \u00c8 deceduta il 17 aprile 2018 dopo due giorni di agonia, a causa di una malattia polmonare e per problemi cardiaci. In seguito ai funerali privati che si sono tenuti il 21 aprile presso la \"Saint Martin's Episcopal Church\" a Houston, \u00e8 stata sepolta presso la George Bush Presidential Library a College Station.\nSecond lady degli Stati Uniti.\nNel 1980, Bush \u00e8 stato nominato vicepresidente degli Stati Uniti da Ronald Reagan. Dopo aver vinto le elezioni, Barbara \u00e8 diventata second lady. Organizzava spesso feste nella residenza vicepresidenziale. Ha seguito protocolli e cerimonie, anche se con riluttanza. Poich\u00e9 era una casalinga, \u00e8 stata attaccata dalle organizzazioni femministe e dal movimento di liberazione delle donne. Sosteneva che le donne avevano la libera scelta se intraprendere una carriera professionale o prendersi cura della propria casa e della propria famiglia. Condivideva maggiormente le opinioni conservatrici del marito, ma su alcune questioni di visione del mondo aveva una posizione diversa. Le sue opinioni liberali riguardavano, tra l'altro, aborto, matrimonio tra persone dello stesso sesso, controllo della vendita di armi da fuoco e parit\u00e0 femminile.\nFirst lady degli Stati Uniti.\nCome moglie del vicepresidente e poi presidente - Barbara Bush ha sostenuto e lavorato per la causa dell'alfabetizzazione universale; Ha fondato la Barbara Bush Foundation for Family Literacy mentre era first lady, un lavoro che ha continuato dopo aver lasciato la Casa Bianca.\nCome Abigail Adams, \u00e8 stata la moglie e la madre dei presidenti degli Stati Uniti.\nL'alfabetizzazione familiare \u00e8 stata la causa di Barbara Bush come First lady, e l'ha definita \"il problema pi\u00f9 grande che abbiamo\". \u00c8 stata coinvolta in molte organizzazioni di alfabetizzazione, ha fatto parte di comitati di alfabetizzazione e ha presieduto molte organizzazioni di lettura. Alla fine, ha contribuito a sviluppare la \"Barbara Bush Foundation for Family Literacy\". Ha continuato la sua dedizione per eliminare il ciclo generazionale dell'analfabetismo negli Stati Uniti sostenendo programmi in cui i genitori ei loro figli piccoli possono imparare insieme. All'inizio degli anni '80, dopo che le statistiche hanno mostrato che gli immigrati nati all'estero dall'America Latina erano quasi quintuplicati dal 1960, le statistiche hanno mostrato che 35 milioni di adulti non erano in grado di leggere al di sopra dell'ottavo anno e 23 milioni non potevano leggere oltre il quarto livello. La signora Bush \u00e8 apparsa al \"The Oprah Winfrey Show\" per discutere della situazione e ha parlato regolarmente a \"Ms. Bush's Story Time\", un programma radiofonico nazionale che ha sottolineato l'importanza della lettura ad alta voce ai bambini. I loro figli, Jeb Bush e Dorothy Bush Koch, sono co-presidenti della Barbara Bush Foundation for Family Literacy. Durante la sua vita, la signora Bush \u00e8 stata attiva nella fondazione ed \u00e8 stata presidente onoraria.\n\u00c8 stata attiva nella \"White House Historical Association\" e ha lavorato per rivitalizzare il \"White House Preservation Fund\", che \u00e8 stato ribattezzato White House Endowment Trust. Il trust raccoglie fondi per la ristrutturazione e il restauro in corso della Casa Bianca. Ha raggiunto il suo obiettivo di raccogliere $ 25 milioni per la dotazione. In generale, il personale della residenza della Casa Bianca considerava Barbara Bush la pi\u00f9 gentile e calma delle First ladies con cui avevano a che fare. \nNel marzo 1989, l'ufficio stampa di Bush rifer\u00ec che aveva il morbo di Graves. Nel giugno di quell'anno, il presidente Bush disse di sua moglie che \"... sta bene e penso che i suoi medici direbbero lo stesso. Ha il morbo di Graves sotto controllo\".\nBush era nota per il suo affetto per il suo animale domestico, lo Springer Spaniel inglese Millie, e scrisse un libro per bambini sulla nuova cucciolata di Millie. Ha anche incluso Millie nel suo ritratto ufficiale della Casa Bianca, dipinto da Candace Whittemore Lovely. Barbara Bush \u00e8 diventata la prima First lady degli Stati Uniti a ricevere l'Henry G. Freeman Jr. Pin Money Fund, ricevendo $ 36.000, la maggior parte dei quali ha dato a enti di beneficenza.\nAlla Casa Bianca si \u00e8 stupita ogni giorno da \"quanto le cose fossero cambiate\" per lei e suo marito da quando erano diventati presidente e first lady. Invece di una limousine, Bush ha provato a usare un'auto pi\u00f9 piccola ea viaggiare in treno e su un aereo commerciale per i viaggi fuori citt\u00e0. I capi dei servizi segreti di Bush erano in parte contrari ai suoi desideri; Gli agenti hanno accettato l'utilitaria ma non hanno approvato il viaggio di lavoro e il viaggio in treno. A quel tempo, il numero di minacce alla First lady era superiore a quello del vicepresidente. Bush voleva ancora usare i mezzi pubblici nonostante l'opposizione dei servizi segreti. Era sconvolta dal fatto che i suoi voli sarebbero stati ritardati mentre gli agenti passavano attraverso gli aerei e i bagagli. L'aereo su cui ha volato Bush \u00e8 stato soprannominato la \"Stella Splendente\". \nHa tenuto il discorso di inaugurazione del Wellesley College nel 1990; il suo discorso \u00e8 stato elencato come # 45 nella Top 100 Speeches of the 20th Century di American Rhetoric (elencati per rango).\nDurante la campagna presidenziale del marito del 1992, Barbara Bush ha dichiarato che l'aborto e l'omosessualit\u00e0 sono questioni personali e ha sostenuto che il Partito Repubblicano non dovrebbe prendere posizione su questo, affermando che \"le cose personali dovrebbero essere messe da parte, secondo lei. Il suo punto di vista personale sull'aborto \u00e8 sconosciuto, anche se i suoi amici hanno riferito all'epoca che lei \"sosteneva privatamente il diritto all'aborto\". Ha spiegato: \"Odio gli aborti, ma non potevo fare quella scelta per qualcun altro\".\nQuando Bush viveva alla Casa Bianca, ha rivelato di soffrire del morbo di Graves, che \u00e8 una condizione della tiroide iperattiva.\nBush \u00e8 stata pi\u00f9 popolare del suo immediato predecessore Nancy Reagan e del suo successore Hillary Clinton perch\u00e9 ha accuratamente \"evitato le polemiche\" e ha preso pochissime posizioni pubbliche su questioni controverse.\nNella cultura di massa.\nNel film \"W.\" il suo personaggio fu interpretato dall'attrice Ellen Burstyn. \nNel 2009, Barbara e Jenna Bush indirizzarono una lettera di solidariet\u00e0 alle figlie del neoeletto presidente Obama, Malia e Sasha, ricordando a malincuore di sapere \u00abcosa vuol dire crescere alla Casa Bianca\u00bb."}
{"id": "3130566", "revid": "834", "url": "https://it.wikipedia.org/wiki?curid=3130566", "title": "Sagrestia di Santa Maria Novella", "text": "La Sagrestia di Santa Maria Novella si trova nell'omonima basilica a Firenze e vi si accede attraverso un portale monumentale seicentesco che si apre sulla parete sinistra del transetto sinistro. Contiene opere che vanno dal XIV al XVIII secolo.\nStoria.\nFu voluta da Donna Andreola di Iacopo Acciaiuoli, come \"Cappella dell'Annunciazione\", dopo la morte del marito Mainardo Cavalcanti, gran siniscalco del Regno di Napoli (avvenuta nel 1380). Del periodo trecentesco rimangono soltanto l'ampia volta a crociera e le tre vetrate. Molti cambiamenti avvennero alla fine del XVI secolo, all'inizio del XVII secolo e nella prima met\u00e0 del XVIII secolo. Nell'ultimo quarto del XVI secolo fu posto sulla parete di fondo l\"'Armadio delle Reliquie\". Nel 1616 Tommaso e Orazio Cavalcanti commissionarono la realizzazione dell'attuale portale monumentale seicentesco che si trova sulla parete esterna della sacrestia, con l'intenzione di sistemare nella sacrestia la tomba del loro antenato Fra' Aldobrandino Cavalcanti, sistemazione mai avvenuta. Nel 1733-1734 fra' Angelo Gotti promosse un radicale rinnovamento di tutti gli ambienti interni, dando alla Sacrestia l'aspetto attuale.\nDescrizione.\nI resti trecenteschi.\nDel periodo trecentesco rimane solo l'ampia volta a crociera del soffitto con ampi costoloni (anche se la loro decorazione risale in larga parte a rifacimenti ottocenteschi) e le vetrate nella trifora della parete di fondo, eseguite da Don Leonardo di Simone su disegno di Niccol\u00f2 di Pietro Gerini nel 1386-1390. Queste rappresentano l'\"Annunciazione\", le \"Storie di Giovanni Battista e dei profeti Elia e Isaia\" e la \"Nativit\u00e0 di Cristo\" (quest'ultima rifatta nel XIX secolo). L'altare principale che si trovava addossato alla parete di fondo recava una tela con l'\"Annunciazione e 26 santi\", eseguita tra il 1380 e il 1385 da Giovanni del Biondo ed esposta oggi alla Galleria dell'Accademia di Firenze. Sulla stessa parete in alto a destra, si trovava la tomba marmorea di Mainardo Cavalcanti, prima spostata sulla parete orientale e infine demolita nel 1734 per volere di Fra' Angelo Gotti. Una lapide del 1734 posta sopra la porta di ingresso (sul lato interno) ricorda l'antico sepolcro e il suo defunto.\nL'Armadio delle Reliquie sulla parete di fondo.\nSulla parete di fondo opposta all'entrata si trova l'\"Armadio delle Reliquie\", disegnato da Bernardo Buontalenti e realizzato nel 1582-1584 in legno di tiglio (la parte bassa \u00e8 per\u00f2 in legno di cedro del Libano) da Maestro Lessandro di Luca Bracci da Pelago, autore anche di antichi confessionali laterali e dei soprastanti armadietti, realizzati nel 1587 e poi sostituiti. Le tele poste sull'armadio, raffiguranti \"San Domenico\", l\"'Annunciazione\" e \"San Tommaso d'Aquino\", sono del 1693 e furono dipinte da Giovanni Battista Perini. Nello stesso periodo furono collocati i fregi dorati e gli angeli in alto, questi ultimi di un anonimo scultore fiorentino (1625-1640). L'altare posto davanti all'armadio \u00e8 di Maestro Iacopo Scalpellino (1584).\nLa controfacciata.\nSulla parete opposta, dove si trova l'ingresso alla Sacrestia, \u00e8 presente, a sinistra, un lavabo in marmo e terracotta invetriata, opera di Giovanni della Robbia del 1498-1499. La pila marmorea sbaccellata entro il lavabo \u00e8 di uno scultore anonimo della seconda met\u00e0 del Quattrocento, mentre i due cherubini versa-acqua e il portasapone soprastanti sono di un altro scultore anonimo della prima met\u00e0 del Cinquecento. In posizione simmetrica, a destra dell'entrata, \u00e8 presente un lavabo in marmi policromi di Giovacchino Fortini del 1733-1734.\nSopra l'entrata \u00e8 affissa la gi\u00e0 ricordata lapide (1734) in ricordo di Mainardo Cavalcanti. Sopra di essa si trova un crocifisso di Maso di Bartolomeo (1425-1450) su di una croce settecentesca (1773). Il crocifisso era parte del celebre altare della Trinit\u00e0 di Masaccio, che si trova sulla navata laterale sinistra della basilica, e fu spostato qui solo successivamente.\nI banconi e le tele.\nI banconi che si trovano sulle due parete laterali, e che risaltano per i loro pannelli in radica di noce con cornici di ebano, sono opera di Guerrino Veneziani (1734). Oggi conservano la biancheria della chiesa, i paramenti sacri e preziosi reliquari. Lo stesso artista rifece, sempre nel 1734, anche i confessionali e i soprastanti armadietti posti sulla parete di fondo accanto all\"'Armadio delle Reliquie\".\nTutte le tele esposte in alto sulle pareti della sacrestia furono sistemate da Fra' Angelo Gotti nel 1733-1734 e risalgono al XVI, XVII e XVIII secolo.\nLe due tele ovali poste in controfacciata raffigurano, a sinistra e destra rispettivamente:\nLe due tele poste sulla parete sinistra raffigurano, a sinistra e destra rispettivamente:\nLe due tele poste sulla parete destra raffigurano, a sinistra e destra rispettivamente:\nL'esterno della sacrestia.\nUscendo dalla sacrestia e voltandosi si pu\u00f2 ammirare il monumentale portale seicentesco sulla parete esterna. Fu voluto da Tommaso e Orazio Cavalcanti (1616) per accogliere la tomba del loro antenato fra' Aldobrandino Cavalcanti, spostamento in realt\u00e0 mai avvenuto. Il portale fu fatto da Gherardo Silvani (entro il 1629) su disegno di Fabrizio Boschi (1616). Gli stemmi in alto sono della stessa famiglia Cavalcanti, ma risalgono al XIV secolo e furono l\u00ec collocati solo nel XVIII secolo.\nSull'angolo a sinistra si nota un vaso egizio sorretto da una cariatide in marmo bianco di Battista Lorenzi (1550-1575). Sulla parete a destra dell'entrata si trova un'acquasantiera in marmo bianco di Giovanni di Pietro del Ticcia (1443-1448). In alto, sulla stessa parete, fu dipinto un gigantesco orologio da un artista di scuola fiorentina (XVIII secolo)."}
{"id": "3130567", "revid": "1543377", "url": "https://it.wikipedia.org/wiki?curid=3130567", "title": "Distretto di \u00c7anakkale", "text": " \nIl distretto di \u00c7anakkale (in turco \"\u00c7anakkale il\u00e7esi\") costituisce il distretto centrale della provincia di \u00c7anakkale, in Turchia.\nGeografia fisica.\nIl distretto si trova sulla sponda asiatica dello stretto dei Dardanelli. Confina con i distretti di Lapseki, \u00c7an, Bayrami\u00e7 e Ezine.\nAmministrazioni.\nAl distretto, oltre al centro capoluogo, appartengono 3 comuni e 50 villaggi."}
{"id": "3130573", "revid": "827882", "url": "https://it.wikipedia.org/wiki?curid=3130573", "title": "Premio P\u00f3lya (LMS)", "text": "Il premio P\u00f3lya \u00e8 un premio in matematica consegnato dalla London Mathematical Society. Secondo solo alla Medaglia De Morgan tra i riconoscimenti della societ\u00e0, viene consegnato in tutti gli anni non divisibili per tre, nei quali non viene consegnata la medaglia. Il premio \u00e8 stato creato nel 1987 in memoria di George P\u00f3lya, matematico ungherese membro della societ\u00e0 per oltre 60 anni.\nIl premio viene attribuito \"in riconoscimento di creativit\u00e0, esposizione o contributi in matematica all'interno del Regno Unito\". Chi abbia gi\u00e0 vinto la Medaglia De Morgan non pu\u00f2 essere premiato."}
{"id": "3130582", "revid": "628767", "url": "https://it.wikipedia.org/wiki?curid=3130582", "title": "Kalka (fiume)", "text": "Il fiume Kalka, (Kal'\u010dyk) \u00e8 un fiume dell'Oblast' di Donec'k. Nel 1223 fu il teatro di uno scontro fra l'esercito mongolo, guidato dai generalie Jebe e Subedei, ed una coalizione di Cumani e principati Rus' (battaglia del fiume Kalka)."}
{"id": "3130586", "revid": "307923", "url": "https://it.wikipedia.org/wiki?curid=3130586", "title": "Kalka", "text": ""}
{"id": "3130591", "revid": "363629", "url": "https://it.wikipedia.org/wiki?curid=3130591", "title": "Medaglia De Morgan", "text": "La medaglia De Morgan \u00e8 un premio per eccezionali contributi in matematica, consegnato dalla London Mathematical Society. \u00c8 il premio pi\u00f9 prestigioso della societ\u00e0, creato in memoria del primo presidente, Augustus De Morgan.\nLa medaglia viene consegnata ogni tre anni a un matematico che sia residente nel Regno Unito il primo gennaio dello stesso anno."}
{"id": "3130592", "revid": "827882", "url": "https://it.wikipedia.org/wiki?curid=3130592", "title": "Nazione X", "text": "Nazione X (\"Nation X\") \u00e8 un arco narrativo \"crossover\" che si sviluppa sulle pagine di \"Uncanny X-Men\". Pubblicato dalla Marvel Comics dal settembre 2009 al marzo 2010, si focalizza sulle conseguenze di Utopia e il ritorno di Magneto fra gli X-Men.\nStoria editoriale.\nAssieme alla storia principale su \"Uncanny X-Men\" e una parallela su \"\" per i testi di Mike Carey e i disegni di Daniel Acu\u00f1a, \u00e8 stata pubblicata anche una miniserie di quattro numeri intitolata \"Nation X\", sceneggiata da vari autori affiancati da numerosi artisti, riguardante le reazioni di alcuni personaggi al trasferimento su Utopia ed un albo fuori collana dedicato ad X-Factor, dal titolo \"Nation X: X-Factor\", sempre sceneggiato da Peter David e disegnato da Valentine De Landro. Oltre a ci\u00f2, un tie-in non ufficiale \u00e8 stato pubblicato selle pagine di \"Deadpool\" ad opera di Daniel Way e Paco Medina.\nTrama.\nUncanny X-Men.\nImpegnato nella cucina del suo nuovo ristorante Scalphunter viene attaccato e catturato da alcuni misteriosi avversari, mentre su Utopia Psylocke interrompe la riunione dei vertici degli X-Men per comunicare la morte del Dr. Takiguchi. Ritornato a San Francisco per una riunione con il sindaco, a Ciclope viene assicurato che nessuno \u00e8 deciso a dare la caccia ai mutanti e che l'isola ricever\u00e0 provviste giornaliere di tutti i generi di prima necessit\u00e0. Alle Greymalkin Industries, intanto, Danger accetta la proposta di Emma Frost di trasferire, prendersi cura e rieducare i prigionieri confinati nel Carcere X, mentre su Utopia Bestia celebra il funerale di Takiguchi. Tornato sull'isola, Scott litiga con Emma a proposito del suo comportamento freddo e scostante a causa delle energie spese per mantenere la forma adamantina in grado di contenere una scheggia di Void, venendo per\u00f2 interrotti dall'inaspettato arrivo di Magneto che, contrariamente a quanto temuto da Xavier, decide di abbandonare i metodi estremisti utilizzati in passato per unirsi agli X-Men. A New York City, Scalphunter accetta la proposta dei suoi aguzzini di trasportare in aereo sull'isola cinque esemplari di Predatore X modificati, tuttavia una volta giuntone in prossimit\u00e0 viene abbattuto da Ciclope precipitando nell'Oceano. Scoperta l'entit\u00e0 e il numero delle minacce, Namor e Magneto decidono di occuparsi separatamente di due di essi, mentre alcuni X-Men affrontano in gruppo i restanti. Sventato il pericolo, il collegamento telepatico garantito dalle Naiadi viene interrotto bruscamente quando la forza Fenice abbandona i loro corpi per una destinazione ignota. Preoccupato per la gestione delle difese dell'isola senza l'ausilio di un potente telepate, Ciclope con l'aiuto di Xavier e Psylocke decide di dare il via a un'operazione di soccorso psichico per estrarre Void dalla mente di Emma. Tuttavia, durante il procedimento il frammento di male passa nella sua psiche cercando di prenderne il controllo e venendo infine recluso in un remoto angolo della stessa grazie alla sua forza di volont\u00e0. Intanto, per prevenire l'affondamento di Utopia l'X-Club arruola Magneto nelle sue fila anche se i suoi poteri si dimostrano insufficienti rendendo cos\u00ec necessario rivolgersi a Namor e proporgli di costruire un pilastro che la sostenga e attorno al quale gli atlantidei possano ricostruire la loro civilt\u00e0. Dopo una discussione con Uomo Ghiaccio, Bestia ormai insicuro della propria posizione su Utopia, ancora traumatizzato per le torture subite durante la rivolta e indignato per le affiliazioni di ambigui alleati decide di lasciare gli X-Men. Intenzionato a scoprire il mandante dei Predatori X, Ciclope invia a New York City Wolverine, Colosso e Psylocke che non esitano a calarsi nelle fogne per trovare l'ultimo mostro. Incappati in Fantomex scoprono che \u00e8 stato ingaggiato per uccidere il Predatore rimasto e propostogli di unirsi a loro, rimangono meravigliati dal suo rifiuto. Seguite alcune tracce la squadra giunge al quartier generale della Sublime Corporation composta da Lobe, Verre, Thug, Burst e Bouncing Betty, tutti seguaci delle teorie sulla Terza Specie formulate da John Sublime, e danno inizio ad uno scontro nel quale l'intervento a sorpresa di Fantomex si rivela decisivo quando, come ultima mossa, Lobe libera la HX-N1 un ceppo influenzale letale per i mutanti. Spiegato che il loro scopo \u00e8 quello di dotare chiunque di straordinari poteri (copiati ai mutanti tramite i naniti presenti nei Predatori X), la Sublime Corporation abbandona l'edificio mentre E.V.A. porta in salvo tutti. Quando su Utopia Magneto espone il suo piano di un pilastro, gi\u00e0 parzialmente costruito dagli atlantidei, per permettere all'isola di restare a galla Ciclope lo riprende aspramente per non aver seguito le procedure e aver agito di propria iniziativa; deciso a conquistarne la fiducia, Magneto si arrampica su una delle cime del monte Tamalpais e comincia a meditare. Insospettiti dal suo comportamento Ciclope ed Emma lo trovano in uno stato profondo di catatonia; incapaci di aiutarlo a causa delle barriere che lo proteggono, mandano a chiamare l'X-Club. Scoperto che le sue intenzioni sono quelle di dirottare la traiettoria del missile in cui Kitty Pryde \u00e8 intrappolata, Ciclope riunisce tutti gli X-Men mentre le Naiadi e Danger sono occupate a schermare la presenza della gigantesca asta di metallo agli abitanti della Terra. Al termine della lunga attesa, Magneto utilizza tutti suoi poteri per estrarre Kitty dal missile con inaspettate conseguenze: mentre lui cade in coma, la ragazza \u00e8 incapace di solidificarsi e rimane intangibile forse a causa del trauma per aver dovuto mantenere attivo il suo potere per cos\u00ec tanto tempo.\nX-Men: Legacy.\nMentre Emplate torna in vita tra le macerie della \"Xavier' School for Gifted Youngsters\" affamato di midollo mutante, su Utopia Rogue accetta la proposta di Ciclope di diventare consulente per la nuova generazione di mutanti. Pochi metri pi\u00f9 in la all'interno del laboratorio dell'X-Club durante una diagnostica al sistema operativo di Danger, Madison Jeffries viene attaccato da Emplate ma fermato appena in tempo dall'arrivo degli X-Men che danno vita ad un scontro terminato con la fuga del malvagio. Riunita tutta la popolazione dell'isola, Ciclope l'informa della minaccia rappresentata dall'ex-nemico di Generation X, della sua necessit\u00e0 di cibarsi di midollo mutante per sopravvivere spostandosi fra dimensioni parallele e li avverte di non rimanere mai soli. A dispetto degli ordini ricevuti, pur di evitare l'ennesima dimostrazione di virilit\u00e0 fra Satiro e Rockslide, Bling si allontana dal resto del gruppo e viene rapita da Emplate che la porta nella sua casa cibandosene. Allertato dalle Naiadi, Ciclope raduna l'X-Club per mettere insieme una soluzione in grado di riportare indietro la ragazza ma l'intervento di Trance che afferma di riuscire ad attraversare la barriera dimensionale per raggiungere Emplate utilizzando la sua forma eterea risulta diventare la soluzione al problema. Offertasi volontaria, Rogue assorbe i poteri della ragazza penetrando nella casa del nemico prima di venire scoperta e cacciata da alcune creature in grado di ferirla nel suo nuovo stato. Riuscita fortunatamente a scampare al loro inseguimento, s'introduce nel corpo di Bling con il quale attacca Emplate venuto a cibarsi della ragazza prima di ucciderla, ma viene tuttavia bloccata nella mortale morsa delle sue mani provviste di fauci. A causa della natura dei loro poteri, nessuno dei due riesce a sopraffare l'altro fino a quando il navigatore della casa di Emplate, obbedendo agli ordini ricevuti da Rogue, non trasporta la casa su Utopia ponendo fine all'infruttuso scontro in tempo perch\u00e9 la forma eterea della ragazza ritorni nel suo corpo. Attivata la griglia di contenimento ideata dall'X-Club gli X-Men riescono a intrappolarlo temporaneamente nella loro dimensione tanto a lungo da permettere a Bling di vendicarsi prima di rispedirlo indietro confinandolo fra i mostri.\nAll'insaputa di tutti intanto, il lato oscuro di Gambit emerso durante la trasformazione in Morte, Cavaliere di Apocalisse, ritorna prepotentemente in scena portandolo a mutare il suo aspetto e i suoi poteri rendendoli molto pi\u00f9 letali e pericolosi.\nNation X: X-Factor.\nInvitati a visitare Utopia, i membri di X-Factor si sparpagliano sull'isola per cercare di ambientarsi ed eventualmente rimanere. Mentre Layla Miller sorprende Ciclope con il suo ritorno dal futuro, Monet e Siryn riabbracciano Danielle Moonstar e Longshot rivede Dazzler. Ancora stupiti di come gli X-Men abbiano accolto fra le loro fila Magneto e Namor, Uomo Multiplo e Layla mettono in discussione Utopia profetizzando che non durer\u00e0. All'esterno del complesso, intanto, Shatterstar si imbatte in Boom-Boom salutandola con un bacio che esaspera ancora di pi\u00f9 Rictor e Darwin a passeggio con Xavier intravede una strana donna: sottrattole il libro sul quale prendeva appunti ne scatena l'ira facendo s\u00ec che riveli di essere Crone, la scriba degli Altri, il cui compito \u00e8 annotare tutti gli episodi di discriminazione che hanno portato alla reclusione di un certo tipo di popolazione (era presente quando il Ghetto di Varsavia fu abbandonato e dato alle fiamme). Impegnati tutti gli X-Men in uno scontro, Darwin e Namor recuperano il suo libro caduto in acqua e glielo restituiscono placandola. Grata, Crone propone a Ciclope di rivelargli perch\u00e9 Utopia non si realizzer\u00e0 ma questi rifiuta permettendole di abbandonare l'isola pochi minuti prima che anche X-Factor faccia lo stesso per tornare a New York City.\nDeadpool.\nDeadpool, in preda ad uno dei suoi soliti conflitti interiori con le \"voci\" nella sua testa, decide di dirigersi a San Francisco per unirsi agli X-Men credendo finalmente di potersi integrare in una comunit\u00e0. Rifiutata la sua richiesta, Ciclope lo allontana da Utopia poco prima di venire a conoscenza delle numerose interviste rilasciate dal padre di Mercury in cui sostiene che gli X-Men stiano trattenendo sua figlia, minorenne, contro la sua volont\u00e0. Convinto da Wolverine della pericolosit\u00e0 della mente di Wade quando viene deluso o rifiutato, Ciclope accetta di ammetterlo dopo un periodo di prova e affida a Domino il compito di supervisionarlo ignorando che oltre a pretendere di indossare una uniforme da lui confezionata, Deadpool ha in mente di assassinare il padre Mercury per risolvere il problema della cattiva pubblicit\u00e0 ai danni degli X-Men. Rintracciato l'uomo in uno studio televisivo, il tentativo di assassinio viene fermato da Domino che flirtando con lui lo invita nella sua stanza d'albergo, lo seda e lo lega al letto prima di ritornare su Utopia e fare rapporto; origliando una conversazione fra Ciclope e Wolverine, viene a conoscenza della loro intenzione di rimuoverlo dalla scena, e incredula si affretta a ritornare alla sua stanza per farlo fuggire poco prima che Wolverine si presenti alla porta proclamando di voler portare Deadpool con s\u00e9 in una missione in Cina finch\u00e9 le acque non si fossero calmate a S.F. Preoccupati per la vita del padre di Mercury, i due si mettono alla sua ricerca trovandolo assieme a un paio di agenti H.A.M.M.E.R. di scorta in una delle stazioni della metropolitana in cui nel giro di qualche minuto si scatena il caos obbligando tutti i suoi occupanti a dirigersi in superficie dove davanti alle telecamere il padre di Mercury (tenuto sotto tiro da Deadpool) confessa di aver orchestrato il tutto dietro ordine di Norman Osborn che aveva rilevato la sua societ\u00e0 salvandolo dalla bancarotta. Per evitare di essere associati al comportamento di Deadpool, con ancora indosso la sua uniforme da X-Man, Ciclope lo obbliga a scontrarsi con Colosso e Surge prima di affermare in diretta TV la sua non appartenenza al gruppo mutante. Riappacificatisi alla stazione degli autobus, Ciclope lo invita a non tornare nella sua citt\u00e0 ammettendo per\u00f2 che possiede un certo stile."}
{"id": "3130595", "revid": "287204", "url": "https://it.wikipedia.org/wiki?curid=3130595", "title": "Abati", "text": ""}
{"id": "3130597", "revid": "231580", "url": "https://it.wikipedia.org/wiki?curid=3130597", "title": "Toma Piemontese", "text": ""}
{"id": "3130613", "revid": "1482985", "url": "https://it.wikipedia.org/wiki?curid=3130613", "title": "Betty Ford", "text": "Meglio conosciuta con il nome di Betty Ford, fu First lady degli Stati Uniti d'America dal 1974 al 1977.\nBiografia.\nFiglia di William Stephenson Bloomer senior (19 luglio 1874 - 18 luglio 1934) e Hortense Neahr (11 luglio 1884 - 20 novembre 1948), Betty Ford ebbe due fratelli, ambedue maschi. Studi\u00f2 danza prima al Calla Travis Dance Studio (1926-1935) e poi con Hanya Holm e Martha Graham negli anni 1937-1938 al Bennington College, fu modella per l'agenzia di John Robert Powers.\nNel 1942 spos\u00f2 William Gustavas Warren ma divorziarono nel 22 settembre 1947 senza avere figli; il 15 ottobre 1948 spos\u00f2 Gerald Ford da cui ebbe 4 figli: Michael Gerald Ford (nato nel 1950), John Gardner Ford (nato nel 1952), Steven Meigs Ford (nato nel 1956) e Susan Elizabeth Ford (nata nel 1957). Per quanto riguarda l'impegno sociale fu molto attiva per l'eguaglianza dei diritti promuovendo l'\"Equal Rights Amendment\", cercandone di accelerare i tempi per l'approvazione, con il quorum stabilito, prima che scadessero i termini.\nFu ricoverata nel 1978 al Long Beach Naval Hospital, per liberarsi dalla dipendenza di oppioidi e analgesici, e nel 1982 fond\u00f2 con l'ex ambasciatore Leonard Firestone il Betty Ford Center. Nel 1987 le fu impiantato un by-pass coronarico e rimasta vedova, nel 2006, inizi\u00f2 ad avere seri problemi di salute tanto che nel 2006 e nel 2007 fu operata per coaguli di sangue nelle gambe. A causa delle difficolt\u00e0 di deambulazione non pot\u00e9 partecipare al funerale della moglie del presidente Lyndon B. Johnson Claudia, detta \"Lady Bird\", ma fu costretta a mandare i figli in sua rappresentanza, limitandosi a delle condoglianze telefoniche.\n\u00c8 scomparsa nel 2011 all'et\u00e0 di 93 anni.\nCuriosit\u00e0.\nDella sua esperienza alla Casa Bianca parla il film del 1987 \"All'ombra della Casa Bianca\" di David Greene, con Gena Rowlands e Josef Sommer, tratto dalla sua autobiografia \"The Times of My Life\"."}
{"id": "3130616", "revid": "1776051", "url": "https://it.wikipedia.org/wiki?curid=3130616", "title": "Notek", "text": "Notek \u00e8 un marchio della ditta tedesca, Nova-Technik GmbH, di Monaco.\nIl faro Notek \u00e8 un faro oscurato presente sulla maggior parte dei veicoli Tedeschi della seconda guerra mondiale.\nNe esisteva una versione anteriore (simile come forma ad un piccolo elmetto) che emetteva una luce gialla puntata verso il terreno ed oscurata verso l'alto e frontalmente, ed una versione posteriore (di forma rettangolare) dotata di 4 piccole luci rosse: quest'ultima, oltre che a servire come luce di posizione, serviva anche per tenere una distanza ottimale durante gli spostamenti notturni con pi\u00f9 veicoli."}
{"id": "3130620", "revid": "834", "url": "https://it.wikipedia.org/wiki?curid=3130620", "title": "Danmark", "text": ""}
{"id": "3130621", "revid": "599013", "url": "https://it.wikipedia.org/wiki?curid=3130621", "title": "David Fairclough", "text": "Carriera.\nClub.\nHa militato nel per nove anni dal 1974 al 1983, riuscendo a vincere praticamente tutto con la maglia dei \"Reds\" sia in patria che in Europa, anche se venne impiegato prevalentemente come \"riserva di lusso\" rispetto ai pi\u00f9 quotati John Toshack, Kevin Keegan, Kenny Dalglish e Ian Rush.\nIn seguito decide di tentare un'esperienza in Canada nei Toronto Blizzard ed una in Svizzera nel Lucerna. Nel 1985 ritorna per un anno e mezzo in patria con il Norwich City e l'Oldham Athletic. Nel 1986 passa ai belgi del Beveren rimanendovi per tre stagioni. Nel 1989 rientra definitivamente in Inghilterra prima nel Tranmere Rovers e poi nello Wigan, dove chiude la carriera nel 1991.\nNazionale.\nHa giocato una gara nella Nazionale Under 21 inglese nel 1977."}
{"id": "3130622", "revid": "124984827", "url": "https://it.wikipedia.org/wiki?curid=3130622", "title": "Marsupio", "text": "Il marsupio \u00e8 una protuberanza a forma di tasca presente nel corpo delle femmine di un gruppo di mammiferi, detti appunto marsupiali. Il marsupio \u00e8 destinato al trasporto, alla protezione e all'alimentazione dei piccoli, che vengono partoriti in una fase precoce di sviluppo rispetto ai mammiferi placentati.\nIl marsupio \u00e8 collocato sopra l'addome e ha quasi sempre apertura rivolta verso l'alto.\nPer analogia si usa il termine marsupio (\"marsupium\") anche per la tasca nella quale alcune specie di crostacei (isopodi, peracaridi ecc...) trattengono le uova fino alla fuoriuscita di larve quasi adulte.\nMarsupiali.\nGli animali che possiedono i marsupi sono mammiferi, tra questi il pi\u00f9 famoso \u00e8 il canguro, dove il piccolo \u00e8 riposto nel ventre materno sino a quando non ha sviluppato tutto il processo visivo ed \u00e8 abbastanza cresciuto per correre e proteggersi da solo dal freddo. I canguri nascono dal marsupio dopo 15 mesi di gestazione. Molto celebre anche il koala. In questo caso, per\u00f2, il marsupio pu\u00f2 anche trovarsi in posizione decentrata rispetto all'addome della madre, e il cucciolo rimane l\u00ec quasi fino alla maturazione sessuale.\nOltre al canguro, ci sono anche altri animali della stessa famiglia che possiedono questo organo esterno, come il meno grande e famoso wallaby.\nAllattamento.\nCome illustrato dall'etologo Danilo Mainardi, i cuccioli di marsupiali non \"si allattano\" da s\u00e9, ma letteralmente \"vengono allattati\" dalla madre quando si trovano all'interno del marsupio, in quanto la loro maturazione dei muscoli facciali e del collo non \u00e8 paragonabile a quella degli altri mammiferi e non \u00e8 sufficiente per consentire loro una funzione di aspirazione del latte dal capezzolo, la suzione. La madre \u00e8 dotata nel capezzolo di una sorta di pompa che spruzza il latte nella bocca del piccolo attaccato allo stesso."}
{"id": "3130623", "revid": "1305772", "url": "https://it.wikipedia.org/wiki?curid=3130623", "title": "Darien", "text": ""}
{"id": "3130627", "revid": "124576621", "url": "https://it.wikipedia.org/wiki?curid=3130627", "title": "Stazione di Ponte nelle Alpi-Polpet", "text": "La stazione di Ponte nelle Alpi-Polpet \u00e8 una stazione ferroviaria della linea Calalzo-Padova a servizio della cittadina di Ponte nelle Alpi e della sua frazione Polpet, presso la quale \u00e8 ubicata. L'impianto funge da capotronco alla linea per Conegliano.\nLa stazione \u00e8 servita da treni regionali di Trenitalia.\nStoria.\nLa stazione di Ponte nelle Alpi-Polpet fu inaugurata nel 1911. Il 24 settembre 1938 fu raggiunta dalla linea proveniente da Vittorio Veneto e da Conegliano. In questa occasione avvenne l'ampliamento del fabbricato viaggiatori. Inizialmente questa stazione era dotata del solo binario di raddoppio e dei due binari tronchi a servizio dello scalo e del magazzino merci; il piano dei binari venne in seguito ampliato dotando l'impianto di sei binari passanti e di un ulteriore binario tronco dotato di piano caricatore laterale. Inoltre il marciapiedi tra i binari 2 e 3 venne dotato di una grande pensilina mentre negli anni '90 venne anche realizzato il sottopassaggio.\nLo scalo merci di questa stazione era particolarmente attivo e lo fu almeno fino alla met\u00e0 del anni novanta quando venne abbandonato il trasporto a carro. Venivano movimentati legname in tavole e tronchi, prodotti siderurgici (putrelle e travi prodotti dalla ex Comedil gru), carbone e altri minerali destinati alla Acciaieria di Ospitale di Cadore (ex Indel) che venivano trasbordati dai treni e trasportati via gomma in Cadore e infine gesso proveniente dalla cava di Damos che veniva scaricato dagli autocarri direttamente sui treni.\nLa stazione \u00e8 attualmente oggetto di lavori di riqualificazione funzionale con l innalzamento dei marciapiedi e lavori collegati all'elettrificazione della linea.\nStrutture e impianti.\nL'edificio \u00e8 a pianta rettangolare, a due livelli fuori terra e con tetto a quattro spioventi. Il piano terra del lato ferrovia \u00e8 dotato di quattro porte, per l'accesso al bagagliaio, alla sala d'attesa e all'ufficio movimento; le altre aperture di entrambi i fronti del lato maggiore sono simmetriche a queste porte. Il lato minore \u00e8 dotato di tre aperture, simmetriche tra loro per entrambi i fronti e livelli, di cui alcune cieche, in alternanza con quelle funzionali.\nI binari atti al servizio passeggeri sono 5, ma solo i primi tre (unici collegati da sottopassaggio) sono effettivamente utilizzati.\nMovimento.\nLa stazione \u00e8 servita da treni regionali svolti da Trenitalia nell'ambito del contratto di servizio stipulato con le regioni interessate."}
{"id": "3130629", "revid": "1605525", "url": "https://it.wikipedia.org/wiki?curid=3130629", "title": "Fuga dalla follia", "text": "Fuga dalla follia (titolo originale \"Sacred\") \u00e8 il terzo romanzo di Dennis Lehane della serie dedicata agli investigatori privati Patrick Kenzie e Angela Gennaro. \u00c8 stato pubblicato nel 1997. Segue cronologicamente, e contiene molti riferimenti all'interno della trama ai due precedenti romanzi della serie, Un drink prima di uccidere e Buio prendimi per mano.\nTrama.\nIl romanzo \u00e8 diviso in tre parti intitolate: \"Liberarsi dal dolore\", \"A sud del confine\", \"A prova di errore\".\nIl romanzo inizia cinque mesi dopo le vicende narrate nel precedente libro della serie, Buio prendimi per mano, periodo nel quale i due investigatori non hanno accettato nessun altro caso, cercando di riprendersi dal dolore per la morte di Phil Dimassi, amico di Patrick ed ex marito di Angela.\nPer un caso fortuito, i due scoprono di essere pedinati e decidono di scoprire di chi si tratta, ma il loro gioco si ritorce contro di loro e vengono catturati e portati alla residenza di Trevor Stone, un imprenditore molto potente di Boston. \nIl settantenne Trevor Stone appare loro come un uomo in punto di morte e orrendamente mutilato in viso. Egli racconta loro che tempo prima rimase vittima insieme alla moglie di un agguato, mentre rientrava in auto dal lavoro. Nella sparatoria seguente sua moglie perse la vita e lui rimase ferito. Durante le visite mediche seguenti, a Stone venne diagnosticato un cancro e pronosticati pochi mesi di vita.\nQuello che Stone vuole da Patrick Kenzie e Angela Gennaro \u00e8 che ritrovino sua figlia, Desiree, una ragazza di una bellezza incredibile scomparsa da qualche mese, a seguito, racconta Stone, di una depressione reattiva alla morte della madre, all'accidentale dipartita del fidanzato, annegato in un lago, e alla malattia dello stesso Trevor Stone. Del caso era gi\u00e0 stato incaricato Jay Becker, l'investigatore mentore di Patrick Kenzie, che \u00e8 scomparso dopo aver riferito a Trevor di aver quasi risolto il caso.\nSpinti da un sentimento empatico nei confronti del dolore e del lutto dell'uomo, Patrick Kenzie e Angela Gennaro assumono il caso e iniziano a cercare Jay Becker e conseguentemente Desiree.\nL'indagine li porta a ripercorrere le tracce di Becker, investigatore brillante e a scoprire che Desiree si sia rivolta a ad una societ\u00e0 La \"Grief Release Inc\". (Liberarsi dal dolore). I due entrano in contatto con la Societ\u00e0 e si accorgono, grazie al furto di alcuni documenti, che gli scopi della Grief Release sono tutt'altro che onesti e che dietro la \"Grief Release Inc\" si nasconde la Chiesa della Verit\u00e0 e della Rivelazione, uno strano culto, i cui adepti, i Messaggeri, girano per la citt\u00e0 a pubblicizzarne il messaggio. Questo li porta a scontrarsi con alcuni degli uomini della Societ\u00e0, e per tale motivo Patrick e Angie si rivolgono al loro amico di infanzia Ruprecht \"Bubba\" Rogowski, un criminale violento e dalla mente labile, ma non privo di un macabro senso dell'umorismo, che prova per i due un sentimento di pura amicizia.\nScoprono cos\u00ec che l'uomo che ha contattato Desiree e l'ha indirizzata verso la \"Grief Release Inc\" \u00e8 Jeff Price e che in seguito \u00e8 scomparso con due milioni di dollari della Societ\u00e0. L'unica debole traccia per ritrovarlo \u00e8 un pagamento fatto con la carta di credito di Price a Tampa, in Florida, sebbene le possibilit\u00e0 di ritrovare Desiree viva diminuiscono ogni giorno che passa, visto che Price, grazie a lei, ha raggiunto il suo scopo di derubare la \"Grief Release\".\nLa seconda parte del romanzo inizia con il viaggio di Patrick e Angie, insieme a due uomini di Trevor Stone, che Patrick e Angie seminano subito, verso Tampa per proseguire le ricerche di Desiree. L'indagine sembra ad un punto morto. Infatti pare che non vi sia traccia di Price o Desiree, n\u00e9 nessun crimine a parte l'affondamento di un carico di droga al largo delle coste e il ritrovamento di una donna uccisa con un colpo di fucile al volto, che, sebbene in un primo momento, faccia pensare a Desiree, \u00e8 identificata in seguito come una prostituta della zona. Il caso si riapre quando per caso, Angie e Pat trovano la fotografia di Jay Becker pubblicata su un giornale. Il nome \u00e8 diverso ma la fotografia \u00e8 inequivocabile... Becker \u00e8 in prigione per l'omicidio di un uomo in un motel appena fuori Tampa.\nDopo aver pagato la cauzione di Becker, egli racconta loro quello che successe dal momento della sua scomparsa. Becker \u00e8 riuscito a ritrovare Desiree, e a scoprire che Price, tenutosi i soldi, l'ha abbandonata. Becker per\u00f2 non vuole riportare Desiree da suo padre perch\u00e9, in realt\u00e0, questi l'ha incaricato di ucciderla. Desiree gli racconta una realt\u00e0 molto diversa della natura del padre, descrivendo un uomo crudele, ossessivo e malvagio. I due, Backer e Desiree si innamorano, e tentano di vivere nascosti in Florida, finch\u00e9 per assicurare loro un futuro Desiree tenta di recuperare il denaro di Price rimanendo uccisa. (Il corpo descritto da Beckere \u00e8 quello della presunta prostituta). Impazzito dal dolore, Becker insegue Price e lo uccide e per tale omicidio viene arrestato. Becker vuole ripartire alla volta di Boston per uccidere Stone, sebbene sia vicino alla morte, ma viene raggiunto da un agguato in cui perde la vita, insieme ai due uomini di Stone, uccisi da Patrick e Angie. Nella folla raccolta intorno al luogo della sparatoria, sia Patrick che Angie vedono Desiree.\nDesiree \u00e8 infatti viva e intenzionata a riprendersi un diario della madre, comprata da un anziano Trevor Stone, appena quattordicenne per diventare sua moglie. Patrick si accorda con lei per darle una mano. Desiree racconta a Patrick di una promessa riguardo al film \"A prova di errore\", che ha fatto a Jay, grande amico e mentore di Patrick, poco prima di prendere l'aereo per tornare a Boston. Patrick realizza l'inganno in cui Desiree l'ha tratto.\nInfatti, quel riferimento \u00e8 un avvertimento concordato per caso anni prima tra Patrick e Jay Becker. Per cui chiunque avesse riferito a Patrick di quel film doveva essere considerato un elemento molto pericoloso e anche il responsabile della morte di Jay. Angie e Patrick ricostruiscono un quadro molto diverso da quello che tutti hanno raccontato loro. \nDesiree appare in fin dei conti capace di aver organizzato un piano estremamente complesso, in cui tutti, Price, Becker e gli stessi Patrick e Angie hanno un loro ruolo.\nTornati a Boston, tutto assume un chiaro disegno. Trevor Stone, tutt'altro che rassegnato alla fine, ha sviluppato un piano futuristico per farsi crioconservare fino a che non si trovi una cura per il cancro. Sua figlia, Desiree, vuole, con l'aiuto dell'avvocato, diventare l'esecutrice testamentaria del padre, che una volta ibernato, non sar\u00e0 pi\u00f9 in grado di decidere per l'uso del suo denaro.\nLa vicenda avr\u00e0 il suo epilogo nella casa di Trevor Stone, dove Patrick e Angela lasceranno che i due malvagi familiari si fronteggino per la loro sopravvivenza.\nCitazioni.\nIl libro si apre con un riferimento al Vangelo di Matteo (7,6): \u00ab\"Non date le cose sante ai cani e non gettate le vostre perle davanti ai porci, perch\u00e9 non le calpestino con le loro zampe e poi si voltino per sbranarvi\" \u00bb.\nNell'epilogo del romanzo vengono inoltre citati i Sonetti di Shakespeare. In particolare il verso \u00ab\"il sospetto \u00e8 l'ornamento di ogni cosa bella\"\u00bb."}
{"id": "3130630", "revid": "729019", "url": "https://it.wikipedia.org/wiki?curid=3130630", "title": "Udo von Tresckow", "text": "Biografia.\nApparteneva ad una delle pi\u00f9 nobili famiglie prussiane ed era nipote di Sigmund Otto Joseph von Treskow e cugino di Adalbert von Bredow; contrariamente a molti dei suoi coetanei della nobilt\u00e0 \"Junker\" prussiana, il giovane Udo non ricevette solamente una educazione di carattere militare, bens\u00ec, a causa delle insistenze del padre, noto umanista, fu educato nelle scienze e soprattutto nelle materie umanistiche e letterarie. Oltre al tedesco impar\u00f2 il francese, l'inglese, il latino, il greco e il polacco.\nNel 1824 intraprese gli studi militari e divenne sottotenente in un reggimento di artiglieria; fino al 1846 non ci furono avvenimenti particolari nella carriera di von Treskow, il quale promosso tenente nel 1839 si dedic\u00f2 alla tipica vita dell'ufficiale di servizio, anche se trascur\u00f2 spesso i suoi doveri militari per lo studio; nel 1846 si distinse durante la repressione della rivolta della Grande Polonia e promosso capitano, vinse il concorso per divenire ufficiale di Stato Maggiore, partecipando con tale ruolo alla sfortunata Prima Guerra dello Schleswig nelle truppe del generale Eduard von Bonin e del feldmaresciallo von Wrangel, uscendo da tale esperienza con il grado di maggiore.\nMesso a riposo, ebbe un modesto impiego come comandante di un contingente di truppe per il ducato di Sassonia-Altenburg e in questo periodo scrisse un trattato di grande importanza, \"Sul feudalesimo in Prussia e sugli attuali problemi della plebe\". Il testo rivoluziona completamente il modo di pensare della societ\u00e0 Junker prussiana, mettendo a fuoco i nuovi problemi dell'agricoltura e della figura del contadino, che nell'epoca moderna, intendeva von Treskow, non pu\u00f2 pi\u00f9 avere il ruolo di \"bestia da soma\" e con l'aristocrazia e la borghesia deve entrare a far parte come parte integrante della globalit\u00e0 della societ\u00e0 prussiana senza essere ristretto ai suoi margini. Von Treskow anticip\u00f2 la posizione che sar\u00e0 di Otto von Bismarck, dal quale fu molto stimato e con il quale condivise l'idea che per dare pi\u00f9 terra ai contadini (garantendo cos\u00ec una migliore produzione e maggiori entrate economiche per lo stato), fosse necessaria una colonizzazione a est od a ovest.\nRichiamato in servizio nel 1866 con il grado di colonnello, fu integrato come ufficiale di stato maggiore dei contingenti sassoni e meclenburghesi. Helmuth von Moltke lo deleg\u00f2 commissario militare presso le ali dei generali conte Julius von Bose a Podol, con Steinmetz a Skalitz, Vogel von Falckenstein a Kissingen e infine a Sadowa con lo stesso Moltke. Fu allora decorato con l'Ordine del Grifone dal granduca Federico Francesco II di Meclemburgo-Schwerin.\nNominato comandante della 33\u00aa Brigata della Citt\u00e0 anseatica di Amburgo, partecip\u00f2 alla guerra franco-prussiana nello stesso contingente dell'amico Constantin von Alvensleben e si distinse durante la presa di Strasburgo e a Belfort, dove port\u00f2 ai francesi la richiesta di resa. Nel 1871, alla fine della guerra, fu decorato con l'ordine Pour le M\u00e9rite e con l'Ordine dell'Aquila Nera. Ebbe inoltre cariche importanti al Ministero della Guerra per pi\u00f9 di quattordici anni."}
{"id": "3130633", "revid": "767487", "url": "https://it.wikipedia.org/wiki?curid=3130633", "title": "Mstislav Mstislavi\u010d", "text": ""}
{"id": "3130635", "revid": "287204", "url": "https://it.wikipedia.org/wiki?curid=3130635", "title": "Karrablast", "text": ""}
{"id": "3130636", "revid": "287204", "url": "https://it.wikipedia.org/wiki?curid=3130636", "title": "Escavalier", "text": ""}
{"id": "3130638", "revid": "287204", "url": "https://it.wikipedia.org/wiki?curid=3130638", "title": "Amoonguss", "text": ""}
{"id": "3130643", "revid": "767487", "url": "https://it.wikipedia.org/wiki?curid=3130643", "title": "Mstislav III di Kiev", "text": "Mstislav affront\u00f2 gli eserciti di Gengis Khan nel 1223 e fu sconfitto nella battaglia del fiume Kalka dai generali mongoli Jebe e Subedei. Venne fatto prigioniero e giustiziato."}
{"id": "3130646", "revid": "287204", "url": "https://it.wikipedia.org/wiki?curid=3130646", "title": "Frillish", "text": ""}
{"id": "3130647", "revid": "287204", "url": "https://it.wikipedia.org/wiki?curid=3130647", "title": "Jellicent", "text": ""}
{"id": "3130651", "revid": "767487", "url": "https://it.wikipedia.org/wiki?curid=3130651", "title": "Carnassiali", "text": "I carnassiali, detti anche denti ferini, fanno parte della dentatura dei mammiferi carnivori e onnivori.\nDenti carnassiali.\nI denti carnassiali, chiamati cos\u00ec perch\u00e9 utilizzati per triturare e strappare la carne durante la masticazione, svolgono una funzione fondamentale nel procedimento alimentare dei felini: essi, infatti, sono comandati da precisi meccanismi rotatori della bocca, che consente loro di smuovere la carne dura e separarla dal resto nella bocca, e macinare con forza e facilit\u00e0 quella pi\u00f9 morbida; quando il boccone di carne \u00e8 piccolo, i felini adottano anche il semplice sistema di taglio del cibo attraverso i loro primi molari e i loro quarti premolari. Lo stesso meccanismo \u00e8 utilizzato anche dagli altri animali dell'ordine Carnivora, eccetto gli orsi.\nAnimali con i denti carnassiali.\nCome gi\u00e0 detto, tutti i rappresentanti dell'ordine Carnivora possiedono i denti carnassiali. Tra gli animali che hanno questi denti pi\u00f9 sviluppati sono:"}
{"id": "3130652", "revid": "35023019", "url": "https://it.wikipedia.org/wiki?curid=3130652", "title": "Denti ferini", "text": ""}
{"id": "3130654", "revid": "287204", "url": "https://it.wikipedia.org/wiki?curid=3130654", "title": "Tynamo", "text": ""}
{"id": "3130655", "revid": "287204", "url": "https://it.wikipedia.org/wiki?curid=3130655", "title": "Eelektrik", "text": ""}
{"id": "3130656", "revid": "287204", "url": "https://it.wikipedia.org/wiki?curid=3130656", "title": "Eelektross", "text": ""}
{"id": "3130659", "revid": "287204", "url": "https://it.wikipedia.org/wiki?curid=3130659", "title": "Litwick", "text": ""}
{"id": "3130665", "revid": "124123", "url": "https://it.wikipedia.org/wiki?curid=3130665", "title": "Giovanni Audiffredi", "text": "Biografia.\nNacque da Giovanni Battista Audiffredi e Marianna Drago. Fu innanzitutto uno studioso di scienze agronomiche e soprattutto di bachicoltura; fu membro del Consiglio superiore dell'agricoltura e socio dell'Accademia d'agricoltura di Torino. Innovatore delle tecniche di coltivazione dei bachi da seta, ne divulg\u00f2 le tecniche e fu imprenditore agricolo prima, e successivamente poi imprenditore industriale per la produzione della seta grezza. Venne fatto nominare senatore del regno di Sardegna, per censo, da Camillo Benso, conte di Cavour il 20 ottobre 1853. Audiffredi fu tuttavia di sentimenti repubblicani e mantenne a lungo contatti con Giuseppe Mazzini."}
{"id": "3130668", "revid": "287204", "url": "https://it.wikipedia.org/wiki?curid=3130668", "title": "Fraxure", "text": ""}
{"id": "3130675", "revid": "726373", "url": "https://it.wikipedia.org/wiki?curid=3130675", "title": "Le tre candele", "text": "Le tre candele (\"The gratitude of Kings\") \u00e8 un romanzo breve di genere fantasy scritto da Marion Zimmer Bradley, pubblicato nel 1997 e per la prima volta in Italia dall'Editrice Nord nel 2003.\nTrama.\nIl racconto narra le avventure nel Castello di Tschardain della nota maga-menestrello Lythande, adepta al Culto delle Stella Azzurra, costretta da un giuramento a non rivelare mai la sua natura di donna: pena, la perdita di ogni suo potere. Le nozze fra il principe Tashgan e la bella Velvet sono imminenti, ma qualcosa non torna alla maga che assieme all'amica Eirthe, e grazie all'uso di candele magiche modellate a immagine degli sposi, viene a scoprire che un inquietante mistero avvolge la giovane Velvet, vittima di un incantesimo...\nIl progetto.\nLythande, come afferm\u00f2 la stessa Marion Zimmer Bradley nella raccolta antologica \"Nel mondo di Lythande\", nasce come personaggio marginale alla sua produzione, espressamente pensato per la serie \"Il Mondo dei Ladri\", ideata nel 1978 dall'autore e curatore statunitense Robert Asprin. Il progetto prevedeva che i pi\u00f9 noti autori fantasy Americani scrivessero, ambientandole in un mondo comune, storie che potessero intrecciarsi tra loro.\nMarion Zimmer Bradley immagin\u00f2 cos\u00ec Lythande: una donna, menestrello e mago (denotata sessualmente attraverso citazioni tratte dalla poetessa lesbica Saffo). L'autrice, in seguito, continu\u00f2 a trattare questo personaggio, indipendentemente dal progetto originale.\nAnche se non accreditata in copertina (ma solo nel copyright), questa storia vede la collaborazione di Elisabeth Waters, segretaria e cugina di Marion Zimmer Bradley."}
{"id": "3130677", "revid": "1543377", "url": "https://it.wikipedia.org/wiki?curid=3130677", "title": "Madre con bambino", "text": "La Madre con bambino \u00e8 un dipinto datato 1900, e dietro il cartone \u00e8 dipinto \"Ritratto di uomo in abito scuro\".\nNell'opera viene rappresentata una madre che tiene in braccio un bambino sorridente, e sullo sfondo si nota un giardino.\nL'opera, di influenza impressionista, presenta un'intensa luminosit\u00e0 che si coglie guardando le macchie gialle che riproducono i raggi del Sole, il pittore utilizza colori, caldi e freddi, brillanti."}
{"id": "3130678", "revid": "287204", "url": "https://it.wikipedia.org/wiki?curid=3130678", "title": "Rufflet", "text": ""}
{"id": "3130684", "revid": "287204", "url": "https://it.wikipedia.org/wiki?curid=3130684", "title": "Jurgen Colin", "text": ""}
{"id": "3130689", "revid": "21880", "url": "https://it.wikipedia.org/wiki?curid=3130689", "title": "Rana esculenta", "text": ""}
{"id": "3130692", "revid": "1482985", "url": "https://it.wikipedia.org/wiki?curid=3130692", "title": "Rosalynn Carter", "text": "Dal 17 aprile 2018, data della morte di Barbara Bush, \u00e8 la pi\u00f9 anziana ex first lady ancora in vita.\nBiografia.\nUna dei quattro figli di Frances Allethea Murray (1905\u20131997) e Wilburn Edgar Smith (1896\u20131940), aveva due fratelli, William Jerrold Smith (1929\u20132003) e Murray Lee Smith (1932\u20132003) e una sorella, Lillian Allethea Smith Wall (nata nel 1936)\nIl 7 luglio 1946 spos\u00f2 Jimmy Carter; la coppia ebbe quattro figli:\nPer quanto riguarda l'attivit\u00e0 sociale ha fondato, insieme al marito nel 1982, il Carter Center che mira alla promozione di valori etici e sociali come il rispetto delle minoranze, la protezione della democrazia, e la salvaguardia dei diritti delle donne, della pace, e dei bambini. Durante il suo mandato da First Lady guid\u00f2 nel 1977 una delegazione di autorit\u00e0 degli Stati Uniti e dell'America Latina per risolvere numerose questioni umanitarie come quella sui rifugiati. In seguito nel 1979 si impegn\u00f2 per le medesime cause come osservatrice speciale per conto della Casa Bianca sulla situazione in Thailandia ed in Cambogia. Nel 1980 incoraggi\u00f2 l'opinione pubblica e l'universo della politica americana per la rielezione di suo marito Jimmy Carter ad un secondo mandato alla presidenza degli Stati Uniti, ma a causa della crisi degli ostaggi dell'anno precedente non fu rieletto. In seguito alla vittoria di Ronald Reagan nel 1980, ebbe a dichiarare che suo marito avesse perso riguardo all'abile retorica esercitata dall'avversario sugli elettori.\nOpere.\nRosalynn Carter \u00e8 stata autrice di diversi libri, uno scritto con il marito e tre con Susan K. Golant:\nRiconoscimenti.\nFra i vari riconoscimenti avuti:"}
{"id": "3130697", "revid": "110157", "url": "https://it.wikipedia.org/wiki?curid=3130697", "title": "Roger Carter", "text": "Allievo di Philip Hall, ha dato un importante contributo alla teoria dei gruppi studiando le propriet\u00e0 dei sottogruppi nilpotenti autonormalizzanti di un gruppo, che da lui hanno preso il nome di \"sottogruppi di Carter\". Ha conseguito il PhD nel 1960 discutendo una tesi dal titolo \"Some Contributions to the Theory of Finite Soluble Groups\"."}
{"id": "3130703", "revid": "125408604", "url": "https://it.wikipedia.org/wiki?curid=3130703", "title": "Marvin Zeegelaar", "text": "Carriera.\nClub.\nDal 2008 passa alla prima squadra dell'Ajax, con il quale debutta l'anno successivo. Il 20 agosto 2009 debutta in Europa League, nella vittoria casalinga per 5-0 sullo Slovan Bratislava.\nIl 25 gennaio 2011 passa in prestito all'Excelsior dove gioca 12 partite di campionato e 4 di spareggio play-out. Il 16 giugno viene acquistato dall'Espanyol con cui firma un contratto quadriennale, assegnato alla squadra \"B\".\nNel 2012, Zeegelaar \u00e8 entrato a far parte della S\u00fcper Lig turca, nelle file dell'Elaz\u0131\u011fspor. Nel settembre dell'anno successivo si \u00e8 trasferito a Blackpool nel campionato in prestito.\nNell'estate del 2014, Zeegelaar ha firmato un contratto di due anni con Rio Ave F.C. dalla Primeira Liga portoghese. Ha debuttato nella competizione il 21 settembre, giocando la seconda met\u00e0 della sconfitta interna per 1\u20132 contro l'F.C. Arouca, ha concluso la sua prima stagione con 25 partite e un gol, contribuendo al decimo posto finale.\nSei mesi prima che diventare un Free agent, il Rio Ave ha accettato l'offerta dello Sporting Lisbona di \u20ac 400.000 nel novembre 2015, e Zeegelaar ha firmato un contratto della durata di tre anni e mezzo che \u00e8 diventato effettivo nella finestra di trasferimento successiva, con una clausola rescissoria di 45 milioni di \u20ac.. Nella sua unica stagione completa, ha collezionato 26 presenze in tutte le competizioni, contribuendo a raggiungere il terzo posto finale, lottando per la posizione con il brasiliano Jefferson Nascimento.\nUdinese e Watford.\nNel 2017 viene ingaggiato dalla squadra inglese del Watford FC, la quale milita in Premier League, per 3 milioni di euro. Il 10 gennaio 2019, dopo sole 13 presenze collezionate in tutto in un anno e mezzo, viene ceduto in prestito all\u2019Udinese.\nDebutta coi bianconeri il 26 gennaio 2019 nel match perso 4-0 sul campo della valevole per la 21\u00aa giornata di campionato, subentrando al 77\u00ba minuto a Nicholas Opoku.\nGioca complessivamente 11 partite con i friulani, prima di fare ritorno al Watford; tuttavia non gioca nessuna partita in Inghilterra e il 24 gennaio 2020 fa ritorno (questa volta a titolo definitivo) all'Udinese.\nSegna il suo primo goal in Serie A il 3 gennaio 2021 in occasione del match perso 4-1 fuori casa contro la Juventus.\nStatistiche.\nPresenze e reti nei club.\n\"Statistiche aggiornate al 2 maggio 2021.\""}
{"id": "3130709", "revid": "21880", "url": "https://it.wikipedia.org/wiki?curid=3130709", "title": "Rana lessonae", "text": ""}
{"id": "3130711", "revid": "1543377", "url": "https://it.wikipedia.org/wiki?curid=3130711", "title": "Kefferhausen", "text": "Kefferhausen \u00e8 una frazione della citt\u00e0 tedesca di Dingelst\u00e4dt.\nStoria.\nIl 1\u00ba gennaio 2019 il comune di Kefferhausen venne aggregato alla citt\u00e0 di Dingelst\u00e4dt."}
{"id": "3130715", "revid": "15756", "url": "https://it.wikipedia.org/wiki?curid=3130715", "title": "Servio Sulpicio Galba (console 144 a.C.)", "text": "Primi incarichi.\nGalba nacque nel 190 a.C. da una famiglia aristocratica romana.\nNel 167 a.C. era tribuno militare sotto il proconsole Lucio Emilio Paolo Macedonico, vincitore della battaglia di Pidna l'anno precedente, in Macedonia. Fu ostile al suo comandante e si oppose apertamente, ma inutilmente, al suo trionfo dopo il ritorno a Roma.\nPretore in Spagna.\nNel 151 a.C. fu nominato pretore della provincia romana della Spagna Ulteriore, nella quale era in corso la guerra per la sottomissione dei Lusitani. Al suo arrivo, dopo una marcia di 90\u00a0km, mise in fuga i Lusitani e li insegu\u00ec; per la stanchezza dell'esercito l'inseguimento fu tuttavia inefficace e i Lusitani tornarono indietro uccidendo 7.000 legionari. Galba con la sua cavalleria fu costretto a rifugiarsi nella citt\u00e0 di \"Carmo\", dove raccolse una forza di 20.000 uomini tra gli alleati, e svern\u00f2 quindi nell'accampamento di \"Conistorgis\".\nNella primavera del 150 a.C. Galba attacc\u00f2 i Lusitani devastandone il territorio, come faceva dal lato opposto anche il console Lucio Licinio Lucullo. I Lusitani gli inviarono un'ambasceria chiedendo di rinnovare l'accordo gi\u00e0 stipulato con il suo predecessore, Marco Attilio, sebbene non lo avessero rispettato. Galba si mostr\u00f2 favorevole, mostrando di attribuire la causa della rottura alla povert\u00e0 del suolo che li costringeva alle ruberie e ad agire ostilmente e proponendo di donare loro terre pi\u00f9 ricche in cambio della fedelt\u00e0 a Roma. I Lusitani abbandonarono dunque i propri territori e furono da lui suddivisi in tre grandi gruppi, che fece accampare in tre luoghi distinti in attesa dell'assegnazione delle terre promesse. Si rec\u00f2 poi separatamente presso ciascun gruppo richiedendo la deposizione delle armi in segno di amicizia e avendola ottenuta li fece circondare dai propri soldati che li massacrarono o li presero prigionieri per venderli come schiavi. Tra i pochi Lusitani sfuggiti alla strage ci fu Viriato, che negli anni seguenti si mise a capo della rivolta antiromana. Appiano, che racconta questo episodio nel suo resoconto della conquista romana della Spagna, esprime un giudizio fortemente negativo del personaggio, accusato di aver trattenuto per s\u00e9 la maggior parte del bottino e di ricorrere alla menzogna e allo spergiuro per aumentare le proprie gi\u00e0 cospicue ricchezze; Appiano sostiene anche che sebbene odiato da molti, sarebbe sempre sfuggito al castigo proprio grazie alla sua fortuna.\nRitorno a Roma e consolato.\nAl suo ritorno a Roma l'anno successivo (149 a.C.) il tribuno della plebe Lucio Scribonio Libone propose una legge per il riscatto dei Lusitani venduti come schiavi e un'accusa contro Galba per il massacro. L'anziano Catone sostenne l'accusa nel comizio, ma Galba, che era un ottimo oratore, riusc\u00ec ad essere assolto commuovendo la folla, avendo mostrando il suo giovane figlio ed il figlio orfano di un parente. La \"Lex Calpurnia\", che permetteva di multare i governatori per concussione o furti, non sort\u00ec alcun effetto su Galba, che non era estraneo ad episodi del genere.\nNel 144 a.C., nonostante la non immacolata fama, venne eletto console assieme a Lucio Aurelio Cotta. I consoli, tuttavia, entrarono presto in disaccordo dal momento che rivendicavano entrambi la guida della campagna contro i Lusitani guidati da Viriato e l'incarico venne affidato a Quinto Fabio Massimo Emiliano.\nGalba mor\u00ec nel 135 a.C.\nSecondo Svetonio e Cicerone, Servio Sulpicio Galba fu il pi\u00f9 grande oratore del suo tempo."}
{"id": "3130717", "revid": "188116", "url": "https://it.wikipedia.org/wiki?curid=3130717", "title": "Musciame", "text": ""}
{"id": "3130720", "revid": "21880", "url": "https://it.wikipedia.org/wiki?curid=3130720", "title": "Triturus vulgaris", "text": ""}
{"id": "3130721", "revid": "1543377", "url": "https://it.wikipedia.org/wiki?curid=3130721", "title": "Kreuzebra", "text": "Kreuzebra \u00e8 una frazione della citt\u00e0 tedesca di Dingelst\u00e4dt.\nStoria.\nIl 1\u00ba gennaio 2019 il comune di Kreuzebra venne aggregato alla citt\u00e0 di Dingelst\u00e4dt."}
{"id": "3130722", "revid": "31789", "url": "https://it.wikipedia.org/wiki?curid=3130722", "title": "Palazzo Benincasa", "text": "Palazzo Benincasa \u00e8 uno dei pi\u00f9 importanti palazzi nobiliari di Ancona, opera quattrocentesca di Giorgio Orsini da Sebenico; nel corso del tempo fu oggetto di ampliamenti e ripristini.\nSito in via della Loggia, adiacente alla notevole Loggia dei Mercanti, venne eretto per volere del ricco armatore e commerciante anconetano Dionisio Benincasa nell'intento di accorpare sotto un unico edificio tutte le sue propriet\u00e0 lato mare. Oggi risulta essere il pi\u00f9 vasto edificio civile privato della citt\u00e0 storica.\nStoria e descrizione.\nIl palazzo fu realizzato nel XV secolo per volont\u00e0 di Dionisio Benincasa, capostipite di una delle pi\u00f9 antiche e illustri famiglie di armatori e mercanti anconetani, che ne affid\u00f2 la progettazione all'architetto di Zara Giorgio di Matteo, meglio noto come Giorgio Orsini da Sebenico, probabilmente conosciuto direttamente dal committente durante i suoi viaggi a Venezia, dove l'architetto dalmata stava lavorando alla Porta della Carta del Palazzo Ducale. Il palazzo accorp\u00f2 diversi caseggiati medievali siti lungo la via della Loggia. Alzato su due piani, il retro dava direttamente sul porto, dove al pianterreno erano siti il fondaco, i magazzini e le cantine.\nLa realizzazione di questo edificio in citt\u00e0, fu solo l'inizio di una lunga serie di interventi ad Ancona. Infatti a Giorgio da Sebenico si deve anche la realizzazione facciata della Loggia dei Mercanti (incarico probabilmente caldeggiato dallo stesso Dionisio Benincasa, il cui palazzo confinava con la Loggia) e dei pregevolissimi portali delle chiese cittadine di San Francesco alle Scale e Sant'Agostino.\nIl palazzo si sviluppa per una lunghezza di oltre cinquanta metri secondo un andamento che segue quello curvo della strada. Si compone di tre piani. Il pian terreno \u00e8 caratterizzato da un bel portico ogivale, parte in laterizio e parte in pietra bianca del Conero con raffinate modanature a rilievi che incorniciano gli archi acuti. I due piani superiori, in laterizio, presenta ciascuno una elegantissima serie di bifore.\nNel 1669 secolo il marchese Luciano Benincasa apriva al pubblico la propria libreria e la vedova marchesa Eleonora Vincenzi nel 1749 don\u00f2 la libreria privata alla citt\u00e0, dopo averne chiesto l'autorizzazione a Benedetto XIV. Il fondo comprendeva allora 2.634 volumi fra opere di diritto, letteratura, storia e geografia; oltre a due mappamondi. La Biblioteca cittadina era nata.\nNella seconda met\u00e0 del XVIII secolo, l'edificio venne completamente rinnovato sopraelevandolo di un piano e inglobando la palazzina che lo separava dalla Loggia dei Mercanti. La facciata venne \"modernizzata\", spogliandola de \"i colonnini e i trafori delle arcuate superbe finestre bifore per formarne altre rettangolari assai pi\u00f9 piccole e per se medesime affatto disadorne entro gli elegantissimi contorni di esse\". Nello stesso periodo vennero affrescati i soffitti delle sale interne dal pittore lombardo Giuseppe Pallavicini che li decor\u00f2 con rare \"vedute di Ancona\", oggi ancor pi\u00f9 preziose in quanto rappresentano un'importante testimonianza della vita e dell'aspetto della citt\u00e0 nel Settecento.\nIl palazzo appartenne alla famiglia Benincasa fino al 1866, quando la grande crisi finanziaria della Cassa di Risparmio, costrinse il marchese Cesare a cederlo ai Giovannelli,i quali, nel 1918, lo vendettero al Comune di Ancona.\nTuttavia gli importanti costi di manutenzione e restauro spinsero la pubblica amministrazione a vendere a sua volta il palazzo, che venne acquistato nel 1924 dall'INA che si impegnava a restaurarlo. I lavori si svolsero fra il 1926 e il 1931 ad opera dell'architetto anconetano Guido Cirilli, che fece riaprire le finestre tamponate e vi inser\u00ec capitelli, colonnine esagonali in pietra e lunette in cemento stampato secondo una sua libera interpretazione dello stile quattrocentesco.\nDopo il terremoto del 1930 e la seconda guerra mondiale, quando scamp\u00f2 fortunatamente ai bombardamenti che devastarono la citt\u00e0 e distrussero l'adiacente Palazzo Trionfi, si procedette a lavori di consolidamento. \nNel 2000 pass\u00f2 di propriet\u00e0 alla Pirelli Real Estate, che inizi\u00f2 importanti interventi di restauro degli affreschi del piano nobile. Infine, acquis\u00ec il palazzo il gruppo Amatori, che dal 2008 rese il palazzo sede della \"Biblioteca privata Amatori\", aperta al pubblico, e, in una parte di esso, del Tribunale Amministrativo Regionale delle Marche."}
{"id": "3130725", "revid": "1571097", "url": "https://it.wikipedia.org/wiki?curid=3130725", "title": "My Life as Liz", "text": "My Life as Liz \u00e8 una serie televisiva statunitense.\nProdotta da MTV Studios, la serie ha debuttato su MTV America il 18 gennaio 2010, con ottimi riscontri di audience. La prima stagione \u00e8 terminata l'8 marzo 2010. La seconda stagione \u00e8 stata trasmessa a partire dall'8 febbraio 2011 e il primo episodio della nuova serie ha registrato un +89% di audience rispetto al debutto.\nIn Italia la prima stagione \u00e8 stata trasmessa su MTV Italia dal 18 agosto al 6 ottobre 2010. La seconda stagione \u00e8 andata in onda a partire dal 5 luglio 2011 fino al 13 settembre 2011.\nIl telefilm ha come protagonista una ragazza di nome Liz, interpretata da Elizabeth Lee, della quale viene documentato il modo sarcastico di affrontare la vita quotidiana.\nGenere.\n\"My Life as Liz\" utilizza tecniche di ripresa e montaggio tipiche del reality show. Il \"Los Angeles Times\" afferma che lo spettacolo \u00ab\u00e8 quasi realt\u00e0 - persone reali, nel loro ambiente reale, che conducono vite che sono in qualche modo drammatizzate\u00bb, e che lo spettacolo \u00abflirta col documentario ma sparpaglia scene di conversazioni da corridoio di liceo\u00bb. Un dirigente di MTV ha dichiarato: \"Noi non lo guardiamo solo come un reality show. Non volevamo chiamarlo una sitcom, perch\u00e9 non lo \u00e8\". Il produttore esecutivo Marshall Eisen ha dichiarato: \"La regola era, quando Liz \u00e8 insieme ad altre persone, di rimanere il pi\u00f9 realistici di quanto potessimo. Quando \u00e8 sola, quello \u00e8 il momento in cui siamo stati in grado di stilizzare di pi\u00f9 le cose\". Elizabeth Lee disse che ci sono scene multiple che sono pianificate, citando la scena nell'episodio \"Audizioni per Liz (parte 1)\" dove Liz veste da supereroe e in \"Una pessima estate\" dove Taylor Terry \u00e8 mostrata davanti a uno schermo nero, ma gli eventi e le relazioni sono veri.\nLa serie.\nLa prima stagione \u00e8 incentrata sulla vita di Liz Lee. Lei vive a Burleson, Texas, \u00e8 molto orgogliosa di essere una nerd, ed \u00e8 felice di avere i suoi amici. Lo spettacolo si concentra anche intorno alla sua antagonista principale, la bionda Cori Cooper, con le sue fiancheggiatrici Terry Taylor (che diventer\u00e0 anche amica di Liz) e Tory Langley, e a tutti gli amici di Liz come Sully (amico intimo che desidera segretamente diventare il suo fidanzato), Bryson (di cui \u00e8 innamorata), Cameron, Miles e Troy. La prima stagione mostra il viaggio di Liz attraverso il suo ultimo anno di liceo, e la lotta contro la sua nemica, Cori Cooper.\nNella seconda stagione Liz si trasferisce a New York per continuare i suoi studi al Pratt Institute, ma non riesce ad ambientarsi tanto che prende in considerazione l'idea di tornare anticipatamente a casa. La protagonista continua a mantenere la sua stretta amicizia con i vecchi amici mentre nella nuova citt\u00e0 riesce a stringere poche amicizie, tra cui Louis di cui si innamora cercando di rimpiazzare Bryson dopo avere scoperto un suo tradimento durante la loro relazione a distanza.\nPersonaggi principali.\nLiz.\nIl personaggio principale del telefilm, Liz, \u00e8 una ragazza di Burleson, Texas. Anticonformista e fiera di esserlo, ama la lettura di fumetti di supereroi, \u00e8 una grande appassionata di Star Wars tanto che lo si pu\u00f2 notare in diversi riferimenti nella serie, ed anche una grande fan della musica indie. Cerca costantemente di umiliare il suo nemico, Cori Cooper, popolare membro della squadra delle \u201cbionde\u201d. Il suo animale domestico \u00e8 un serpente e ha perso il conto del numero di colori con i quali ha tinto i suoi capelli. Lo show mette in luce la sua cotta per Bryson, ragazzo che indossa spesso un cappellino con il frontino girato verso l'alto o di lato. Nel finale della prima stagione Liz si trasferir\u00e0 dalla sua citt\u00e0 natale (Burleson, Texas) per andare a New York.\nNella seconda stagione Liz, impegnata ad ambientarsi nella nuova grande citt\u00e0, dopo avere cercato di portare avanti una relazione a distanza con Bryson scopre che quest'ultimo l'ha tradita. Cerca allora di costruire una nuova relazione con Louis, un ragazzo conosciuto casualmente a New York.\nSully.\nOrgoglioso della propria collezione di fumetti, \u00e8 l'amico intimo su cui Liz pu\u00f2 sempre contare, segretamente innamorato di lei ma tanto impacciato da non riuscire a dichiararsi. Quando finalmente si decide a confessarle i propri sentimenti la trova in compagnia di Bryson. Nella seconda stagione si innamora di Marlene, una ragazza conosciuta a New York, che per\u00f2 vuole solamente\nrestargli amica.\nBryson.\n\u00c8 il compagno di classe di cui Liz si \u00e8 innamorata, nonch\u00e9 un suo grande amico. Lui per\u00f2, nonostante provi un certo affetto per la protagonista, \u00e8 gi\u00e0 fidanzato con Jamie. Bryson decide di lasciare la propria fidanzata ma manifesta i propri sentimenti a Liz solamente quando questa sta per trasferirsi a New York dopo la consegna dei diplomi. Nella seconda stagione, durante la loro relazione a distanza, Bryson tradisce Liz compromettendo cos\u00ec il loro rapporto.\nCori.\nLo stereotipo della bionda fisicamente dotata e poco intelligente, egocentrica e interessata solamente all'apparire e al mettersi in mostra. Odia profondamente Liz per il suo anticonformismo e per il suo essere se stessa, non perdendo occasione per umiliarla e aggredirla verbalmente. Insieme con Taylor e Tori forma la \"squadra delle bionde\". Uno dei peggiori smacchi che subisce \u00e8 quando Taylor, incalzata dalla stessa Cori a scegliere una tra lei e Liz durante una festa, sceglie Liz. Durante la seconda stagione si viene a sapere che ha avuto un bambino.\nTaylor.\nFa parte della \"squadra delle bionde\" e inizialmente non prende tanto in considerazione la protagonista del telefilm. Via via che per\u00f2 le due ragazze hanno modo di frequentarsi e conoscersi cominciano a diventare ottime amiche. Quando Taylor \"osa\" invitare Liz a una festa la furente Cori le intima di scegliere tra lei o Liz, e Taylor preferisce Liz. Nella seconda stagione, durante la sua festa di diploma, annuncia di volere trasferirsi a New York per frequentare il college."}
{"id": "3130726", "revid": "1543377", "url": "https://it.wikipedia.org/wiki?curid=3130726", "title": "Silberhausen", "text": "Silberhausen \u00e8 una frazione della citt\u00e0 tedesca di Dingelst\u00e4dt.\nStoria.\nIl 1\u00ba gennaio 2019 il comune di Silberhausen venne aggregato alla citt\u00e0 di Dingelst\u00e4dt."}
{"id": "3130727", "revid": "529641", "url": "https://it.wikipedia.org/wiki?curid=3130727", "title": "Paradosso antartico", "text": "Il paradosso antartico in ecologia \u00e8 un'espressione che descrive il fenomeno per cui in vaste zone dell'Oceano Antartico il fitoplancton non cresce molto bene, nonostante l'abbondanza di nutrienti per la sua crescita ottimale.\nTra le ragioni addotte vi \u00e8 la scarsa disponibilit\u00e0 di luce a causa della massa di ghiaccio sovrastante. Al contempo si riscontra una grande quantit\u00e0 di organismi pluricellulari (copepodi, krill, balene), dovuta all'enorme biomassa di fitoplancton (prevalentemente diatomee) che si sviluppa all'interno del ghiaccio, soprattutto nella porzione inferiore; questa, durante il periodo estivo con lo scioglimento del ghiaccio, si rende disponibile alla comunit\u00e0 erbivora dello zooplancton."}
{"id": "3130729", "revid": "647919", "url": "https://it.wikipedia.org/wiki?curid=3130729", "title": "Triturus alpestris", "text": ""}
{"id": "3130732", "revid": "1543377", "url": "https://it.wikipedia.org/wiki?curid=3130732", "title": "Deuna", "text": "Deuna \u00e8 una frazione del comune tedesco di Niederorschel.\nStoria.\nIl 1\u00ba gennaio 2019 il comune di Deuna venne aggregato al comune di Niederorschel."}
{"id": "3130733", "revid": "76963", "url": "https://it.wikipedia.org/wiki?curid=3130733", "title": "Barbara Goodson", "text": ""}
{"id": "3130734", "revid": "1543377", "url": "https://it.wikipedia.org/wiki?curid=3130734", "title": "Gerterode", "text": "Gerterode \u00e8 una frazione del comune tedesco di Niederorschel.\nStoria.\nIl 1\u00ba gennaio 2019 il comune di Gerterode venne aggregato al comune di Niederorschel."}
{"id": "3130736", "revid": "1543377", "url": "https://it.wikipedia.org/wiki?curid=3130736", "title": "Hausen (Niederorschel)", "text": "Hausen \u00e8 una frazione del comune tedesco di Niederorschel.\nStoria.\nIl 1\u00ba gennaio 2019 il comune di Hausen venne aggregato al comune di Niederorschel."}
{"id": "3130740", "revid": "767487", "url": "https://it.wikipedia.org/wiki?curid=3130740", "title": "Stadio Santo Domingo", "text": "Lo stadio Santo Domingo () \u00e8 uno stadio di calcio di Alcorc\u00f3n, citt\u00e0 spagnola della comunit\u00e0 di Madrid.\nOspita le gare interne dell'Agrupaci\u00f3n Deportiva Alcorc\u00f3n. Inaugurato nel 1999 con la partita tra i padroni di casa e il , il cui esito fu un pareggio a reti inviolate (0-0), ha un campo di gioco di erba naturale e una capacit\u00e0 di 3 000 spettatori.\nStoria.\nIl 27 ottobre 2009 \u00e8 stato giocato al Santo Domingo il primo turno della Copa del Rey 2009-2010 tra l'Alcorc\u00f3n, allora militante in Segunda Divisi\u00f3n B, e il Real Madrid. A causa del sorprendente risultato di 4-0 in favore dell'Alcorc\u00f3n, lo stadio ha ricevuto il nome di \"Alcorconazo\". Nella partita di ritorno, giocata allo Stadio Santiago Bernab\u00e9u, nonostante la sconfitta per 1-0, l'Alcorc\u00f3n \u00e8 riuscito ad accedere al turno successivo con il risultato complessivo di 4-1.\nAltri eventi sportivi.\nIl 30 agosto 2015 l'impianto sportivo \u00e8 stato sede dell'incontro tra le nazionali di football americano di e , valido per le qualificazioni al campionato europeo di football americano 2018. Il match \u00e8 stato vinto da Israele col risultato di 20-28.\nPiani di espansione.\nVerso la fine della stagione sportiva 2011-12, anno in cui la squadra giocava in Segunda Division, il club raggiunse la finale playoff per accedere nella massima serie spagnola. Cos\u00ec venne preso in considerazione un ampliamento delle gradinate per ospitare pi\u00f9 spettatori. Purtroppo l'Alcorc\u00f3n perse la sfida contro il Real Valladolid con il risultato totale di 1-0 tra le partite di andata e ritorno vedendo sfumare la promozione. Attualmente lo stadio ha una capienza di 7.900 posti."}
{"id": "3130741", "revid": "1543377", "url": "https://it.wikipedia.org/wiki?curid=3130741", "title": "Kleinbartloff", "text": "Kleinbartloff (letteralmente: \u00abBartloff piccola\u00bb, in contrapposizione alla vicina Gro\u00dfbartloff \u2013 \u00abBartloff grande\u00bb) \u00e8 una frazione del comune tedesco di Niederorschel.\nStoria.\nIl 1\u00ba gennaio 2019 il comune di Kleinbartloff venne aggregato al comune di Niederorschel."}
{"id": "3130742", "revid": "114163749", "url": "https://it.wikipedia.org/wiki?curid=3130742", "title": "Niederorschel", "text": "Niederorschel \u00e8 un comune di abitanti della Turingia, in Germania. Appartiene al circondario dell'Eichsfeld.\nStoria.\nIl 1\u00ba gennaio 2019 vennero aggregati al comune di Niederorschel i comuni di Deuna, Gerterode, Hausen e Kleinbartloff; fino a tale data, tali comuni erano stati riuniti insieme al comune di Niederorschel nella Verwaltungsgemeinschaft Eichsfelder Kessel."}
{"id": "3130743", "revid": "35024506", "url": "https://it.wikipedia.org/wiki?curid=3130743", "title": "Shogunato di Tokugawa", "text": ""}
{"id": "3130746", "revid": "767487", "url": "https://it.wikipedia.org/wiki?curid=3130746", "title": "Vollenborn", "text": ""}
{"id": "3130748", "revid": "400694", "url": "https://it.wikipedia.org/wiki?curid=3130748", "title": "Sonora", "text": ""}
{"id": "3130750", "revid": "35024573", "url": "https://it.wikipedia.org/wiki?curid=3130750", "title": "Shogunati", "text": ""}
{"id": "3130751", "revid": "88740", "url": "https://it.wikipedia.org/wiki?curid=3130751", "title": "Bischofferode", "text": "Bischofferode \u00e8 una frazione del comune di Am Ohmberg, nel circondario (\"Landkreis\") dell'Eichsfeld (targa EIC) in Turingia (Germania).\nFino al 1\u00ba dicembre 2010 era un comune autonomo e faceva parte della comunit\u00e0 amministrativa (\"Verwaltungsgemeinschaft\") di Eichsfeld-S\u00fcdharz."}
{"id": "3130755", "revid": "88740", "url": "https://it.wikipedia.org/wiki?curid=3130755", "title": "Bockelnhagen", "text": "Bockelnhagen \u00e8 una frazione del comune tedesco di Sonnenstein, in Turingia.\nStoria.\nBockelnhagen costitu\u00ec un comune autonomo fino al 1\u00ba dicembre 2011."}
{"id": "3130756", "revid": "1543377", "url": "https://it.wikipedia.org/wiki?curid=3130756", "title": "Armando Aste", "text": "Biografia.\nAste cominci\u00f2 ad arrampicare grazie alle iniziative dell'associazione giovanile Ezio Polo e negli anni '50 e '60 divenne uno degli alpinisti di punta del Trentino, insieme all'amico Cesare Maestri.\nIl suo terreno d'azione prediletto furono le Dolomiti, in particolare il Gruppo di Brenta, dove tracci\u00f2 numerosi itinerari ancora oggi tra i pi\u00f9 grandiosi e ripet\u00e9 in solitaria altre grandi vie. Uno dei suoi primi compagni di cordata fu Fausto Susatti deceduto in seguito ad una caduta durante il tentativo di apertura di una nuova via sulla Cima Wilma.\nAste fece parte della prima ascensione della parete nord dell'Eiger di un gruppo di alpinisti italiani nel 1962 composto da Pierlorenzo Acquistapace, Gildo Airoldi, Andrea Mellano, Romano Perego e Franco Solina. \nFu anche uno dei primi alpinisti a scalare la torre sud delle Torres del Paine in Patagonia. La sua attivit\u00e0 vanta numerose aperture di nuove vie di salita sulle Ande e sulle pareti delle Dolomiti, per esempio, la via Aste-Susatti sulla parete Nord Ovest della Punta Civetta - prima salita con Fausto Susatti il 26-28 agosto 1954.\nPrincipali salite sulle Dolomiti.\nLe vette delle Dolomiti sulle quali Aste ha aperto una nuova via sono:\nOpere.\nAste \u00e8 autore di alcuni libri: "}
{"id": "3130760", "revid": "88740", "url": "https://it.wikipedia.org/wiki?curid=3130760", "title": "Gro\u00dfbodungen", "text": "Gro\u00dfbodungen (letteralmente: \u00abBodungen grande\u00bb, in contrapposizione alla vicina Kleinbodungen \u2013 \u00abBodungen piccola\u00bb) \u00e8 una frazione del comune di Am Ohmberg, nel circondario (\"Landkreis\") dell'Eichsfeld (targa EIC) in Turingia (Germania).\nFino al 1\u00ba dicembre 2010 era un comune autonomo e faceva parte della comunit\u00e0 amministrativa (\"Verwaltungsgemeinschaft\") di Eichsfeld-S\u00fcdharz."}
{"id": "3130761", "revid": "287204", "url": "https://it.wikipedia.org/wiki?curid=3130761", "title": "Pier Francesco Guala", "text": "Biografia.\nFiglio d'arte, proprio dal padre Lorenzo, che lavorava in una sua bottega pittorica ed il cui stile era aderente alla scuola monferrina seicentesca, ricevette i primi insegnamenti e fu guidato nei primi approcci con l'attivit\u00e0.\nLe influenze artistiche del Guala derivarono dagli stili di fine Seicento piemontese con agganci all'ultimo periodo di Francesco Cairo, dalle scuole genovesi e Veneziane diffuse in Lombardia da Strozzi, Assereto, Lyss, oltrech\u00e9 dallo studio delle opere del Feti e di Crespi; con questa miscela di gusti stilistici si pu\u00f2 capire la risoluzione cromatica svolta dal Guala in associazione ad accostamenti con i lavori di Maffei e Bazzani. In questa prima fase, le caratteristiche principali del Guala rappresentarono anche la sintesi e la conclusione del cammino pittorico portato avanti dal Pianca, come dimostrarono l'affresco dello scalone a palazzo Ardizzone d'Arco e quello dello scalone del palazzo Gozzani di Treville a Casale.\nIntorno all'inizio degli anni trenta del Settecento, il Guala evidenzi\u00f2 un allontanamento dai modelli seicenteschi, per incominciare un percorso evolutivo personale.\nUn principio di variazione stilistica si pot\u00e9 rilevare nel \"San Bartolomeo battezzante\" (chiesa di Trino, 1734) e si intensificher\u00e0 nell'affresco delle \"Arti\" (Casale, palazzo Sannazzaro, 1737), nei \"Ritratti di Evasio e Tullio Cerruti\" (Duomo di Casale Monferrato), tutte opere caratterizzate sia da brillantezze e originalit\u00e0 cromatiche, sia da interpretazioni personali, innovative e alteranti di temi mitologici, resi scanzonati e popolari.\nIn questi anni oper\u00f2 anche nel settore della ritrattistica, che gli procurer\u00e0 popolarit\u00e0 e fama, e che i critici d'arte valutano come in assoluto la pi\u00f9 felice della sua intera carriera. Per queste opere, le sue basi di partenza stilistica furono la scuola genovese e quella veneta contemporanea miscelate con un gusto realistico e da spunti di vari altri artisti, il tutto reso per\u00f2 personale e mutevole dal Guala.\nNel 1741 lavor\u00f2 a Vercelli, ma tre anni dopo ritorn\u00f2 a Casale per attivarsi nei palazzi Gozzani di Treville e Morelli, dove evidenzi\u00f2 influenze del Crosato. Se nel 1748 Guala mostr\u00f2 mutevolezze formali, nel 1750 apparve il suo capolavoro, \"Ritratto di gruppo dei canonici di Lu\" (Lu Monferrato, collegiata), e dello stesso periodo opere mitologiche e cavalleresche al Museo Civico di Asti e al castello di Giatole, impreziosite da uno sfondo di sensualit\u00e0.\nNel 1753 si attiv\u00f2 per un lavoro mastodontico, costituito da due tele raffiguranti miracoli domenicani, nella chiesa di San Domenico a Casale Monferrato, apprezzabili soprattutto per la cura dei particolari.\nTra il 1755 e il 1756 il Guala realizz\u00f2 i suoi ultimi lavori a Casale, \"Apostoli e Profeti\" per la chiesa di Santo Stefano, per poi trasferirsi a Milano, nel collegio di San Francesco di Paola, per apprestarsi ad eseguire, appena pochi mesi prima di morire un \"Cristo coronato di spine\", una \"Ascensione\" e una \"Orazione nell'orto\"."}
{"id": "3130763", "revid": "88740", "url": "https://it.wikipedia.org/wiki?curid=3130763", "title": "Holungen", "text": "Holungen \u00e8 una frazione del comune tedesco di Sonnenstein, in Turingia.\nStoria.\nHolungen costitu\u00ec un comune autonomo fino al 1\u00ba dicembre 2011."}
{"id": "3130765", "revid": "88740", "url": "https://it.wikipedia.org/wiki?curid=3130765", "title": "J\u00fctzenbach", "text": "J\u00fctzenbach \u00e8 una frazione del comune tedesco di Sonnenstein, in Turingia.\nStoria.\nJ\u00fctzenbach costitu\u00ec un comune autonomo fino al 1\u00ba dicembre 2011."}
{"id": "3130766", "revid": "110157", "url": "https://it.wikipedia.org/wiki?curid=3130766", "title": "Sickerode", "text": "Sickerode \u00e8 un comune di 157 abitanti della Turingia, in Germania.\nAppartiene al circondario (\"Landkreis\") dell'Eichsfeld (targa EIC) ed \u00e8 parte della comunit\u00e0 amministrativa (\"Verwaltungsgemeinschaft\") di Ershausen/Geismar."}
{"id": "3130774", "revid": "88740", "url": "https://it.wikipedia.org/wiki?curid=3130774", "title": "Steinrode", "text": "Steinrode \u00e8 un comune tedesco soppresso, il cui territorio dal 1\u00ba dicembre 2011 fa parte del comune di Sonnenstein, in Turingia."}
{"id": "3130775", "revid": "88740", "url": "https://it.wikipedia.org/wiki?curid=3130775", "title": "St\u00f6ckey", "text": "St\u00f6ckey \u00e8 una frazione del comune tedesco di Sonnenstein, in Turingia. Essa si trova nella valle del fiume Helme, le cui sorgenti si trovano nelle vicinanze.\nStoria.\nSt\u00f6ckey costitu\u00ec un comune autonomo fino al 1\u00ba dicembre 2011."}
{"id": "3130779", "revid": "1058528", "url": "https://it.wikipedia.org/wiki?curid=3130779", "title": "Campionato europeo di arrampicata", "text": "Il Campionato europeo di arrampicata \u00e8 una competizione internazionale di arrampicata a cadenza biennale organizzata dalla International Federation of Sport Climbing (IFSC), a partire dalla stagione 1992.\nDurante l'evento si disputano tre specialit\u00e0: lead, boulder e speed. La specialit\u00e0 boulder \u00e8 presente solo dal 2002.\nDurante l'edizione del 2006 a Ekaterinburg in Russia la specialit\u00e0 boulder \u00e8 stata annullata per problemi di sicurezza della competizione e rinviata all'anno successivo a Birmingham.\nDal 2013 il Campionato europeo \u00e8 passato dagli anni pari a quelli dispari e l'edizione 2012 non si \u00e8 disputata. Questa decisione \u00e8 stata presa dalla IFSC il 21 novembre 2009 durante un meeting organizzativo a Barcellona. Il Campionato del mondo \u00e8 stato spostato dagli anni dispari a quelli pari a partire dall'edizione 2012, portando di conseguenza il Campionato europeo agli anni dispari. Questa decisione \u00e8 stata presa per evitare che i Giochi mondiali e i Campionati del mondo avvenissero nello stesso anno, facilitando cos\u00ec sia la federazione che gli atleti.\nMaggiori vincitori di campionati europei lead.\nNelle seguenti tabelle sono indicati tutti gli atleti vincitori di almeno 2 campionati europei lead.\nMaggiori vincitori di campionati europei boulder.\nNelle seguenti tabelle sono indicati tutti gli atleti vincitori di almeno 2 campionati europei boulder.\nMaggiori vincitori di campionati europei speed.\nNelle seguenti tabelle sono indicati tutti gli atleti vincitori di almeno 2 campionati europei speed."}
{"id": "3130781", "revid": "88740", "url": "https://it.wikipedia.org/wiki?curid=3130781", "title": "Wei\u00dfenborn-L\u00fcderode", "text": "Wei\u00dfenborn-L\u00fcderode \u00e8 una frazione del comune tedesco di Sonnenstein, in Turingia.\nStoria.\nWei\u00dfenborn-L\u00fcderode costitu\u00ec un comune autonomo fino al 1\u00ba dicembre 2011."}
{"id": "3130782", "revid": "538762", "url": "https://it.wikipedia.org/wiki?curid=3130782", "title": "Campionato europeo boulder di arrampicata", "text": ""}
{"id": "3130783", "revid": "1305772", "url": "https://it.wikipedia.org/wiki?curid=3130783", "title": "Idrografia di Genova", "text": "Quasi tutti i corsi d'acqua che attraversano il territorio comunale di Genova hanno origine sul versante meridionale dell'Appennino Ligure e dopo un breve percorso in direzione nord-sud sfociano nel Mar Ligure, l'unico torrente che nasce sul versante settentrionale dell'Appennino Ligure \u00e8 lo Stura che delimita il confine con il comune di Bosio e quindi con il Piemonte.\nQuesti corsi d'acqua hanno regime torrentizio e in genere nel periodo estivo sono in stato di secca, mentre in conseguenza delle piogge autunnali e invernali possono verificarsi improvvise piene che talvolta provocano lo straripamento del corso d'acqua stesso, causando anche disastrosi eventi alluvionali; tali eventi sono favoriti dalla forte pendenza dei declivi vallivi, che non consente l'infiltrazione delle acque superficiali e quindi il suo assorbimento da parte del terreno, ma ne alimenta un rapido deflusso a fondovalle.\nDi seguito sono elencati i torrenti che attraversano il comune di Genova da ovest a est, partendo dal torrente Cerusa, alla cui foce corrisponde il punto pi\u00f9 settentrionale del Mediterraneo occidentale e dove, \"geograficamente\", convergono la riviera ligure di ponente e la riviera ligure di levante, anche se \"convenzionalmente\" si considera il centro di Genova come punto di separazione tra le due riviere. Gli affluenti del Polcevera e del Bisagno sono indicati da nord a sud.\nPonente.\nRivi minori del Ponente.\nTra la foce del Leira e quella del Polcevera oltre a quelli elencati si trovano una serie di bacini di piccolissime dimensioni (&lt; 2\u00a0km\u00b2), percorsi da brevi rivi, spesso tombinati, che scorrono quasi completamente in aree urbanizzate ; tra questi si possono citare:\nVal Polcevera.\nIl Polcevera \u00e8 il maggiore bacino idrografico a ponente di Genova. Sfocia nell'area portuale tra Cornigliano e Sampierdarena, dopo aver attraversato i quartieri di Pontedecimo, Bolzaneto e Rivarolo.\nLa parte iniziale del suo corso, che scorre tra i comuni di Ceranesi e Campomorone, prende il nome di Verde, e convenzionalmente assume il nome di Polcevera solo dopo la confluenza del Ricc\u00f2, a Pontedecimo.\nIl bacino idrografico del Polcevera oltre che nei comuni di Genova, Ceranesi e Campomorone, si estende con i suoi affluenti anche in quelli di Mignanego, Serra Ricc\u00f2 e Sant'Olcese.\nNella seguente tabella sono riportati i dati relativi al Polcevera ed ai suoi principali affluenti.\nCentro storico.\nLa dorsale che dallo spartiacque appenninico, in direzione da nord a sud, separa le valli del Polcevera e del Bisagno, giunta in corrispondenza del Monte Peralto (sul quale sorge il Forte Sperone) si divide in due rami, coronati dalla cerchia delle mura seicentesche, che racchiudono i quartieri storici di Genova. La dorsale di ponente scende fino al capo Faro, dove sorge la Lanterna, quella di levante al colle di Carignano.\nQuest'area, di circa 8,5\u00a0km\u00b2 e quasi completamente urbanizzata, \u00e8 divisa tra i bacini di otto piccoli corsi d'acqua, che scorrono tombinati sotto le vie dei vari quartieri, ad eccezione dei tratti a monte del rio Lagaccio e del rio San Lazzaro.\nIl maggiore di questi \u00e8 il rio Lagaccio (circa 3\u00a0km di lunghezza, di cui uno allo scoperto, ed un bacino di 2,36\u00a0km\u00b2); tutti i rivi del centro storico sfociano nel bacino portuale genovese. Questi corsi d'acqua, da ovest a est, sono i seguenti:\nVal Bisagno.\nIl Bisagno, con un bacino di 95\u00a0km\u00b2 e una lunghezza di circa 25\u00a0km, \u00e8 il maggiore bacino idrografico a levante di Genova.\nAttraversa i comuni di Bargagli e Davagna e i quartieri genovesi di Struppa, Molassana, Staglieno, Marassi, San Fruttuoso; sfocia nel quartiere della Foce.\nSulla copertura dell'ultimo tratto del suo corso, realizzata negli anni trenta del Novecento, corre il viale Brigate Partigiane, importante arteria della viabilit\u00e0 urbana genovese.\nNella seguente tabella sono riportati i dati relativi al Bisagno ed ai suoi principali affluenti."}
{"id": "3130784", "revid": "538762", "url": "https://it.wikipedia.org/wiki?curid=3130784", "title": "Campionato europeo velocit\u00e0 di arrampicata", "text": ""}
{"id": "3130785", "revid": "88740", "url": "https://it.wikipedia.org/wiki?curid=3130785", "title": "Zwinge", "text": "Zwinge \u00e8 una frazione del comune tedesco di Sonnenstein, in Turingia.\nStoria.\nZwinge costitu\u00ec un comune autonomo fino al 1\u00ba dicembre 2011."}
{"id": "3130787", "revid": "33751", "url": "https://it.wikipedia.org/wiki?curid=3130787", "title": "Stadio Cartagonova", "text": "Lo stadio Cartagonova () \u00e8 uno stadio di calcio situato nella citt\u00e0 di Cartagena, nell'area adiacente alla Rambla de Benipila. Di propriet\u00e0 comunale fu aperto nel 1988 per sostituire il vecchio stadio \"El Almarjal\", ed \u00e8 lo stadio dove si svolgono i match del FC Cartagena.\nStoria.\nLa costruzione del campo di calcio, fu assegnato al gruppo di progettazione CMMP Arquitectos (Cardona, Martino e Plaza Molina), di Murcia. Questi avevano dato i basamenti per la progettazione e realizzazione del Mini Estadi del Futbol Club Barcelona Atl\u00e8tic nel 1982, progettato dall'architetto catalano Josep Casals Ram\u00f3n. Completato in pochi mesi, il 7 febbraio di 1988 si disput\u00f2 il primo match nel nuovo stadio tra Cartagena CF e Burgos CF che si concluse a reti inviolate, dal 1995 ospita le partite interne del FC Cartagena, nel 1998 la squadra ottenne in casa la sua vittoria pi\u00f9 larga per 8-0 contro il CD Tortona. Il nome dello stadio, Cartagonova, deriva dal nome Carthago Nova della citt\u00e0 di Cartagena durante il periodo romano.\nCaratteristiche.\nLo stadio \u00e8 molto simile al Mini Estadi, considerato un esempio di modernit\u00e0 e comodit\u00e0 e ha una capienza di quasi 15.000 spettatori, tutti posti a sedere. Nei primi anni la capacit\u00e0 era di oltre 20.000, ma questo numero \u00e8 stato ridotto nel mese di gennaio 2000, quando i sedili sono stati collocati lungo l'anello superiore.\nEventi Sportivi.\nNel corso della sua storia, le varie nazionali di calcio iberiche hanno giocato nel Cartagonova i seguenti match internazionali:"}
{"id": "3130788", "revid": "188116", "url": "https://it.wikipedia.org/wiki?curid=3130788", "title": "M2 (lanciafiamme)", "text": "Il lanciafiamme M2 (M2-2) \u00e8 un lanciafiamme a zaino portatile usato durante la seconda guerra mondiale.\nEra il successore dei lanciafiamme M1 e M1A1. Anche se il tempo per scaricare le bombole \u00e8 di 7 secondi, e la gittata di circa 33 m, era comunque una arma molto funzionale e multiruolo. Comunque, con l'arrivo sempre pi\u00f9 massiccio di carri armati e specialmente di carri armati lanciafiamme, la necessit\u00e0 che i fanti si esponessero al fuoco nemico diminu\u00ec.\nAnche se alcuni M2 furono venduti o riutilizzati per dei test, la maggior parte fu eliminata quando furono dichiarati obsoleti.\nUtilizzo.\nLa M2 \u00e8 stata utilizzata principalmente contro posizioni fortificate, generalmente nel teatro del pacifico. A volte era utilizzato contro veicoli corazzati, con effetti simili ad un attacco con una molotov. Un'altra tattica era data dal cosiddetto Corkscrew and Blowtorch, in cui un uomo con Bazooka stanava i giapponesi dalle loro posizioni, e l'uomo con il lanciafiamme uccideva gli uomini all'aperto.\nVarianti.\nLa \"M2A1-7\" era un lanciafiamme usato dalle truppe statunitensi durante la Guerra in Vietnam, il quale era la versione aggiornata dell'M2-2.\nHa quattro comandi:\nAlcuni lanciafiamme dell'esercito hanno un'impugnatura a pistola anteriore, della stessa forma di quella posteriore, su cui sono i controlli dell'innesco, nella stessa posizione di quelli sull'impugnatura posteriore. La M9A1-7 \u00e8 stata poi sostituita dal lanciagranate M202."}
{"id": "3130796", "revid": "92723", "url": "https://it.wikipedia.org/wiki?curid=3130796", "title": "Guntrano", "text": ""}
{"id": "3130805", "revid": "92723", "url": "https://it.wikipedia.org/wiki?curid=3130805", "title": "Stadio Nuevo Arc\u00e1ngel", "text": "Lo stadio Nuevo Arc\u00e1ngel () \u00e8 uno stadio di calcio di Cordova, citt\u00e0 della Spagna. Inaugurato nel 1993, \u00e8 di propriet\u00e0 comunale, anche se il C\u00f3rdoba CF ha una concessione d'uso per cinquant'anni e lo usa per disputarvi le proprie partite in casa.\nStoria.\nDopo aver abbattuto il vecchio stadio \"El Arc\u00e1ngel\", situato a 500 metri dallo stadio attuale, dove il C\u00f3rdoba CF ha giocato per 39 anni, comprese le otto stagioni in Primera Divisi\u00f3n, la societ\u00e0 ha costruito un nuovo stadio nel 1993. Il nuovo impianto \u00e8 stato chiamato Estadio Nuevo Arc\u00e1ngel. La capacit\u00e0 \u00e8 di 25.100 spettatori.\nProgetti di ammodernamento.\nNel 2005 venne avviata una ristrutturazione completa dello stadio, in quanto le strutture erano inadeguate per la citt\u00e0 e per il club che aveva ambizioni importanti. Inoltre, la visibilit\u00e0 non era ottimale a causa della distanza che separava il campo dalle tribune. Cos\u00ec, verso la fine dell'anno vennero terminati i lavori di riammodernamento della tribuna centrale, che ha una capienza di 8.000 spettatori suddivisi in due settori. La struttura comprende anche un edificio di 8 piani in cui sono presenti degli uffici che all'epoca dei lavori dovevano essere usati dalle aziende per completare la ristrutturazione dello stadio, ma non sfruttati. Inoltre, a partire dal settembre 2007 inizi\u00f2 la costruzione della curva nord, che fu aperta ai tifosi nel settembre dell'anno seguente. \nQuindi lo stadio sarebbe stato completato con la creazione della tribuna ovest, con caratteristiche simili a quella esistente, ma con l'aggiunta di un albergo adiacente, in modo tale che l'azienda che avrebbe dovuto eseguire i lavori di ristrutturazione avrebbe ottenuto dei profitti da tale struttura.\nIl progetto City Entertainment.\nQuando lo stadio sar\u00e0 completato avr\u00e0 circa 25.100 posti a sedere. Attualmente comprende un edificio nel quale sono presenti vari uffici che non \u00e8 stato ancora utilizzato e sono previste anche le costruzioni di parcheggi, un hotel, vari negozi e altro. Una volta completo l'impianto potr\u00e0 ospitare anche partite di competizioni europee, mondiali e olimpiche.\nCitt\u00e0 con molte attrazioni, Cordova \u00e8 stata inserita in un progetto all'interno del quale \u00e8 compresa la ristrutturazione dello stadio. Purtroppo lo stadio \u00e8 stato ristrutturato solo in parte. Infatti i lavori sarebbero dovuti terminare nel 2008. Inoltre a est dell'impianto (luogo in cui passa l'autostrada) si sarebbero dovute costruire anche una migliore rete stradale per i pedoni e per agevolare il traffico delle auto, oltre a campi da golf, un residence per anziani e un nuovo polo fieristico, migliorando in questo modo l'area (chiamata El Arenal).\nIl nuovo stadio.\nPer la curva nord, ristrutturata solo in parte, i tempi di lavoro sono stimati in circa un anno. Al momento, per\u00f2, non si conosce il numero di settori in cui sar\u00e0 composta la nuova struttura, cos\u00ec come sono pochi i dettagli per quanto riguarda le altre parti dello stadio.\nIl nuovo progetto prevede anche la costruzione di un edificio di 8 piani riservato agli uffici. Attualmente non \u00e8 stato ancora utilizzato.\nMa la fase pi\u00f9 complicata dei lavori \u00e8 la demolizione della struttura attuale, in quanto le tribune dello stadio sono divise in due settori.\nInoltre, gli ingressi, che consentono di accedere alle tribune, saranno collocati nei quattro angoli del nuovo impianto.\nPer quanto riguarda invece il tetto, esso coprir\u00e0 tutto lo stadio.\nDunque, il nuovo progetto \u00e8 simile a quello degli stadi inglesi. Infatti avr\u00e0 una forma quadrata e i settori posti pi\u00f9 in basso saranno gli unici che delimiteranno per intero il perimetro del campo di calcio, mentre quelli pi\u00f9 alti saranno \"tagliati\" in prossimit\u00e0 degli angoli dell'impianto.\nInfine, il nuovo progetto prevede, oltre ad una ristrutturazione dell'impianto, anche un miglioramento della rete stradale posta nei pressi dello stadio, in modo da poter migliorare l'accessibilit\u00e0 al nuovo impianto. La nuova capienza prevista \u00e8 di 25.100 spettatori, i cui posti saranno tutti a sedere e coperti (circa 3.200 in pi\u00f9 in confronto agli attuali 21.822)."}
{"id": "3130806", "revid": "129019", "url": "https://it.wikipedia.org/wiki?curid=3130806", "title": "Plaza de la Virgen", "text": "La Plaza de la Virgen \u00e8 una piazza della citt\u00e0 di Valencia che sorge sull'antico foro della \"Valentia\" romana ed \u00e8 circondata da tre degli edifici pi\u00f9 emblematici della citt\u00e0: la cattedrale di Valencia, la basilica della Vergine degli Abbandonati e il palazzo de la Generalitat.\nLa piazza ha una forma irregolare e al suo centro vi \u00e8 una fontana con una figura maschile che rappresenta il fiume Turia, circondata da figure femminili pi\u00f9 piccole che rappresentano invece i canali di irrigazione.\nDurante las Fallas la piazza \u00e8 il luogo scelto per l\"'Ofrenda\", l'offerta floreale alla Vergine."}
{"id": "3130809", "revid": "246700", "url": "https://it.wikipedia.org/wiki?curid=3130809", "title": "Nou Estadi", "text": "Il Nou Estadi \u00e8 il campo di gioco negli incontri ufficiali del Gimn\u00e0stic de Tarragona. Inaugurato nel 1972, ha una capienza di 17.500 spettatori.\nNuovo stadio nella zona di Camp Clar.\nIn occasione dei Giochi del Mediterraneo 2018, di cui la citt\u00e0 di Tarragona era stata designata sede, il Gimnastic Tarragona Club aveva in programma di costruire un nuovo centro sportivo di 77\u00a0000 metri quadrati nel quartiere di Camp Clar ed il nuovo stadio avrebbe dovuto contenere circa 20\u00a0000 persone. Durante l'evento sportivo, lo stadio avrebbe dovuto ospitare le cerimonie di apertura e di chiusura della manifestazione. Tuttavia, il progetto non \u00e8 stato realizzato e il Nou Estadi, attuale impianto del club, ha ospitato queste cerimonie."}
{"id": "3130811", "revid": "767487", "url": "https://it.wikipedia.org/wiki?curid=3130811", "title": "Tintin et le myst\u00e8re de la toison d'or", "text": "Tintin et le myst\u00e8re de la toison d'or \u00e8 un film del 1961 diretto da Jean-Jacques Vierne.\n\u00c8 il primo adattamento cinematografico live action della striscia a fumetti belga \"Le avventure di Tintin\", creata nel 1929 da Herg\u00e9, al quale segu\u00ec nel 1964 \"Tintin et les oranges bleues\", per la regia di Philippe Condroyer, con un cast rinnovato ad eccezione di Jean-Pierre Talbot nel ruolo di Tintin e di Max Elloy nel ruolo del maggiordomo Nestor.\nTrama.\nIl Capitano Haddock riceve una lettera che annuncia la morte di un vecchio amico, T\u00e9mistocle Paparanic, che gli lascia in eredit\u00e0 la sua nave, il \"Toison d'Or\" (\"Vello d'oro\"), ancorata in Turchia. Raggiunta Istanbul accompagnato dall'amico Tintin e il cane Milou, scopre che il Vello d'Oro \u00e8 una nave fatiscente e di poco valore ma Anton Karabine, un misterioso uomo d'affari, offre 600.000 lire turche al capitano in cambio della nave.\nIncuriositi da questo strano interesse per una barca cos\u00ec malridotta, Tintin e Haddock indagano sul passato di Paparanic scoprendo che anni prima lui ed il suo equipaggio tentarono un colpo di stato in T\u00e9taragua, un paese del Sud America, rimanendo al potere per otto giorni. Cacciati dal paese, Paparanic e la sua banda fuggirono con l'oro della banca centrale.\nTintin e Haddock si trovano a dover far fronte ai tentativi di appropriarsi dell'oro di molti uomini senza scrupoli, Karabine in testa. Partito alla ricerca del tesoro nei pressi di un'isola, Tintin trova un baule. Karabine lo ruba e fugge in elicottero, ma Tintin si scambia al pilota e riesce a mettere fuori combattimento Karabine, che per vendicarsi getta il baule in mare.\nTornati a terra, Karabine viene arrestato e Tintin svela il segreto del \"Toison d'Or\": le balaustre stesse della nave, sotto lo strato di vernice verde, sono d'oro ed il baule non contiene altro che le vecchie sbarre che sono state sostituite."}
{"id": "3130815", "revid": "110157", "url": "https://it.wikipedia.org/wiki?curid=3130815", "title": "Samcor", "text": "La South African Motor Corporation (conosciuta anche come \"SAMCOR\") era una casa produttrice di automobili del Sudafrica. La sua sede era a Pretoria.\nL'azienda fu fondata nel 1985 dalla fusione della Ford sudafricana con la Anglo-American Motor Corporation allo scopo di produrre il modello Mazda per il mercato locale. Nel 1988, Ford si ritir\u00f2 dalla produzione in Sudafrica cedendo le sue quote della Samcor.\nSamcor produsse automobili e veicoli commerciali per Ford, Mazda e Sao Penza. Inoltre costru\u00ec veicoli commerciali acquisendo le licenze da Mitsubishi, che furono poi venduti sotto il nome Ford Husky.\nNel 1992 l'azienda cominci\u00f2 ad esportare le proprie automobili all'estero (Kenya, Zimbabwe, Australia, Nuova Zelanda e Regno Unito).\nNel 1994, Ford riacquist\u00f2 il 45% delle quote di Samcor rilevando il restante capitale azionario nel 1998 e rinominando di conseguenza l'azienda Ford Motor Company of Southern Africa."}
{"id": "3130822", "revid": "1305772", "url": "https://it.wikipedia.org/wiki?curid=3130822", "title": "Stadio Montilivi", "text": "L'Estadi Municipal de Montilivi, inaugurato nel 1970, \u00e8 il campo da gioco del Gerona FC; si trova nel quartiere \"Montilivi\" della citt\u00e0 di Gerona, in Catalogna (Spagna).\nNonostante lo stadio abbia una capacit\u00e0 di 9.500 spettatori, nel giugno del 2017, a seguito della promozione in Primera Divisi\u00f3n, si sono resi necessari interventi di adeguamento ai requisiti della LFP, tra i quali: potenziamento dell'illuminazione, realizzazione di una sala stampa e ampliamento fino a 15.000 posti a sedere, da completare in un termine massimo di due anni.\nAccanto al Montilivi \u00e8 presente un campo ausiliario di dimensioni pi\u00f9 contenute (90 x 45 m), anch'esso in erba naturale."}
{"id": "3130825", "revid": "149485", "url": "https://it.wikipedia.org/wiki?curid=3130825", "title": "Rossiya 2", "text": ""}
{"id": "3130827", "revid": "438678", "url": "https://it.wikipedia.org/wiki?curid=3130827", "title": "L'ultimo cinema del mondo", "text": "L'ultimo cinema del mondo (\"El viento se llev\u00f3 lo qu\u00e9\") \u00e8 un film del 1998 diretto da Alejandro Agresti.\nTrama.\nSoledad, una tassista di Buenos Aires, stanca della vita in mezzo al traffico, si allontana dalla citt\u00e0 senza una meta precisa. \nDopo giorni di viaggio si ritrova in un piccolo villaggio della Patagonia dove l'unica occasione di divertimento sembra essere la piccola sala cinematografica. Nonostante le pellicole arrivino in pessime condizioni l'intero villaggio si dimostra sempre molto interessato e coinvolto e la donna finisce per innamorarsi del critico locale."}
{"id": "3130828", "revid": "149485", "url": "https://it.wikipedia.org/wiki?curid=3130828", "title": "Rossiya 24", "text": ""}
{"id": "3130830", "revid": "171091", "url": "https://it.wikipedia.org/wiki?curid=3130830", "title": "Petites Murailles", "text": "Le Petites Murailles (pron. fr. : ) sono una cresta montuosa che separa la Valtournenche dalla Valpelline. Sono la continuazione meridionale delle Grandes Murailles. Come queste ultime, la loro cresta \u00e8 molto affilata e frastagliata.\nDescrizione.\nLe cresta delle \"Petites Murailles\" inizia dalla Punta Budden e termina al Mont Blanc du Cr\u00e9ton.\nClassificazione.\nLa SOIUSA vede le Petites Murailles insieme alle Grandes Murailles come un sottogruppo alpino con la seguente classificazione:"}
{"id": "3130831", "revid": "149485", "url": "https://it.wikipedia.org/wiki?curid=3130831", "title": "Rossiya 1", "text": ""}
{"id": "3130833", "revid": "767487", "url": "https://it.wikipedia.org/wiki?curid=3130833", "title": "Una notte con Sabrina Love", "text": "Una notte con Sabrina Love (\"Una noche con Sabrina Love\") \u00e8 un film del 2000 diretto da Alejandro Agresti.\nTrama.\nDopo aver perso i genitori in un incidente d'auto, il diciassettenne Daniel si ritrova a vivere con la nonna in uno sperduto villaggio della provincia argentina. L'unico suo passatempo \u00e8 guardare la TV, soprattutto il programma della pornostar Sabrina Love. Incredibilmente vince la possibilit\u00e0 di passare una notte con lei."}
{"id": "3130837", "revid": "1427733", "url": "https://it.wikipedia.org/wiki?curid=3130837", "title": "Nuevo Estadio de Los C\u00e1rmenes", "text": "Il Nuevo Estadio de Los C\u00e1rmenes \u00e8 uno stadio della citt\u00e0 di Granada, ubicato nel distretto di Zaid\u00edn-Frutteti, ed \u00e8 di propriet\u00e0 del comune. \u00c8 lo stadio in cui gioca le partite casalinghe il Granada CF. Ha preso il nome dal campo precedente del Granada, l'Estadio Los Carmenes. Granada \u00e8 conosciuta come 'la citt\u00e0 del Carmens' perch\u00e9 il tradizionale quartiere di Albayz\u00edn \u00e8 caratterizzato dalle grandi ville circondate da giardini: le \"c\u00e1rmenes\". Si trova in Avenida de Madrid ed \u00e8 stato venduto dal club per essere sostituito da un quartiere residenziale.\nStoria.\nFu inaugurato il 16 maggio del 1995, e la prima partita ufficiale venne disputata il 6 giugno. Prima il Granada Football Club aveva giocato le partite casalinghe nel vecchio stadio de \"Los Carmenes\". L'incontro, un'amichevole tra e , si concluse con la vittoria per 1-0 degli spagnoli: il primo gol in una partita ufficiale fu realizzato da Oscar in Spagna-Armenia Under-21, conclusosi con la vittoria spagnola per 4-0. Gli altri tre gol furono segnati da Roberto, Morales e Ra\u00fal.\nL'impianto \u00e8 stato ristrutturato nel 2012, ed attualmente ha una capienza ufficiale di 22.524 spettatori."}
{"id": "3130840", "revid": "37401", "url": "https://it.wikipedia.org/wiki?curid=3130840", "title": "Santa Pudenziana al Viminale", "text": ""}
{"id": "3130843", "revid": "1048993", "url": "https://it.wikipedia.org/wiki?curid=3130843", "title": "Norma Aleandro", "text": "Tra i suoi ruoli di rilievo per cui \u00e8 conosciuta anche fuori dalla patria ci sono \"La storia ufficiale\" (1985) per cui vinse il premio alla miglior interpretazione femminile al Festival di Cannes, \"Gaby - Una storia vera\" (1987) per cui fu nominata all'Oscar alla miglior attrice non protagonista e \"Il figlio della sposa\" (2001)."}
{"id": "3130848", "revid": "101175", "url": "https://it.wikipedia.org/wiki?curid=3130848", "title": "Gran Premio motociclistico d'Aragona 2010", "text": "Il Gran Premio motociclistico d'Aragona 2010 corso il 19 settembre, \u00e8 stato il 13\u00ba Gran Premio della stagione 2010 e ha visto vincere: Casey Stoner in MotoGP, Andrea Iannone in Moto2 e Pol Espargar\u00f3 nella classe 125. La gara si \u00e8 disputata ad Alca\u00f1iz, sul Ciudad del Motor de Arag\u00f3n.\nLa classe 125, rimasta come quella di minor cilindrata nel motomondiale, taglia il traguardo delle 700 gare dalla prima edizione del mondiale e dal suo debutto assoluto avvenuto in occasione del Gran Premio motociclistico di Svizzera 1949. \u00c8 la seconda categoria a raggiungere questo traguardo dopo la classe 250, che l'aveva ottenuto poco prima di venire sostituita tra le classi del motomondiale.\nProve e Qualifiche.\nIn questo Gran Premio per tutte le classi si sono svolte tre sessioni di prove libere.\nClasse 125.\nLe prime sessioni di prove sono state dominate da Nicol\u00e1s Terol (Aprilia), Pol Espargar\u00f3 (Aprilia), e Marc M\u00e1rquez (Derbi), mentre la pole position \u00e8 andata a Marc M\u00e1rquez (Derbi).\nRisultati dopo le qualifiche:\nMoto2.\nNelle prime sessioni di prove i pi\u00f9 veloci sono stati Andrea Iannone (1\u00aa e 3\u00aa sessione) (Speed Up) e Mattia Pasini (2\u00aa) (Suter), mentre la pole \u00e8 andata a Iannone.\nRisultati dopo le qualifiche:\nMotoGP.\nNelle sessioni di prove il pilota pi\u00f9 veloce \u00e8 stato Daniel Pedrosa (Honda) (1'50.506), seguito da Nicky Hayden su Ducati e Jorge Lorenzo (Yamaha). Nella seconda sessione il migliore \u00e8 Casey Stoner (Ducati) (2'01.710) seguito da Lorenzo e Hayden. Nella Terza abbiamo: Stoner (Ducati, 1'50.115), Pedrosa e Hayden.\nGara.\nMoto2.\nNumerosi gli avvicendamenti nella lista dei partecipanti, con Arne Tode e Luk\u00e1\u0161 Pe\u0161ek che vengono sostituiti dalle rispettive squadre con Kazuki Watanabe e Santiago Hern\u00e1ndez. Sostituiti in quanto infortunati Michael Ranseder e Vladimir Ivanov, rimpiazzati da Mattia Pasini e Michele Pirro. In questa classe sono due i piloti che corrono grazie a delle wildcard che sono: Rom\u00e1n Ramos su MIR Racing e Kev Coghlan su FTR.\nClasse 125.\nIn questa classe corrono quattro piloti come wildcard: Josep Rodr\u00edguez e P\u00e9ter Sebesty\u00e9n su Aprilia, Joan Perell\u00f3 e Kevin Hanus su Honda, mentre Alexis Masbou, Lorenzo Savadori e Luca Marconi, infortunati, vengono sostituiti rispettivamente da Pedro Rodr\u00edguez, Alejandro Pardo e Robin Barbosa. "}
{"id": "3130854", "revid": "287204", "url": "https://it.wikipedia.org/wiki?curid=3130854", "title": "Diana Hayden", "text": "Biografia.\nEx Miss India 1997, Diana Hayden \u00e8 stata incoronata quarantasettesima Miss Mondo il 22 novembre 1997 presso il Lake Berjaya Mah\u00e9 Resort nelle Seychelles, ricevendo la corona dalla Miss Mondo uscente, la greca Irene Skliva. \u00c8 la terza Miss Mondo indiana, dopo Reita Faria nel 1966 e Aishwarya Rai nel 1994.\nDopo l'anno di regno, Diana Hayden si \u00e8 trasferita nel Regno Unito dove ha lavorato come modella e studiato recitazione presso la Royal Academy of Dramatic Arts e la Drama Studio London. In seguito ha partecipato ad alcune pellicole di Bollywood e ha partecipato a \"Bigg Boss\", versione indiana del \"Grande fratello\" nel 2008."}
{"id": "3130859", "revid": "123869186", "url": "https://it.wikipedia.org/wiki?curid=3130859", "title": "Arma letale (serie di film)", "text": "La saga di Arma letale (\"Lethal Weapon\") \u00e8 una serie cinematografica d'azione/poliziesca, diretta da Richard Donner ed interpretata da Mel Gibson e Danny Glover.\nFilm.\n\"Arma letale\" (1987).\nRoger Murtaugh (Glover) \u00e8 un sergente del Los Angeles Police Department, alle prese con debiti in banca e problemi con i figli e l'et\u00e0. Un giorno gli viene affidato come compagno di pattuglia Martin Riggs (Gibson), reduce dalla morte della moglie in un incidente stradale, detto \"Arma letale\" perch\u00e9 \u00e8 cos\u00ec determinato nel suo lavoro da rappresentare un pericolo perfino per i suoi colleghi e per s\u00e9 stesso. I due iniziano a lavorare sull'apparente suicidio di Amanda Hunsaker, figlia di un ricco uomo d'affari, che con Murtaugh aveva partecipato alla guerra del Vietnam. Presto Murtaugh e Riggs scoprono che la famiglia Hunsaker era coinvolta in traffici di eroina guidati da un ex generale (Mitchell Ryan) e da un suo complice (Gary Busey).\n\"Arma letale 2\" (1989).\nDurante un inseguimento, Riggs e Murtaugh si scontrano con un'auto piena di monete d'oro illegali, provenienti dal Sudafrica. Decidono per\u00f2 di dedicarsi ad un caso meno pericoloso, proteggendo Leo Getz (Joe Pesci), un improbabile e chiassoso informatore della polizia. In seguito scoprono che Getz era coinvolto anche lui negli affari sporchi sudafricani, e cos\u00ec si danno da fare per un contrabbando che riguarda diplomatici del Paese africano a Los Angeles. C'\u00e8 un riferimento al primo film, in cui Riggs scopre che tra i contrabbandieri c'\u00e8 anche l'assassino di sua moglie.\n\"Arma letale 3\" (1992).\nMurtaugh, a tre giorni dalla pensione, e il collega Riggs indagano sul furto di un camioncino portavalori. A un certo punto si trovano nel mezzo di un'altra indagine del dipartimento degli Interni, guidata dalla sergente Lorna Cole (Rene Russo). L'indagine riguarda un poliziotto corrotto (Stuart Wilson) che ruba armi per poi rivenderle al mercato nero. Murtaugh \u00e8 anche costretto a sparare ad un ragazzino, che si rivela essere un amico di suo figlio, fatto questo che invoglia il poliziotto a catturare il suo capo e a rimandare la pensione.\n\"Arma letale 4\" (1998).\nMentre Lorna e Rianne (la figlia di Murtaugh) sono incinte, i due agenti collaborano col detective Lee Butters (Chris Rock) per sventare un traffico di immigrati gestito dalla mafia cinese. Murtaugh accoglie in casa una famiglia cinese venuta in America per volere di un parente coinvolto con le triadi di Hong Kong, e questo porter\u00e0 ai due poliziotti guai a non finire da parte di uno spietato mafioso cinese Jet Li; a questo si aggiunge la presenza ingombrante di Leo, diventato investigatore privato. Sul fronte interno, Riggs deve gestire lo spettro della defunta moglie Victoria e la paura di sposarsi nuovamente, mentre Murtaugh teme che Butters sia un gay infatuato di lui, salvo poi scoprire che il giovanotto ha sposato Rianne in segreto ed \u00e8 il padre del beb\u00e9.\nSerie televisiva.\n\"Lethal Weapon\" (2016).\nNel 2016 la Fox ha sviluppato un reboot televisivo con Clayne Crawford nel ruolo di Martin Riggs e Damon Wayans in quello di Roger Murtaugh.\nVideogiochi.\nNel 1992, poco dopo l'uscita di \"Arma letale 3\", la Ocean Software ha pubblicato un videogioco per vari computer e per SNES ispirato alla saga, intitolato \"Lethal Weapon\" e seguito poco dopo da un altro \"Lethal Weapon\" di genere diverso per NES e Game Boy.\nSempre nel 1992 la Data East pubblic\u00f2 un flipper, \"Lethal Weapon 3\", dedicato specificamente al film \"Arma Letale 3\"."}
{"id": "3130862", "revid": "1543377", "url": "https://it.wikipedia.org/wiki?curid=3130862", "title": "Qualificazioni al campionato mondiale di calcio 1986 - CAF", "text": "Sono elencate di seguito le date e i risultati della zona africana (CAF) per le qualificazioni al mondiale del 1986.\nFormula.\n29 membri FIFA: si contendono 2 posti disponibili per la fase finale. L', il e il accedono direttamente al secondo turno, il , il e il si ritirano al primo turno. Le qualificazioni si compongono di 4 turni:\nPrimo Turno.\n, , , , , , , , , , , , qualificate al secondo turno.\nSecondo Turno.\n, , , , , , e qualificate al terzo turno.\nTerzo Turno.\n, , e qualificate al quarto turno.\nQuarto Turno.\n' e ' qualificate alla fase finale."}
{"id": "3130863", "revid": "247222", "url": "https://it.wikipedia.org/wiki?curid=3130863", "title": "As Blood Runs Black", "text": "Gli As Blood Runs Black sono una band deathcore nata nel 2003, proveniente da Los Angeles, California.\nL'unico membro fondatore rimasto nel gruppo \u00e8 il batterista Hector \"Leche\" De Santiago."}
{"id": "3130864", "revid": "184755", "url": "https://it.wikipedia.org/wiki?curid=3130864", "title": "Zumpango", "text": "Zumpango \u00e8 un toponimo molto diffuso nei paesi di lingua spagnola e lingua nahuatl."}
{"id": "3130867", "revid": "729019", "url": "https://it.wikipedia.org/wiki?curid=3130867", "title": "Brandolino VI Brandolini", "text": "Figlio di Guido e di Pierina Capodilista, proveniva da una nobile famiglia con una lunga tradizione militare che, nel XV secolo, aveva ricevuto dalla Serenissima la contea di Valmareno.\nBiografia.\nEbbe qualche rudimento di letteratura a Bologna, ma fu destinato presto alla carriera delle armi, esordendo nel 1629 durante la guerra del Monferrato: partecip\u00f2 all'assedio di Mantova sotto il comando dello zio Paolo, allora condottiero al servizio di Luigi d'Este.\nDal 1637, avendovi rinunciato lo zio, condusse per la Serenissima una compagnia di cinquanta lance, con un soldo di 500 ducati. Nello stesso anno ottenne dal Senato il permesso di combattere per le Province Unite nella guerra degli ottant'anni. Questa esperienza contribu\u00ec ulteriormente alla sua formazione bellica, soprattutto nell'ambito delle fortificazioni.\nNel 1642 fu alla testa di una compagnia di corazzieri veneziani di stanza a Modena, mobilitati durante le tensioni sorte tra papa Urbano VIII e i Farnese intorno al ducato di Parma e Piacenza. L'anno successivo fu mandato a Creta per presidiare la piazzaforte di Rettimo alla vigilia della guerra di Candia. Nel 1645, a conflitto appena iniziato, si ammal\u00f2 e si ritir\u00f2 a vita privata nel suo feudo.\nNel 1650 spos\u00f2 Giulia Gambara, ma appena qualche tempo dopo moriva per un'archibugiata sparatagli da un suo rivale (per interesse o per gelosia), tale Savoini. Quest'ultimo riusc\u00ec per un periodo a scampare alla vendetta dei parenti del Brandolini, ma fu assassinato nel 1670 dai bravi del nipote Guido."}
{"id": "3130869", "revid": "56620", "url": "https://it.wikipedia.org/wiki?curid=3130869", "title": "Percy Hodge", "text": ""}
{"id": "3130871", "revid": "287204", "url": "https://it.wikipedia.org/wiki?curid=3130871", "title": "Brandolino Brandolini", "text": ""}
{"id": "3130875", "revid": "297745", "url": "https://it.wikipedia.org/wiki?curid=3130875", "title": "Brandolino da Bagnacavallo", "text": ""}
{"id": "3130886", "revid": "125866692", "url": "https://it.wikipedia.org/wiki?curid=3130886", "title": "Kardemir Demir \u00c7elik Karab\u00fckspor", "text": "Il Kardemir Demir \u00c7elik Karab\u00fckspor, conosciuto come Kardemir Karab\u00fckspor o semplicemente Karab\u00fckspor, \u00e8 una societ\u00e0 calcistica turca con sede a Karab\u00fck. Milita nella TFF 3. Lig, la quarta divisione del campionato turco di calcio.\nFondata nel 1969, disputa le partite interne allo stadio Necmettin \u015eeyho\u011flu.\nStoria.\nIl club nacque nel 1969 dalla fusione tra Karabukspor Gen\u00e7likspor e Demir \u00c7elik Spor.\nLa squadra milit\u00f2 ininterrottamente tra la 2. Lig e la 1. Lig durante gli anni '70 ed '80.\nFece il proprio esordio nella massima serie nel 1993-1994, ma retrocesse al termine di quella stessa stagione. Dopo aver sfiorato una nuova promozione due stagioni dopo, nel 1996-1997 concluse il campionato di seconda serie in vetta alla classifica, aggiudicandosi un posto nella S\u00fcper Lig del 1997-1998. Nella seconda avventura in massima serie il club concluse con un ottimo nono posto in classifica, prima di terminare la stagione seguente con un pessimo ultimo posto, che comport\u00f2 una nuova retrocessione. Nonostante l'immediato successo in TFF 1. Lig (primo posto finale), il club non ottenne la licenza per approdare nel massimo campionato e dovette rinunciare alla promozione. L'annata 2000-2001 termin\u00f2 con il quinto posto, ma il club fu declassato dalla federazione in TFF 2. Lig. La prima stagione in seconda divisione fu dominata dal Karab\u00fckspor, ma anche in questo caso al club fu negato l'accesso alla serie superiore.\nDopo sette anni, grazie al 7-0 inflitto all'Erzurumspor, il Karab\u00fckspor fece ritorno in 1. Lig, la seconda divisione, per la stagione 2008-2009. Nella stagione 2009-2010, grazie alla vittoria per 3-0 sul , il club torn\u00f2, a distanza di 11 anni, in S\u00fcper Lig. Dopo una tranquilla stagione conclusa al nono posto in classifica ed altre annate terminate con salvezze guadagnate nella fase finale del campionato, nel 2013-2014 il Karabukspor raggiunse un sorprendente settimo posto in classifica, ottenendo un posto ai preliminari di Europa League. Il cammino europeo part\u00ec dal terzo turno, dove i turchi eliminarono i norvegesi del Rosenborg con un doppio pareggio (0-0 in Turchia ed 1-1 in Norvegia), superando il turno grazie alla regola dei gol in trasferta; nel play-off prima della fase a gironi, per\u00f2, il doppio match contro il fu fatale: ai tiri di rigore (in seguito al risultato di 1-0 a favore di entrambe tra andata e ritorno) ebbero la meglio i francesi. Nonostante ci\u00f2, la stagione 2014-2015 si concluse con l'ennesima retrocessione del club in 1. Lig.\nTornata immediatamente in massima serie, la squadra termin\u00f2 con al dodicesimo posto in massima divisione la stagione 2016-17. L'anno seguente fu estremamente negativa: il Karab\u00fckspor fu autore di una delle peggiori stagioni della propria storia, concludendo con un disastroso ultimo posto con soli 12 punti racimolati in 34 partite (frutto di 3 vittorie e 3 pareggi, con appena 20 gol segnati e ben 86 subiti), senza mai trovare una vittoria nel 2018 (tra gennaio e giugno, quando termin\u00f2 il campionato). L'inevitabile retrocessione giunse con sei turni di anticipo. L'annata 2018-2019 fu ancora peggiore: la squadra chiuse ultima subendo ben 31 sconfitte su 34 partite giocate, non riuscendo mai a vincere e incassando 112 gol a fronte di soli 10 segnati e retrocedendo in TFF 2. Lig, la terza serie. Sul fronte amministrativo il club, oberato dai debiti, rischi\u00f2 il fallimento, poi scongiurato. L'incubo del Karabukspor continua ancora l'anno seguente, con la retrocessione in TFF 3. Lig.\nStatistiche e record.\nStatistiche nelle competizioni UEFA.\nTabella aggiornata alla fine della stagione 2018-2019.\nOrganico.\nRosa.\nAggiornata al 16 agosto 2018."}
{"id": "3130889", "revid": "339392", "url": "https://it.wikipedia.org/wiki?curid=3130889", "title": "Unione dei comuni della media Valle Camonica", "text": ""}
{"id": "3130890", "revid": "118854101", "url": "https://it.wikipedia.org/wiki?curid=3130890", "title": "Irene Skliva", "text": "Biografia.\nEx Miss Grecia 1996, Irene Skliva \u00e8 stata incoronata quarantaseiesima Miss Mondo a diciotto anni, il 23 novembre 1996 presso il \"M. Chinnaswamy Stadium\" di Bangalore in India, ricevendo la corona dalla Miss Mondo uscente, la venezuelana Jacqueline Aguilera Marcano. \u00c8 stata la prima, e ad oggi l'unica, Miss Mondo greca.\nDopo l'anno di regno, la Skliva \u00e8 tornata a vivere in Grecia, dove ha intrapreso la carriera di modella e personaggio televisivo. Il suo volto \u00e8 comparso sulle copertine di varie riviste greche fra cui \"Diva\" e \"Lipstick\" ed ha partecipato a importanti sfilate a Atene, Milano e Monaco di Baviera."}
{"id": "3130897", "revid": "729019", "url": "https://it.wikipedia.org/wiki?curid=3130897", "title": "Battaglia di Radzymin-Wo\u0142omin", "text": "La battaglia di Radzymin-Wo\u0142omin fu un grande scontro di carri armati verificatosi nella prima settimana di agosto del 1944, durante la seconda guerra mondiale sul fronte orientale, alla periferia di Varsavia sulla riva destra della Vistola (a Radzymin, Wo\u0142omin e nel sobborgo di Praga), tra alcune agguerrite Panzer-Division tedesche del \"XXXIX. Panzerkorps\", e le unit\u00e0 meccanizzate della 2\u00aa Armata corazzata dell'Armata Rossa (1\u00ba Fronte Bielorusso del maresciallo Konstantin Rokossovskij).\nL'aspra e combattuta battaglia, il pi\u00f9 grande scontro di mezzi corazzati verificatosi in territorio polacco durante la guerra, avvenne alla fine della impetuosa avanzata generale sovietica conseguente al clamoroso successo dell'operazione Bagration che aveva provocato il catastrofico crollo dell'Heeresgruppe Mitte tedesco. Alla periferia della capitale polacca e in procinto di attraversare la Vistola, le unit\u00e0 corazzate sovietiche vennero contrattaccate dalle Panzer-Division tedesche, freneticamente raccolte dal feldmaresciallo Walther Model per impedire l'irruzione nemica in Polonia. I carri sovietici resistettero tenacemente per alcuni giorni agli inattesi contrattacchi, poi ripiegarono abbandonando le posizioni pi\u00f9 avanzate; le divisioni corazzate tedesche non poterono proseguire gli attacchi e vennero subito trasferite per essere impiegate in altri settori del fronte. La battaglia si concluse quindi con un parziale successo tedesco, con pesanti perdite di carri armati per entrambe le parti e con il temporaneo arresto dell'avanzata dell'Armata Rossa.\nInoltre, contemporaneamente a questa furiosa battaglia di carri, era esplosa alle spalle del fronte tedesco la rivolta di Varsavia, che sarebbe drammaticamente proseguita per due mesi fino alla resa finale delle forze polacche dell'Armia Krajowa. Rimane oggetto di aspre discussioni se la inattesa battuta d'arresto di Radzymin e Wo\u0142omin, subita dalle forze corazzate sovietiche contro i panzer tedeschi alle porte della capitale polacca, abbia realmente influito sulla decisione sovietica di non intervenire in aiuto dei rivoltosi sulla riva sinistra della Vistola.\nL'offensiva d'estate sovietica.\nL'offensiva generale sovietica dell'estate 1944 aveva avuto fin dall'inizio un andamento disastroso per la Wehrmacht; l'operazione Bagration aveva praticamente distrutto l'intero Heeresgruppe Mitte schierato in Bielorussia, e aperto un enorme squarcio nel fronte tedesco, rapidamente sfruttato dalle colonne corazzate e meccanizzate sovietiche, sia verso il Mar Baltico sia verso il Niemen, il Bug occidentale e la Vistola. Dopo il crollo tedesco a Minsk, l'Armata Rossa aveva progressivamente esteso la sua offensiva sferrando le nuove operazioni Leopoli-Sandomierz e Lublino-Brest che condussero a nuovi rilevanti successi sovietici e ad altre gravi sconfitte tedesche.\nNella seconda met\u00e0 di luglio la situazione del feldmaresciallo Walter Model, che comandava contemporaneamente i resti dell'Heeresgruppe Mitte e l'Heeresgruppe Nordukraine, schierato pi\u00f9 a sud, appariva quasi disperata. Nonostante il progressivo afflusso di notevoli riserve corazzate provenienti dagli altri Gruppi d'armate o da altri fronti, la progressione sovietica sembrava inarrestabile.\nA nord il 1\u00ba Fronte Baltico del generale Ovanes Cha\u010daturovi\u010d Bagramjan avanzava su Tukums e sembrava in grado di tagliare le comunicazioni dell'Heeresgruppe Nord schierato nei Paesi Baltici; al centro il generale Ivan Danilovi\u010d \u010cernjachovskij (3\u00ba Fronte Bielorusso) aveva superato il Niemen e si avvicinava a Kaunas e alla Prussia orientale; infine, pi\u00f9 a sud, il potente 1\u00ba Fronte Bielorusso del maresciallo Konstantin Rokossovskij avanzava da due direzioni differenti: da Pinsk-Baranovici verso Br\u0117st, e da Lublino, liberata il 23 luglio dai carri armati sovietici, verso la Vistola e Varsavia. Il feldmaresciallo Model doveva inoltre contenere anche la potente offensiva del 1\u00ba Fronte Ucraino del maresciallo Ivan Konev in Volinia, che aveva provocato la caduta di Leopoli e Brody e una nuova pericolosa marcia sovietica verso la Vistola, 150\u00a0km a sud di Varsavia.\nAvanzata sovietica in Polonia.\nLe Panzer-Division disponibili o in afflusso si stavano prodigando da settimane per cercare di rallentare o frenare la poderosa avanzata sovietica, e al momento la Divisione SS \"Wiking\" e la Divisione SS \"Totenkopf\" (appena arrivate dal Gruppo d'armate Ukraina S\u00fcd) si battevano aspramente per contenere, a ovest di Br\u0117st, la spinta dell'11\u00ba Corpo corazzato, del 2\u00ba Corpo di cavalleria della Guardia e della 47\u00aa Armata, che premevano su Siedlce e minacciavano di tagliare fuori le ingenti forze tedesche ancora attardate a Br\u0117st e a Bia\u0142ystok. Altre pericolose forze sovietiche marciavano pi\u00f9 a settentrione, per aggirare Varsavia da nord passando per Serock (65\u00aa e 28\u00aa Armata, rinforzate con il 1\u00ba Corpo corazzato della Guardia, il 9\u00ba Corpo corazzato e il 1\u00ba Corpo meccanizzato); queste forze sovietiche erano state rallentate da un contrattacco a Kleszczele della SS \"Wiking\" e della 4. Panzer-Division, ma si trattava di successi locali che non potevano alterare l'andamento generale strategico delle operazioni in corso.\nLa minaccia pi\u00f9 grande per i tedeschi, tuttavia, proveniva da sud, dove le armate del fianco sinistro del 1\u00ba Fronte Bielorusso del generale Rokossovskij (8\u00aa Armata della Guardia del famoso generale Vasilij \u010cujkov, 69\u00aa Armata e 1\u00aa Armata polacca) si avvicinavano alla Vistola; il 25 luglio infatti raggiunsero il fiume e cercarono subito di attraversarlo. A sud-est inoltre tre corpi corazzati della 2\u00aa Armata corazzata sovietica (passata al comando del generale Aleksej Radzevskij dopo il ferimento del generale S\u00ebmen Bogdanov), dopo aver liberato Lublino, sembravano avanzare direttamente su Varsavia, contrastate solo da deboli retroguardie tedesche e da alcuni elementi della Panzer-Division \"Hermann G\u00f6ring\", appena trasferita dall'Italia.\nIn realt\u00e0 anche la posizione delle forze sovietiche era pericolosamente esposta: le punte corazzate della 2\u00aa Armata corazzata avanzavano incessantemente dal 18 luglio e presentavano importanti problemi logistici e di rifornimento; inoltre, marciando in direzione nord-ovest, esponevano il loro fianco destro, non solidamente collegato con il raggruppamento sovietico impegnato in duri scontri contro le Waffen-SS a Siedlce.\nNonostante queste difficolt\u00e0, le ultime direttive dello Stavka imponevano ottimisticamente di continuare l'avanzata su tutto il fronte e ordinavano al generale Radzevskij di marciare in direzione della capitale polacca, schierando il 16\u00ba Corpo corazzato sulla sinistra, verso la Vistola e in collegamento con la 8\u00aa Armata della Guardia in azione pi\u00f9 a sud che era in procinto di attaccare a Magnuszew per conquistare una testa di ponte sul fiume. Il 3\u00ba Corpo corazzato invece sarebbe avanzato al centro per puntare da D\u0119blin su Wo\u0142omin, Radzymin e il sobborgo sulla riva destra di Praga, supportato sulla destra, attraverso Mi\u0144sk Mazowiecki, dall'8\u00ba Corpo corazzato della Guardia e da alcuni elementi di fanteria e cavalleria meccanizzata.\nSi prevedeva in questo modo di aggirare Varsavia da nord e di costringere alla ritirata le forze tedesche; le direttive dello Stavka non indicavano espressamente l'obiettivo della liberazione immediata dell'intera capitale polacca, ma si limitavano ad ordinare la conquista del quartiere orientale Praga entro il \"5-8 agosto 1944\", e la costituzione di una serie di \"teste di ponte sulla riva occidentale della Vistola\". Alla vigilia della battaglia i tre corpi corazzati della 2\u00aa Armata corazzata contavano ancora 570 carri armati, ma accusavano carenze di carburante e rifornimenti. In particolare il 3\u00ba Corpo carri aveva 154 mezzi corazzati, tra cui 112 T-34/85, l'8\u00ba Corpo carri della Guardia 193 carri armati, tra cui 50 T-34/85 e 93 M4 Sherman, il 16\u00ba Corpo carri 193 mezzi corazzati, tra cui 151 T-34/85.\nLa battaglia.\nAlla periferia di Varsavia: 27-31 luglio.\nIl feldmaresciallo Model e l'Oberkommando des Heeres, nonostante la grave crisi provocata dall'attentato a Hitler e dal peggioramento della situazione sull\"'Invasionfront\" in Normandia (il 1\u00ba agosto le forze americane avrebbero sfondato le difese tedesche ad Avranches), non intendevano affatto rinunciare alla lotta e abbandonare Varsavia. Al contrario, sfruttando le difficolt\u00e0 logistiche sovietiche, alcuni vantaggi tattici temporanei e la possibilit\u00e0 di raggruppare alcune eccellenti Panzer-Division affluite dagli altri fronti, intendevano contrattaccare le punte sovietiche e stabilizzare finalmente la situazione, disimpegnando le cospicue forze ancora attardate a est della Vistola e sperando anche di schiacciare le pericolose teste di ponte sul fiume in via di costituzione sui fronti del maresciallo Konev e del maresciallo Rokossovskij.\nSecondo questi piani, la 9\u00aa Armata tedesca del generale Nikolaus von Vormann, che difendeva la linea della Vistola, avrebbe raggruppato una massa corazzata sui due fianchi della pericolosa puntata sovietica a est e sud-est di Varsavia, impegnando, sotto il comando del 39\u00ba \"Panzerkorps\" dell'esperto generale Dietrich von Saucken, la 19. Panzer-Division e la 4. Panzer-Division (ritirate dal fronte sul Narew e dirottate verso ovest), la Panzer-Division \"Hermann G\u00f6ring\", gi\u00e0 presente sul posto, e le divisioni corazzate SS \"Wiking\" e \"Totenkopf\", che si sarebbero disimpegnate dall'area di Siedlce e avrebbero attaccato da est verso ovest, sul fianco destro delle colonne meccanizzate sovietiche. Circa 300 panzer avrebbero preso parte all'attacco.\nFin dal 26 luglio, i primi segni della volont\u00e0 tedesca di non abbandonare Varsavia e del concentramento di mezzi corazzati in corso di organizzazione, avevano sollevato grande nervosismo nel comando del 1\u00ba Fronte Bielorusso del generale Rokossovskij; nonostante i segni di panico presenti nelle truppe di retrovia tedesche stanziate nella capitale polacca, la situazione rimaneva poco chiara e ordini vennero diramati per mantenere concentrati i corpi corazzati della 2\u00aa Armata corazzata, e anche per tenere pronta a intervenire la 8\u00aa Armata della Guardia del generale \u010cujkov.\nIn realt\u00e0 le forze corazzate tedesche non erano ancora concentrate e nel momento in cui la 2\u00aa Armata corazzata riprese ad avanzare il mattino del 27 luglio, nella direzione generale del sobborgo Praga della capitale polacca, erano disponibili sul posto solo alcuni reparti della 73. Divisione fanteria, della panzer-Division \"Hermann G\u00f6ring\" e della 19. Panzer-Division che non furono in grado di fermare la nuova offensiva dei carri sovietici. Il generale Radzevskij intendeva avanzare su ampio fronte ad est dell'autostrada Lublino-Varsavia per aggirare le posizioni fortificate tedesche ed evitare pesanti perdite. Il piano ebbe inizialmente successo: nonostante attacchi aerei tedeschi e difficolt\u00e0 di rifornimento, i carri sovietici avanzarono di circa 50 chilometri; il 3\u00ba Corpo carri del generale Vedeneev e l'8\u00aa Armata della Guardia del tenente generale A. F. Popov, respinsero i reparti tedeschi e avanzarono verso Mi\u0144sk Mazowiecki e il sobborgo di Praga.\nDopo questo brillante successo iniziale, il 28 luglio il 3\u00ba Corpo carri raggiunse e occup\u00f2, dopo aver respinto alcuni contrattacchi, le cittadine di Ka\u0142uszyn e Ceg\u0142\u00f3w, mentre l'8\u00ba Corpo carri della Guardia venne temporaneamente bloccato a Siennica; il 16\u00ba Corpo carri dopo essersi raggruppato avanz\u00f2 decisamente verso il sobborgo di Praga a ovest dell'autostrada di Varsavia. Il 29 luglio il comando tedesco fece un primo tentativo di arrestare l'avanzata della 2\u00aa Armata corazzata e fece intervenire i reparti disponibili della 19. Panzer-Division. Di conseguenza l'attacco frontale diretto su Mi\u0144sk Mazowiecki venne bloccato, ma il 3\u00ba Corpo carri aggir\u00f2 sulla destra lo sbarramento tedesco e il 29 luglio raggiunse Stanis\u0142aw\u00f3w e prosegu\u00ec verso nord-ovest, intercett\u00f2 la strada maestra Varsavia-Brest e si avvicin\u00f2 a Wolomin. Nello stesso momento l'8\u00ba Corpo carri della Guardia liber\u00f2 con una manovra aggirante Siennica, evit\u00f2 di attardarsi a Minsk-Mazowiecki e riprese ad avanzare dietro il 3\u00ba Corpo carri. Il 16\u00ba Corpo carri, rafforzato da un reggimento di carri pesanti, aggir\u00f2 la 73. Divisione fanteria che venne colta di sorpresa a Ko\u0142biel e praticamente distrutta, il suo comandante generale Franek venne catturato; dopo questo brillante successo il 16\u00ba Corpo rimase a ovest dell'autostrada e prosegu\u00ec verso il sobborgo di Praga contrastato da una crescente resistenza tedesca.\nLa situazione tedesca stava divenendo sempre pi\u00f9 precaria; l'avanzata del 3\u00ba Corpo carri da Stanis\u0142aw\u00f3w verso Wolomin e Zielonka metteva in pericolo le vie di comunicazioni principali Varsavia-Brest e Varsavia-Bialystok con il rischio di isolare tutte le truppe tedesche ancora in ripiegamento da Brest e dalla Bielorussia occidentale. Il feldmaresciallo Model cerc\u00f2 quindi di affrettare la concentrazione delle sue forze corazzate per affrontare questa grave minaccia: la SS \"Totenkopf\" e \"Wiking\" ricevettero l'ordine di accelerare lo sganciamento da est e la marcia verso sud-ovest sul fianco destro delle colonne corazzate sovietiche.\nIl 30 luglio, tuttavia le formazioni corazzate del generale Radzevskij continuarono ad avanzare con successo raggiungendo nuovi, importanti obiettivi tattici: il 3\u00ba Corpo carri progred\u00ec velocemente verso nord-ovest e in serata la sua 103. Brigata arriv\u00f2 a Radzymin, mentre la 51. e la 50. Brigata liberarono Wolomin e si attestarono sulla linea Nadma-Jankow; i carri di punta giunsero a Koby\u0142ka, a otto chilometri dalla periferia di Varsavia. In questa posizione i carristi sovietici ricevettero l'ordine di fermarsi e attendere le riserve, i fucilieri motorizzati e gli scaglioni di retrovia. Contemporaneamente l'8 Corpo carri della Guardia fu duramente impegnato contro la Panzer-Division \"Hermann G\u00f6ring\" (maggior generale Wilhelm Schmalz) a Minsk-Mazowieki che venne finalmente liberata nella notte del 30-31 luglio, il 16\u00ba Corpo carri pi\u00f9 a sud raggiunse la periferia del quartiere Praga. Il generale Radzevskij sperava di potere occupare rapidamente il quartiere orientale di Varsavia con un attacco combinato da nord del 3\u00ba Corpo carri e da sud del 16\u00ba Corpo carri ma nel suo rapporto serale al quartier generale, evidenzi\u00f2 che i tedeschi avevano raggiunto la superiorit\u00e0 aerea, che le \"nostre forze aeree sono completamente inattive\" e che le sue unit\u00e0 mancavano di carburante e rifornimenti.\nIl 31 luglio la 2\u00aa Armata corazzata non pot\u00e9 riprendere l'attacco secondo i piani del generale Radzevskij e dovette invece affrontare una serie di contrattacchi tedeschi da parte di reparti della 19. Panzer-Division (maggior generale Hans K\u00e4llner), dei resti della 73. Divisione fanteria e della 6. Divisione di sicurezza; il 3\u00ba Corpo carri, schierato tra Radzymin e Wolomin, respinse assalti da nord e nord-est mantenendo le posizioni, mentre anche il 16\u00ba Corpo carri non pot\u00e9 superare la forte resistenza nemica, l'8\u00ba Corpo carri della Guardia dopo la presa di Minsk-Mazowiecki, raggiunse invece le cittadine di Okuniew e Zakret. I tedeschi avevano ormai fortemente presidiato l'area fortificata del quartiere Praga ed erano in grado di resistere ad ulteriori attacchi sovietici; inoltre il feldmaresciallo Model alla fine del 31 luglio aveva finalmente concentrato le sue divisioni corazzate: la SS \"Wiking\" si trovava nei boschi vicino Stanislawow, la SS \"Totenkopf\" era a est, tra Guzowkatka e Zawody, la Panzer-Division \"Hermann G\u00f6ring\" era a ovest intorno a Marki, la 19. Panzer-Division, la 73. Divisione fanteria e la 6. Divisione di sicurezza tra Zielonka e Stara Milosna; infine era in arrivo da nord-est la 4. Panzer-Division.\nCombattimenti del 1-3 agosto.\nIl generale Radzevskij aveva compreso che i tedeschi stavano concentrando forze di riserva e che le sue unit\u00e0 disperse su ampio fronte si trovavano in una situazione pericolosa; egli quindi la notte del 1 agosto diram\u00f2 nuovi ordini per raggruppare i suoi carri armati e organizzare un perimetro difensivo per respingere gli attacchi nemici. Secondo questi nuovi ordini, il 3\u00ba Corpo carri del generale Vedeneev avrebbe continuato a coprire la strada di Radzymin e avrebbe difeso in tutte le direzioni le cittadine di Kobylka, Oss\u00f2w e Wolomin; l'8\u00ba Corpo carri della Guardia del generale Popov avrebbe difeso in tutte le direzioni Okuniew, Halin\u00f3w e Zakret; il 16\u00ba Corpo carri del generale Dubovoi si sarebbe schierato difensivamente tra Milosna Stara e Zybtki.\nPer tutto il 1 agosto il 3\u00ba Corpo carri continu\u00f2 ad occupare l'area Radzymin-Wolomin e respinse i continui attacchi dei mezzi corazzati tedeschi, mentre l'8\u00ba Corpo carri della Guardia difendeva con successo Okuniew; il comando tedesco aveva identificato la debole linea di contatto tra i due corpi corazzati sovietici e tent\u00f2 nella giornata di attaccare da ovest e soprattutto da est per interrompere i loro collegamenti, isolare il 3\u00ba Corpo carri e inoltre creare un corridoio per le truppe tedesche in ripiegamento da Brest. La posizione della 2\u00aa Armata corazzata era difficile; le sue unit\u00e0 erano state bloccate, non avevano pi\u00f9 la possibilit\u00e0 di manovrare e si trovavano molto distanti dai loro depositi di rifornimento con linee di comunicazione lunghe e precarie. Il generale Radzevskij e il consiglio militare dell'armata quindi ritennero essenziale rafforzare il perimentro difensivo facendo affluire i fucilieri motorizzati e assicurare i collegamenti tra il 3\u00ba Corpo carri e l'8\u00ba Corpo carri della Guardia. Gli ordini diramati alle ore 20.00 del 1 agosto precisavano che l'armata doveva raggrupparsi \"a pugno\" e che il 3\u00ba Corpo carri avrebbe dovuto concentrare le sue forze principali a Wolomin, lasciando solo delle avanguardie a Radzymin.\nIl momento decisivo del contrattacco tedesco si verific\u00f2 il 2 agosto con l'intervento da nord-est e da est del grosso della 4. Panzer-Division del maggior generale Clemens Betzel, in avanzata lungo l'autostrada di Wyszk\u00f3w, e di una parte della Panzer-Division SS \"Wiking\" del maggior generale Rudolf Muhlenkamp, proveniente da Siedlce. Il 3\u00ba Corpo carri sovietico, contrariamente agli ordini ricevuti la sera prima, occupava ancora Radzymin con la 103\u00aa Brigata, mentre la 50\u00aa Brigata e la 51\u00aa Brigata erano schierati pi\u00f9 a sud con fronte verso occidente e coprivano Wolomin e Oss\u00f3w; pi\u00f9 indietro si stava avvicinando la 57\u00aa Brigata fucilieri motorizzata. Pi\u00f9 a sud 8\u00ba Corpo carri della Guardia continuava a mantenere il controllo di Okuniew e il 16\u00ba Corpo carri copriva la linea della Vistola; nella mattinata l'8\u00ba Corpo carri e il 3\u00ba Corpo carri entrarono finalmente in collegamento nell'area di Oss\u00f3w. L'attacco tedesco venne sferrato inizialmente da ovest dalla \"Hermann G\u00f6ring\" e da est dalla SS \"Wiking\", principalmente contro l'8\u00ba Corpo carri della Guardia che tuttavia respinse gli attacchi e mantenne per tutto il 2 agosto le sue posizioni principali.\nRadzymin venne invece attaccata dal \"kampfgruppe\" Christiansen della 4. Panzer-Division che scendeva verso sud; fino alle ore 18.00 del 2 agosto la 103\u00aa Brigata del 3\u00ba Corpo carri difese la cittadina e mantenne le sue posizioni nonostante gli attacchi tedeschi da nord e nord-est. Su ordine del comandante della 2\u00aa Armata corazzata, generale Radzevskij, il 3\u00ba Corpo carri in serata riorganizz\u00f2 il suo schieramento e abbandon\u00f2 le posizioni pi\u00f9 esposte; la 103. Brigata evacu\u00f2 Radzymin, mentre anche la 51\u00aa Brigata e la 50\u00aa Brigata, che avevano dovuto affrontare altri attacchi tedeschi da nord-ovest, ripiegarono per coprire Wolomin; questi movimenti per\u00f2 avvennero in ritardo e sotto la pressione degli attacchi nemici, non fu possibile organizzare difensivamente le nuove posizioni del 3\u00ba Corpo carri. La sera del 2 agosto quindi il \"kampfgruppe\" Christiansen della 4. Panzer-Division raggiunse Radzymin ed entr\u00f2 in contatto con elementi della 19. Panzer-Division. Nel frattempo reparti della \"Hermann G\u00f6ring\" e il \"kampfgruppe\" Kossmann della 19. Panzer-Division attaccavano da ovest verso Okuniew in connessione con gli attacchi della SS \"Wiking\" da est; dopo qualche successo iniziale dei tedeschi tuttavia l'8\u00ba Corpo carri della Guardia contrattacc\u00f2 in serata e riguadagn\u00f2 il terreno perduto impedendo il collegamento delle due forze nemiche.\nIl giorno seguente 3 luglio, le forze corazzate tedesche, circa 180-200 carri della \"Hermann G\u00f6ring\", 4. Panzer-Division, 19. Panzer-Division e SS \"Totenkopf\", si portarono in posizione per attaccare il 3\u00ba Corpo carri sovietico del generale Vedeneev da tre direzioni diverse, est, nord e ovest: l'obiettivo era la cittadina di Wolomin. I carristi sovietici della 50\u00aa Brigata carri e della 51\u00aa Brigata carri erano schierati rispettivamente a ovest e a nord di Wolomin; equipaggiati con 83 carri in tutto, combatterono accanitamente ma si trovarono in grande difficolt\u00e0; nel corso della giornata il \"kampfgruppe\" Christiansen aggir\u00f2 Wolomin da est, entr\u00f2 in collegamento con la SS \"Totenkopf\" e intercett\u00f2 le vie di comunicazione verso est delle due brigate del 3\u00ba Corpo carri.\nI reparti corazzati sovietici del 3\u00ba Corpo carri subirono forti perdite sotto il tiro dell'artiglieria e dei carri armati tedeschi ma riuscirono in un primo tempo a mantenere il possesso della linea Oss\u00f3w-Wolomin e respinsero attacchi provenienti da quattro diverse direzioni. Nel pomeriggio infine la 51\u00aa Brigata e la 50\u00aa Brigata iniziarono a ripiegare verso sud abbandonando la linea Oss\u00f3w-Wolomin per raggiungere le cittadine di Mostowka e Majdan dove stava ritirandosi anche la 103. Brigata carri. In questa fase entrarono in azione anche i fucilieri motorizzati del 3\u00ba Corpo carri che rallentarono l'avanzata nemica e soprattutto i genieri del corpo corazzato che ostacolarono il passaggio dei mezzi corazzati nemici e mantennero aperte le vie di uscita per i carri sovietici verso Majdan. La 51\u00aa e la 50\u00aa Brigata carri, raggruppate insieme, riuscirono a rompere la linea di accerchiamento tedesca e si ricongiunsero con la 103\u00aa Brigata. Nella serata le tre brigate corazzate del 3\u00ba Corpo carri raggiunsero la linea di ripiegamento Mostowka-Majdan dove si attestarono e respinsero nel corso della notte nuovi attacchi dei mezzi corazzati tedeschi.\nLe perdite del 3\u00ba Corpo carri del 3 agosto furono pesanti: 47 mezzi corazzati furono distrutti o abbandonati, 160 uomini furono uccisi o feriti, i dispersi dietro le linee nemiche furono circa 500; la 50\u00aa Brigata carri e la 51\u00aa Brigata carri che erano stati al centro degli attacchi nemici subirono le perdite pi\u00f9 elevate tra i quadri di comando, la 51\u00aa Brigata carri che aveva difeso tenacemente gli accessi a Wolomin da nord, perse il comandante, l'esperto colonnello Sem\u0451n Mirvoda, mortalmente ferito nel suo carro armato, il vice-comandante e sette altri ufficiali; anche il comandante della 50\u00aa Brigata carri, maggiore Isaac Fundovnyj, fu gravemente ferito.\nMentre il 3\u00ba Corpo carri combatteva aspre battaglie per sfuggire all'attacco convergente delle formazioni corazzate tedesche, l'8\u00ba Corpo carri della Guardia si trov\u00f2 a sua volta in difficolt\u00e0 nel settore di Okuniew, essendo stato attaccato di nuovo da ovest e soprattutto da est dal grosso della SS \"Wiking\", pi\u00f9 a sud anche il 16\u00ba Corpo carri fu impegnato in combattimento ma mantenne saldamente le sue posizioni. Al termine delle battaglie del 3 agosto, la 2\u00aa Armata corazzata della Guardia era scesa a 344 mezzi corazzati disponibili in totale, di cui 127 del 16\u00ba Corpo carri, 129 del 8\u00ba Corpo carri della Guardia e solo 50 del 3\u00ba Corpo carri che aveva subito gli attacchi pi\u00f9 pesanti.\nCombattimenti del 4-6 agosto.\nNonostante le pesanti perdite subite tuttavia i tre corpi corazzati della 2\u00aa Armata corazzata erano riusciti ad evitare l'accerchiamento e a ripiegare dietro la linea del fiume Czarna dove le tre brigate del 3\u00ba Corpo carri, rinforzate dalla 109\u00aa Brigata del 16\u00ba Corpo carri costituirono un nuovo schieramento che fu in grado di fermare il 4 agosto l'avanzata delle unit\u00e0 corazzate tedesche. Nel corso della giornata il 3\u00ba Corpo carri respinse gli attacchi ai villaggi di Majdan, Gorki e Mihalow, mentre Okuniew fu ancora difesa con successo dall'8\u00ba Corpo carri della Guardia; pi\u00f9 a sud il 16\u00ba Corpo carri mantenne con facilit\u00e0 le sue posizioni. Le Panzer-Division avevano subito a loro volta forti perdite nei precedenti giorni di aspri scontri e progressivamente stavano esaurendo la loro spinta offensiva.\nIl comando del 1\u00b0 Fronte Bielorusso intervenne per rafforzare le posizioni e disimpegnare la 2\u00aa Armata corazzata; fin dal 3 agosto il maresciallo Rokossovskij aveva accelerato il movimento verso nord della 47\u00aa Armata e inoltre aveva ordinato al generale Cujkov di mantenere due corpi d'armata della 8\u00aa Armata della Guardia nella preziosa testa di ponte sulla Vistola di Mugnuszew conquistata il 1\u00ba agosto, e di inviare un altro corpo d'armata verso nord per costituire una posizione difensiva a Garwolin e coprire la marcia della 47\u00aa Armata. Il maresciallo Rokossovskij era anche preoccupata per la situazione della rivolta di Varsavia, iniziata il 1\u00ba agosto, proprio nel momento meno opportuno mentre le unit\u00e0 corazzate sovietiche passavano sulla difensiva. Il maresciallo era sbalordito per l'intempestivit\u00e0 dei capi della resistenza nazionale; al momento era impossibile sferrare \"un attacco immediato da fuori\" come richiesto dai rivoltosi con un messaggio radio.\nLa situazione strategica complessiva del Fronte orientale rimaneva critica per i tedeschi nonostante il riuscito contrattacco alle porte di Varsavia, il feldmaresciallo Model quindi non poteva impiegare ancora a lungo le sue preziose Panzer-Division contro la 2\u00aa Armata corazzata. Il 5 agosto 1944 le linee difensive del generale Radzevskij subirono ancora attacchi da parte dei carri tedeschi ma sia il 3\u00ba Corpo carri che l'8\u00ba Corpo carri della Guardia mantennero le loro posizioni e inflissero perdite al nemico; il 6 agosto l'attivit\u00e0 tedesca fu molto ridotta e nel frattempo erano in arrivo le unit\u00e0 di fucilieri della 47\u00aa Armata e i reparti del 2\u00ba Corpo di cavalleria della Guardia. Il 6 agosto il maresciallo Rokossovskij ordin\u00f2 il ritiro delle unit\u00e0 della 2\u00aa Armata corazzata e i reparti del generale Radzevskij completarono entro l'8 agosto senza difficolt\u00e0 il trasferimento a sud di Minsk-Mazowiecki mentre i reparti della 47\u00aa Armata e del 2\u00ba Corpo di cavalleria della Guardia assumevano la piena responsabilit\u00e0 della difesa del fronte di 80 chilometri esteso da sud di Varsavia a Siedlce.\nIl contrattacco dei panzer aveva stabilizzato il fronte davanti a Varsavia e inoltre aveva permesso il mantenimento delle comunicazioni con le forze in ripiegamento sul Narew e con quelle schierate in difesa della Prussia orientale. La precariet\u00e0 della situazione complessiva del fronte tedesco rese inevitabile, tuttavia, una rapida sospensione dei contrattacchi del 39\u00ba Panzerkorps: le preziose Panzer-Division furono rapidamente inviate a nord in Prussia orientale e nel Baltico e a sud contro le teste di ponte sulla Vistola; fin dal 5 agosto la Panzer-Division \"Hermann G\u00f6ring\", la 19. Panzer-Division e la 25. Panzer-Division erano in azione per cercare di ridurre la testa di ponte del generale Cujkov a Magnuszew.\nBilancio e conseguenze.\nLe perdite di carri sovietici furono pesanti: secondo i dati d'archivio sovietici la 2\u00aa Armata corazzata ebbe nel periodo 1-8 agosto 284 carri e semoventi fuori uso, di cui 116 mezzi corazzati totalmente distrutti, tra cui 94 T-34/85; le perdite umane furono di 409 morti, 1.271 feriti e 589 dispersi in azione. In particolare il 3\u00ba Corpo carri che fu al centro dei combattimenti pi\u00f9 violenti, perse dal 30 luglio al 6 agosto 98 mezzi corazzati, tra cui 91 T-34/85, 236 morti, 636 feriti e 373 dispersi. I carristi sovietici rivendicarono nello stesso periodo un numero molto elevato di mezzi corazzati tedeschi distrutti: 273, di cui 105 dal solo 3\u00ba Corpo carri, ma questi dati vanno confrontati con i documenti tedeschi che permettono di calcolare almeno in parte le perdite reali delle singole Panzer-Division. I mezzi corazzati tedeschi totalmente distrutti nel periodo dei combattimenti contro l'armata del generale Radzevskij, sarebbero almeno 95: la \"Herman Goring\" perse 20 mezzi tra il 20 luglio e il 5 agosto, la SS \"Totenkopf\" perse 32 carri dal 23 luglio al 10 agosto; la SS \"Wiking\" ebbe 17 perdite totali solo nel periodo 2-5 agosto; la 4. Panzer-Division ebbe 16 perdite dal 3 al 6 agosto; la 19. Panzer-Division infine perse totalmente almeno 19 carri armati nel periodo 1-5 agosto.\nLe aspre battaglie di carri alla periferia di Varsavia si conclusero con un parziale successo tedesco e con un'inattesa battuta d'arresto sovietica, dopo oltre un mese di schiaccianti vittorie dell'Armata Rossa. Il successo tattico locale delle forze tedesche, precipitosamente raccolte dal feldmaresciallo Model, giunse inaspettato, pochi giorni prima regnava ancora un sentimento di euforia nei comandi sovietici e di panico nelle retrovie tedesche, ed ebbe importanti conseguenze anche strategiche costringendo le forze sovietiche a sospendere ulteriori manovre offensive in direzione della Polonia e della Germania, che erano sembrate possibili solo pochi giorni prima.\nIn realt\u00e0, a causa degli enormi problemi logistici, dell'accumularsi delle perdite di uomini e mezzi, e delle enormi distanze percorse dai russi dopo l'inizio, il 22 giugno 1944, dell'offensiva d'estate, ulteriori avanzate in profondit\u00e0 presentavano grandi problemi tattico-operativi difficilmente sormontabili in breve tempo.\nDal punto di vista tattico le battaglie di carri di Radzymin e Wolomin, confermarono ancora una volta l'abilit\u00e0 e l'esperienza delle migliori unit\u00e0 corazzate tedesche, in grado, in situazioni favorevoli, di infliggere severi scacchi al nemico, come sarebbe stato ancora confermato sul Fronte est anche in Prussia orientale e nei Paesi Baltici. Le battaglie alla periferia di Varsavia evidenziarono per\u00f2 anche la tenacia e la determinazione degli esperti carristi sovietici che, dopo aver dimostrato notevole spirito offensivo nell'avanzata iniziale, si batterono aspramente nonostante la situazione tattica sfavorevole, sfuggirono alle manovre d'accerchiamento e finirono per bloccare i contrattacchi tedeschi. Il generale Radzevskij nelle sue memorie afferma che i suoi reparti \"tennero fermo e respinsero tutti i tentativi del nemico di sloggiare la nostra armata dalle sue posizioni\". Al termine della battaglia, l'8 agosto, la 2\u00aa Armata corazzata disponeva ancora di 373 mezzi corazzati in totale, con 125 carri nel 8\u00ba Corpo carri della Guardia, 166 nel 16\u00ba Corpo carri e 56 nel 3\u00ba Corpo carri. In riconoscimento del valore dimostrato in questa serie di battaglie di carri, tutte le unit\u00e0 della 2\u00aa Armata corazzata avrebbero ricevuto il 20 novembre 1944 il titolo onorifico di unit\u00e0 della Guardia.\nDopo la ritirata delle unit\u00e0 corazzate sovietiche alle porte della capitale polacca, la sanguinosa rivolta dell'Armia Krajowa era inevitabilmente destinata alla sconfitta. Interminabili polemiche esplosero immediatamente (scontri tra Churchill e Stalin) sul mancato intervento dei sovietici in aiuto delle forze insurrezionali; tuttavia \u00e8 evidente che le truppe dell'Armata Rossa, dopo l'insuccesso a Praga, non erano pi\u00f9 in grado di proseguire subito oltre la Vistola, anche se gran parte delle Panzer-Division abbandonarono fin dal 5-6 agosto l'area per essere impegnate pi\u00f9 a nord e a sud.\nIl tentativo intrapreso dalla 47\u00aa Armata e dalla 1\u00aa Armata polacca (reclutata dall'Armia Ludowa, le forze militari favorevoli alla stretta alleanza con i sovietici), dal 3 al 23 settembre, di superare la Vistola e conquistare i sobborghi di Varsavia termin\u00f2 con un fallimento.\n\u00c8 indubbio tuttavia che Stalin, alle prese con la costituzione di un governo e un esercito polacco alleato dell'Unione Sovietica in aspra contrapposizione con il governo in esilio di Londra, auspicava il fallimento della rivolta e la distruzione dell'esercito polacco nazionalista; quindi per molte settimane non collabor\u00f2 con gli alleati nell'invio di aiuti aerei e polemizz\u00f2 duramente con i dirigenti alleati sull'opportunit\u00e0 e sui fini politici dell'insurrezione."}
{"id": "3130901", "revid": "170204", "url": "https://it.wikipedia.org/wiki?curid=3130901", "title": "Battaglione alpini Bassano", "text": ""}
{"id": "3130905", "revid": "2200923", "url": "https://it.wikipedia.org/wiki?curid=3130905", "title": "Jacqueline Aguilera Marcano", "text": "Biografia.\nEx Miss Venezuela 1995, Jaqueline Aguilera \u00e8 stata incoronata quarantacinquesima Miss Mondo a diciannove anni, il 18 novembre 1995 presso il \"Sun City Entertainment Center\" di Sun City in Sudafrica, ricevendo la corona dalla Miss Mondo uscente, l'indiana Aishwarya Rai. \u00c8 stata la quarta Miss Mondo venezuelana, dopo Carmen Josefina \"Pilin\" Leon Crespo nel 1981, Astrid Carolina Herrera Irraz\u00e1bal nel 1984 e Ninibeth Beatriz Leal Jim\u00e9nez nel 1991.\nNello stesso anno Jaqueline Aguilera ha vinto anche il concorso Top Model of the World, tenuto a Miami.\nDopo l'anno di regno, la Aguilera ha aperto una agenzia di moda in Venezuela. Inoltre ha partecipato all'edizione VIP del \"Grande fratello\" spagnolo, il \"Gran hermano VIP: El desaf\u00edo\", oltre che ad altre trasmissioni televisive.\nFilmografia.\nBailando con las reinas 2007\nMiss Mondo 1995"}
{"id": "3130916", "revid": "179980", "url": "https://it.wikipedia.org/wiki?curid=3130916", "title": "Cristian Lara", "text": ""}
{"id": "3130923", "revid": "1305772", "url": "https://it.wikipedia.org/wiki?curid=3130923", "title": "Distretto di Bakwa", "text": "Il distretto di Bakwa \u00e8 un distretto nella provincia di Farah, nell'Afghanistan occidentale. La popolazione, prevalentemente Pashtun, nel novembre 2004 era stimata in 79.529 abitanti. Il centro del distretto, Sultani Bakwa, si trova a 726 m s.l.m."}
{"id": "3130926", "revid": "287204", "url": "https://it.wikipedia.org/wiki?curid=3130926", "title": "Il caporale Lituma sulle Ande", "text": "Il caporale Lituma sulle Ande \u00e8 un romanzo di Mario Vargas Llosa del 1993, pubblicato da Rizzoli in Italia nel 1995.\nTrama.\nIl caporale Lituma si occupa del caso della misteriosa scomparsa di tre manovali di una miniera sulle Ande peruviane.\nNonostante i primi indizi portino al movimento rivoluzionario \"Sendero Luminoso\" la verit\u00e0 \u00e8 ben diversa: un intrigo di credenze popolari, riti magici, antiche tradizioni e villaggi inesplorati condurranno il commissario a una scoperta sconvolgente."}
{"id": "3130933", "revid": "287204", "url": "https://it.wikipedia.org/wiki?curid=3130933", "title": "Tampereen Pallo-Veikot", "text": "Il Tampereen Pallo-Veikot, abbreviato in TPV Tampere o solo TPV, \u00e8 una societ\u00e0 calcistica finlandese con sede nella citt\u00e0 di Tampere. Fondato nel 1930, ha vinto una Veikkausliiga nella stagione 1994. Nella stagione 2019 partecipa alla Ykk\u00f6nen, la seconda serie del campionato finlandese di calcio.\nStoria.\nIl Tampereen Pallo-Veikot fu fondato nel 1930 e sin dall'inizio vinse diversi campionati locali. Nel 1944 partecip\u00f2 per la prima alla Mestaruussarja, la massima serie del campionato finlandese di calcio, sebbene si ritir\u00f2 prima della fine della competizione. Negli anni successivi si altern\u00f2 tra la seconda e la terza serie, finch\u00e9 nel 1970 venne promosso in Mestaruussarja. La stagione 1971 si concluse con l'undicesimo posto e l'ammissione al girone a quattro con squadre di seconda serie, girone che concluse all'ultimo posto, venendo cos\u00ec retrocesso in II divisioona. Nei vent'anni successivi disput\u00f2 sia la seconda sia la terza serie, finch\u00e9 nel biennio 1991-1992 vinse due campionati consecutivamente, passando dalla II divisioona alla Veikkausliiga. Fece il suo esordio in Veikkausliiga nel 1993, raggiungendo la vetta della classifica nel mese di giugno, ma terminando la stagione regolare al quinto posto e la seconda fase per l'assegnazione del titolo al sesto posto. Nel 1994 arriv\u00f2 la vittoria del campionato con due punti di vantaggio sul MyPa e il titolo di campione di Finlandia. Grazie a questo successo il TPV si qualific\u00f2 al turno preliminare della Coppa UEFA 1995-1996, dal quale fu eliminato dai norvegesi del Viking. Il successo dur\u00f2 poco e nel 1995 il TPV concluse il campionato al dodicesimo posto e venne retrocesso in Ykk\u00f6nen. Nel 1998 ci fu la possibilit\u00e0 di una fusione con l'Ilves, altra societ\u00e0 di Tampere, che era in difficolt\u00e0 economiche, per dar vita al Tampere United. Nonostante i negozianti fossero ben avviati, il TPV si ritir\u00f2 dal progetto, mentre l'Ilves cedette il titolo sportivo al neo-costituito Tampere United. Sempre nel 1998 riusc\u00ec a vincere gli spareggi e venir promosso in Veikkausliiga, ma la presenza in massima serie dur\u00f2 per la sola stagione 1999, che si concluse con il dodicesimo e ultimo posto e successiva retrocessione in Ykk\u00f6nen. Al termine della stagione 2001 non si iscrisse al campionato di Ykk\u00f6nen, iscrivendosi in Kakkonen, la terza serie. Torn\u00f2 in Ykk\u00f6nen per la stagione 2007, ma dopo quattro stagioni passate a lottare per la salvezza, nel 2010 venne retrocesso in Kakkonen."}
{"id": "3130934", "revid": "1305772", "url": "https://it.wikipedia.org/wiki?curid=3130934", "title": "Johann Friedrich Ahlfeld", "text": "Johann Friedrich Ahlfeld \u00e8 stato il nome di:"}
{"id": "3130936", "revid": "1305772", "url": "https://it.wikipedia.org/wiki?curid=3130936", "title": "Virtual Bart", "text": "Virtual Bart \u00e8 un videogioco ispirato alla serie animata \"I Simpson\", pubblicato nel 1994 per Super NES e Sega Mega Drive, ed \u00e8 il primo ad utilizzare dialoghi registrati dai veri doppiatori della serie (Nancy Cartwright e Dan Castellaneta)."}
{"id": "3130941", "revid": "31886", "url": "https://it.wikipedia.org/wiki?curid=3130941", "title": "Maximilien de Baillet-Latour", "text": "Esordi.\nNato nel castello di Latour, presso Virton, nel Lussemburgo (allora riunita all'attuale Granducato in un'unica provincia omonima dei Paesi Bassi austriaci, figlio di Jean-Baptiste-Alexandre-Antoine de Bailiet, signore de La Tour, elevato a conte de La Tour il 6 maggio 1774 da Maria Teresa. \nDopo gli studi al collegio dei Gesuiti di Lovanio, entr\u00f2 nel 1755, a 18 anni, nell'esercito imperiale, con il grado di insegna del \"reggimento di SalmSalm\", nei cui ranghi partecip\u00f2 alla Guerra dei sette anni e distinguendosi alla Battaglia di Kol\u00edn il 18 giugno 1757, ove venne promesso capitano dei granatieri. Nel 1767 pass\u00f2 a maggiore, nel 1769 a tenente-colonnello, nel 1772 a colonnello, nel 1782 a maggiore generale.\nLa Rivoluzione del Brabante.\nCon quest'ultimo grado venne trasferito nei Paesi Bassi austriaci, ove andavano addensandosi le condizioni che avrebbero portato, nel 1789 al trionfo della rivoluzione del Brabante. Egli era, d'altra parte, originario di quei luoghi, al pari della moglie, Maria Francesca Sofia contessa di Guerin de la Marche, sposata il 3 febbraio 1772. \nQui ebbe un ruolo di rilievo nella campagna di repressione della Insurrezione delle Fiandre e del Brabante, agli ordini del generale d'Alton e, alla sconfitta di questo dopo la insurrezione di Gand e quella di Bruxelles, contribu\u00ec a raccogliere le truppe in fuga nella grande fortezza di Lussemburgo. Qui serv\u00ec da \"maresciallo della dieta degli Stati della provincia del Lussemburgo\", ovvero capo militare della provincia della quale era originario. \nI ribelli del Brabante poterono cos\u00ec dare efemerica esistenza agli Province Unite del Belgio. Dalla sicura fortezza di Lussemburgo, il Baillet-Latour ebbe anzitutto la soddisfazione di ricevere, dall'ormai morente Giuseppe II la propriet\u00e0 del reggimento di dragoni propriet\u00e0 del duca d'Ursel (che si era compromesso con i ribelli). Nacquero, cos\u00ec, il \"reggimento Latour\", spesso ricordato per i \"dragons de Latour\". Eppoi pot\u00e9 condurre una campagna di contenimento, durata alcuni mesi, che gli permisero di contenere le truppe delle autoproclamate Province Unite del Belgio nei dintorni di Namur, vincendo alcuni piccoli scontri contro il Vander Mersch, prima, lo Sch\u0153nfeld, dopo l'arresto del primo. \nNel frattempo, il nuovo imperatore Leopoldo II trov\u00f2 modo di liberare le truppe necessarie a garantire la riconquista, a prezzo delle ampie concessioni fatte a Federico Guglielmo II di Prussia alla Conferenza di Reichenbach. Cosicch\u00e9 gli Imperiali poterono rientrare a Bruxelles, un anno dopo esserne stati cacciati. \nTerminata la campagna, nel 1790, l'Imperatore promosse il Baillet-Latour tenente-felmaresciallo e gli concesse il gran cordone dell'Ordine di Maria Teresa.\nLe guerre dalla Rivoluzione francese.\nLa prima e seconda invasione francese dei Paesi Bassi austriaci.\nLeopoldo II mor\u00ec il 1\u00ba marzo 1792. Il successore Francesco II non era stato ancora eletto Imperatore, che si trov\u00f2 a subire la dichiarazione di guerra della Francia rivoluzionaria, votata dalla Assemblea Legislativa il 20 aprile 1792. \nBaillet-Latour ebbe un ruolo di comando a fianco del Sassonia-Teschen alla sconfitta di Jemappes del successivo 6 novembre, che costrinse gli Imperiali ad evacuare una seconda volta i Paesi Bassi austriaci. L'anno che venne, allorch\u00e9 gli Imperiali del principe di Coburgo e dell'arciduca Carlo vollero recuperare i Paesi Bassi austriaci, persi dopo Jemappes, pose i \"dragoni di Latour\" all'avanguardia, ben comprendendo l'opportunit\u00e0 che quei paesi venissero liberati da un reggimento arruolato proprio in quei luoghi. Ebbe quindi un ruolo alla grande vittoria di Neerwinden, e nella sconfitta di battaglia di Wattignies, che diede la stura ad una lunga serie di sconfitte che portarono gli Imperiali a ripassare, infine, il Reno. \nFu nel corso di questa campagna che i Francesi distrussero il castello avito di Latour (presso Virton): avendo il Jourdan minacciato di compiere quella rappresaglia, se il Baillet-Latour avesse bombardato la piazzaforte di Landrecies, quest'ultimo rispose: \"il generale austriaco far\u00e0 il proprio dovere, accada quel che accada alle propriet\u00e0 del onte de LaTour\". \nLa campagna del Reno.\nNel 1795, con la guerra ormai passata in Germania, il Baillet-Latour venne posto al comando di un corpo d'armata, eppoi delle truppe sull'alto Reno: qui seppe opporsi bene al Pichegru, l'11 novembre a Franckenthal, poi il 17 prendendo Spira e, di seguito, Mannheim. Conclusa la campagna con una tregua del gennaio 1796, i suoi grandi meriti indussero Francesco II a promuoverlo Feldzeugmeister eppoi, a maggio, feldaresciallo. \nLa successiva campagna del 1796, fu segnata da due paralleli tentativi francesi: a nord attraverso il Reno Jourdan e Moreau (che aveva sostituito Pichegru), opposti agli Imperiali von W\u00fcrmser; in Italia il giovane Buonaparte, opposto agli Imperiali del Beaulieu e con funzioni quasi diversive. Il genio di Napoleone scompagin\u00f2 le carte: avendo egli costretto il Beaulieu a ripiegare sino a Mantova, al suo posto venne comandato il von W\u00fcrmser, con una bella parte della sua armata del Reno. Mentre, a Vienna. l'arciduca Carlo assumeva il comando generale in Germania ed organizzava un nuovo esercito di soccorso. \nFu a quel punto che Baillelt-Latour ebbe il comando dei resti dell'armata del Reno. Coi quali non pot\u00e9 impedire al Moreau di passare il Reno, ma si limit\u00f2 a controllarlo. Nel frattempo, il Jourdan avanzava separatamente dal collega, occupava Francoforte e si spingeva sino alla lontanissima Ratisbona. Qui Jourdan venne rotto dall'arciduca Carlo ad Amberg ed a W\u00fcrzburg. Ci\u00f2 che permetteva al Baillelt-Latour di accelerare la ritirata del Moreau, aggredendolo a Geisenfeld, a Biberach (il 2 ottobre), sino a costringendolo a riattraversare il Reno. Riunitesi le due armate imperiali presso Ettenheim, il 17 ottobre, prese parte all'assedio di Kehl. Nel frattempo, per\u00f2, in Italia Napoleone aveva costretto anche il von W\u00fcrmser a chiudersi a Mantova. Cosicch\u00e9, anche l'arciduca Carlo venne comandato a sud, ancora una volta con una bella parte della sua armata del Reno. \nFu a quel punto che Baillet-Latour riebbe il comando dei nuovi resti di quell'armata del Reno. Stabil\u00ec il quartier generale a Mannheim e si dedic\u00f2 a riorganizzare le truppe rimastegli. L\u00ec venne raggiunto dalle notizie dell'insuccesso del tentativo dell'arciduca, costretto ad accettare dal Buonaparte l'armistizio di Judenburg dell'aprile 1797 e poi i preliminari di pace di Campoformio (o armistizio di Leoben) del 17 ottobre 1797. \nBaillet-Latour ebbe allora l'incarico di recarsi a Rastatt, incaricato di definire le disposizioni militari conseguenti agli scambi territoriali concordati in quel Congresso: l'Austria rinunciava ai Paesi Bassi austriaci ed al Ducato di Milano, ma acquisiva Venezia. \nLa seconda coalizione.\nA seguito della cessione dei Paesi Bassi austriaci, quella dei Latour fu una delle grandi famiglie che scelsero di continuare a servire l'Imperatore. Il quale non lo deluse, nominandolo, subito nel 1798, \"consigliere intimo\" e prima comandante militare del margraviato di Moravia e della Slesia austriaca. Successivamente pass\u00f2 a governatore della Alta Austria. \nNon prese parte, quindi, alla campagna della seconda coalizione, conclusasi con la disastrosa sconfitta di Marengo e la pace di Lun\u00e9ville (che confermava le condizioni del Campoformio). \nQuattro anni di pace.\nSeguirono quattro anni di pace, che gli Imperiali dedicarono ad una prima riorganizzazione, sotto la sferza dell'arciduca Carlo lasci\u00f2 per assumere il comando in Italia. In questo contesto, nel 1804, Baillet-Latour ebbe l'assai eminente incarico di \"Presidente del Consiglio Aulico\" e \"Presidente del Dipartimento della guerra\". \nLa terza colazione.\nRipreso il conflitto, il 2 agosto 1805, l'esercito austriaco in Italia venne sconfitto a Caldiero e, in Germania, accerchiato e costretto alla resa ad Ulma. Infine, il 2 dicembre 1805, Napoleone diede battaglia ad Austerlitz e ridusse austriaci e russi in polvere. Tanto da costringere gli Imperiali a cedere, con la successiva Pace di Presburgo del 26 dicembre 1806, al Regno d'Italia il Veneto, alla Baviera Tirolo e Vorarlberg. \nQuesti disastri fiaccarono definitivamente la tempra del Baillet-Latour, ormai sessantanovenne. Mor\u00ec a 69 anni, il 22 luglio 1806 in Vienna, poco dopo la moglie Maria, deceduta appena 12 giorni dinnanzi. Secondo il suo volere, venne sepolto in Vienna.\nEredi.\nDalla moglie Maria ebbe sei figli, nell'ordine di nascita: Enrichetta Antonia (nata il 22 settembre 1772, Giuseppe (morto prematuramente), Carolina Giuseppina, Teodoro, Carlotta, Nicolasina. Di essi il pi\u00f9 celebre fu l'erede del titolo, conte Theodor Baillet-Latour, divenne come lui tenente-feldmaresciallo eppoi ministro della guerra nel 1848, nel corso della insurrezione viennese del 6 ottobre 1848, segnati dal suo assassinio da parte dei rivoltosi."}
{"id": "3130944", "revid": "767487", "url": "https://it.wikipedia.org/wiki?curid=3130944", "title": "L'asso di picche (film 1964)", "text": "L'asso di picche (\"Cerny Petr\") \u00e8 un film del 1964 diretto da Milo\u0161 Forman.\n\u00c8 il primo lungometraggio del regista ceco, il quale a undici anni di distanza diventer\u00e0 famoso in tutto il mondo per Qualcuno vol\u00f2 sul nido del cuculo.\nTrama.\nPetr \u00e8 un ragazzo sedicenne come tanti altri della sua et\u00e0: i suoi pensieri sono principalmente rivolti alle amicizie ed agli amori e, complice la giovane et\u00e0, non si preoccupa troppo del suo futuro.\nTuttavia il padre pretende molto da lui: riesce a trovargli un posto come guardiano e aiutante in un supermercato della zona ma, accortosi in seguito dello scarso impegno del figlio e delle scarne prospettive, lo incoraggia a seguire le orme di alcuni suoi coetanei e di diventare muratore e futuro capomastro."}
{"id": "3130946", "revid": "1605525", "url": "https://it.wikipedia.org/wiki?curid=3130946", "title": "Premio Dilys", "text": "Il premio Dilys (\"Dilys Award\") \u00e8 stato un premio letterario statunitense per la letteratura poliziesca assegnato annualmente dal 1992 fino al 2014 dall'Independent Mystery Booksellers Association (IMBA), un'associazione di librai provenienti dal Nord America, Canada e Regno Unito, che pubblica mensilmente per i suoi lettori una lista di romanzi gialli.\nIl premio \u00e8 intitolato a Dilys Winn, fondatrice della Murder Inc., la prima libreria specializzata del mistero negli Stati Uniti, che \u00e8 stata aperta fino al dicembre 2006. Il premio veniva assegnato a una sola categoria per il libro pi\u00f9 consigliato dello scorso anno. Si tratta di una scultura fatta da Greg Anthony di un teschio.\nVincitori e candidati.\nI vincitori sono indicati in grassetto. A seguire i finalisti."}
{"id": "3130948", "revid": "72396", "url": "https://it.wikipedia.org/wiki?curid=3130948", "title": "Alan R. Katritzky", "text": "Katritzky ha studiato alla University of Oxford dove si \u00e8 laureato e alla University of Cambridge dove ha concluso il suo dottorato. Nel 1963 \u00e8 diventato professore della University of East Anglia, successivamente nel 1980 si \u00e8 trasferito in Florida dove insegna alla University of Florida.\nAutore di numerosi libri e numerose pubblicazioni (2215 a settembre 2010), \u00e8 stato decorato con numerosi riconoscimenti e numerose lauree honoris causa per il suo lavoro nella chimica organica e in particolare nella chimica degli eterocicli."}
{"id": "3130949", "revid": "1427733", "url": "https://it.wikipedia.org/wiki?curid=3130949", "title": "Stadio El Alcoraz", "text": "El Alcoraz \u00e8 il principale stadio di calcio della citt\u00e0 di Huesca, in Spagna. L'impianto ospita dal 1972 le partite casalinghe della squadra di calcio locale, l'SD Huesca, ed ha una capienza ufficiale di 7.638 posti.\nDeve il suo nome alla battaglia di Alcoraz, svoltasi nel 1096 circa nei pressi dell'attuale localit\u00e0. Si trova nei pressi del Cerro de San Jorge.\nStoria.\nDurante la stagione agonistica 1971-1972 vi fu una riforma della terza divisione di calcio spagnola che prevedeva l'istituzione di quattro gruppi di Segunda Divisi\u00f3n B. A questo campionato presero parte con l'SD Huesca squadre come il Real Valladolid, il Club Atl\u00e9tico Osasuna, il UD Salamanca e il Club Deportivo Tenerife. Per questo fu necessario costruire un nuovo campo di calcio per l'SD Huesca; quello attuale \u00e8 cos\u00ec il terzo campo utilizzato dal club dopo lo stadio La Caba\u00f1era e lo stadio San Jorge.\nIl 16 gennaio del 1972 l'El Alcoraz fu aperto ai tifosi che, nonostante la pioggia e il freddo, accorsero numerosi per assistere al derby tra l'SD Huesca e un'altra squadra della citt\u00e0. Dopo la benedizione del parroco e il calcio d'inizio da parte del Presidente Jos\u00e9 Maria Mur Corone, principale sostenitore del progetto dell'architetto D. Raimundo Momprad\u00e9 Bamba, si svolse l'incontro, terminato con la vittoria per 2-1 degli \"azulgrana\".\nLo stadio Alcoraz fu anche il teatro della vittoria dell'SD Huesca nella finale della Coppa di Spagna dilettanti del 1974, che il club vinse battendo per 3-0 il Deportivo Arag\u00f3n.\nDagli anni duemila l'impianto \u00e8 stato sottoposto a varie opere di ammodernamento. Nello stadio si sono disputate anche altre partite di rilievo, tra cui una partita della nazionale Under-21 spagnola, vittoriosa per 2-1 contro i pari et\u00e0 della Grecia nel giugno 2003.\nNegli anni duemiladieci lo stadio \u00e8 stato adeguato a standard pi\u00f9 recenti, specie quando l'Huesca \u00e8 diventata una squadra di vertice della Segunda Divisi\u00f3n B, la terza serie spagnola, e dopo che, nel 2008, ha esordito in Segunda Divisi\u00f3n, in cui la squadra \u00e8 divenuta una presenza fissa.\nCon la storica promozione dell'Huesca in Primera Divisi\u00f3n, avvenuta al termine della stagione agonistica 2017-2018, la capienza dello stadio \u00e8 stata portata a 7 638 posti a sedere."}
{"id": "3130950", "revid": "57342", "url": "https://it.wikipedia.org/wiki?curid=3130950", "title": "Concha de Oro", "text": "La Concha de Oro \u00e8 il premio principale assegnato nel corso del Festival Internazionale del Cinema di San Sebasti\u00e1n.\nNelle edizioni del 1953 e del 1954 furono premiate soltanto pellicole spagnole. Dal 1957 il festival assegna la \"Concha de Oro\" (Conchiglia d'Oro) per il miglior film del concorso, che venne conferito per la prima volta al film \"La nonna Sabella\" di Dino Risi. \nDal 1980 al 1984 non venne conferita la Concha de Oro como ma un \"Gran Premio de la Cr\u00edtica Internacional\". In tutte le altre edizioni il miglior film venne premiato con la Concha de Oro.\nAlbo d'oro.\nVengono indicati i vincitori in grassetto, in corsivo i candidati."}
{"id": "3130953", "revid": "38120", "url": "https://it.wikipedia.org/wiki?curid=3130953", "title": "Alan Katritzky", "text": ""}
{"id": "3130955", "revid": "109852045", "url": "https://it.wikipedia.org/wiki?curid=3130955", "title": "Johann Friedrich Ahlfeld (teologo)", "text": "Fu parroco di Alsleben dal 1838, di Halle dal 1847 e di Lipsia dal 1851 al 1881.\nAgli studenti forn\u00ec il primo abbozzo per il moderno innario della Chiesa luterana in Sassonia."}
{"id": "3130957", "revid": "1501558", "url": "https://it.wikipedia.org/wiki?curid=3130957", "title": "The Simpsons Skateboarding", "text": "The Simpsons Skateboarding \u00e8 un videogioco pubblicato per PlayStation 2 nel 2002. Il videogioco, basato sulla serie animata omonima, \u00e8 stato sviluppato dalla The Code Monkeys e pubblicato dalla Fox Interactive e dalla Electronic Arts. Tutti i personaggi nel gioco sono doppiati dai veri doppiatori della serie televisiva animata.\nNato come parodia di altri giochi di questo genere, il gioco \u00e8 stato stroncato dalla critica per via delle grafiche e i comandi e venne considerato uno dei peggiori videogiochi dei Simpson.\nModalit\u00e0 di gioco.\nNel gioco, Springfield \u00e8 stata convertita in una enorme pista per skateboard per l'annuale gara. Il giocatore pu\u00f2 scegliere uno fra i nove personaggi disponibili, in modo da poter partecipare alla gara di skate. Ogni personaggio \u00e8 dotato delle proprie peculiarit\u00e0 e tecniche speciali. \u00c8 inoltre possibile giocare in multiplayer nella modalit\u00e0 \"testa a testa\" in cui due giocatori possono affrontarsi fra di loro. Le altre modalit\u00e0 di gioco sono \"Freeskate\", \"Skate Fest\", \"Trick Contest\" e la modalit\u00e0 \"H-O-R-S-E\". Vincendo il gioco nelle varie modalit\u00e0 si possono sbloccare ulteriori personaggi, nuove location e nuovi skateboard. Il giocatore ha inoltre la possibilit\u00e0 di imparare tutte le tecniche prima di entrare nella modalit\u00e0 di gioco vera e propria, nella modalit\u00e0 \"Skillz School\"."}
{"id": "3130958", "revid": "287204", "url": "https://it.wikipedia.org/wiki?curid=3130958", "title": "Stadio di Gran Canaria", "text": "Lo stadio di Gran Canaria () \u00e8 uno stadio di calcio situato nel quartiere di Siete Palmas a Las Palmas de Gran Canaria (Canarie), Spagna. In questo terreno di gioco disputa le proprie partite casalinghe l'UD Las Palmas, squadra di calcio spagnola.\nStoria.\nLo stadio di Gran Canaria \u00e8 stato inaugurato l'8 maggio del 2003 con una partita che vide di fronte al Las Palmas l'Anderlecht, il primo tutto esaurito. Il risultato della partita \u00e8 stato un 2-1 in favore dei padroni di casa. Il primo gol in questo scenario lo fece Rub\u00e9n Castro. Successore dell'Estadio Insular, dove fino ad allora aveva giocato le sue partite in casa il Las Palmas, l'Estadio de Gran Canaria ha campo da tennis e da atletica, ma potrebbero sparire in un prossimo futuro se si passa attraverso un progetto di riforma della custodia.\nCoach Luis Aragon\u00e9s diresse la sua prima partita con la squadra di calcio spagnola in questo stadio, di fronte al Venezuela, il 18 agosto del 2004. Il match fin\u00ec con la vittoria per gli spagnoli per 3-2.\nNella stagione 2005-06, mentre il Las Palmas militava nel Segunda Divisi\u00f3n B, l'Estadio de Gran Canaria ha vissuto due nuovi sold out: il primo, il 21 maggio del 2006 col Rayo Vallecano, che si \u00e8 conclusa con un 1-0 per i locali e con il superamento della capacit\u00e0, ottenendo 35.000 spettatori e 4.000 appena fuori dallo stadio, il 24 giugno dello stesso anno con il CD Linares, che ha segnato l'ascesa del Las Palmas in Liga Adelante.\nLo stadio ha diversi record a livello regionale. \u00c8 il pi\u00f9 grande stadio sportivo nelle Canarie. Essa ha anche il miglior record spettatori in una partita di calcio in tutto l'arcipelago, con 35.000 spettatori. Anche se non il pi\u00f9 grande stadio nell'arcipelago in termini di superficie. Detiene anche il record nazionale per la partecipazione a una partita di regular Il precedente record era sempre del Las Palmas, in un match nel 1996 contro il Cultural Leonesa in uno stadio pieno fino all'orlo (circa 21.000 spettatori).\nNel corso della stagione sportiva 2014-2015 sono iniziati dei lavori di ristrutturazione dell'impianto che prevedono l'eliminazione della pista di atletica per avvicinare gli spalti al terreno di gioco."}
{"id": "3130959", "revid": "2008592", "url": "https://it.wikipedia.org/wiki?curid=3130959", "title": "G\u00f3rnik \u0141\u0119czna", "text": "Il G\u00f3rnik \u0141\u0119czna (nome ufficiale \"G\u00f3rnik \u0141\u0119czna Sp\u00f3\u0142ka Akcyjna\") \u00e8 una societ\u00e0 calcistica polacca con sede nella citt\u00e0 di \u0141\u0119czna. Milita in Ekstraklasa, la massima serie del campionato polacco di calcio.\nStoria.\nFondato nel 1979 da lavoratori delle miniere di carbone come sezione calcistica della polisportiva \"GKS G\u00f3rnik \u0141\u0119czna\", si \u00e8 staccato da quest'ultima alla fine del 2006 e nel febbraio 2011 ha cambiato il proprio nome da \"G\u00f3rnik \u0141\u0119czna\" a \"Bogdanka\". Il 23 luglio 2013 la squadra \u00e8 ritornata al nome \"G\u00f3rnik \u0141\u0119czna\".\nHa militato varie volte nella massima serie polacca, la Ekstraklasa. Nel 2008 fu retrocessa nella I liga a causa di un grande scandalo di corruzione che vide protagoniste questa squadra e l'. La squadra ha militato inoltre nella II liga, ovvero la terza serie in Polonia.\nOrganico.\nRosa 2021-2022.\n\"Rosa aggiornata al 3 settembre 2017\"\nRosa 2017-2018.\n\"Rosa aggiornata al 3 settembre 2017\"\nRosa 2015-2016.\n\"Rosa aggiornata al 19 gennaio 2016\"\nRosa 2014-2015.\n\"Rosa aggiornata all'8 novembre 2014\"."}
{"id": "3130965", "revid": "1305772", "url": "https://it.wikipedia.org/wiki?curid=3130965", "title": "Distretto di Bala Buluk", "text": "Il distretto di Bala Buluk \u00e8 un distretto nella provincia di Farah, nell'Afghanistan occidentale. La popolazione, stimata nel dicembre 2004 in 100.429 abitanti \u00e8 in maggioranza Pashtun (95%) con una minoranza tagika.\nNel maggio 2009 un raid aereo americano contro i Talebani nel villaggio di Granai uccise molti civili. Secondo quanto sostenuto dal New York Times e da alcune associazioni per i diritti umani sarebbero morte 117 persone, mentre le fonti americane sostengono non siano morti pi\u00f9 di 100 civili. Secondo gli abitanti del villaggio i Talebani avrebbero lasciato il luogo prima dell'attacco.\nIl 17 settembre 2010 lungo la strada che collega Farah a Delaram \u00e8 morto in un attentato contro militari italiani il tenente Alessandro Romani."}
{"id": "3130969", "revid": "36426", "url": "https://it.wikipedia.org/wiki?curid=3130969", "title": "Rosso cremisi", "text": ""}
{"id": "3130970", "revid": "35027814", "url": "https://it.wikipedia.org/wiki?curid=3130970", "title": "Victoria Bruzelius", "text": ""}
{"id": "3130973", "revid": "246700", "url": "https://it.wikipedia.org/wiki?curid=3130973", "title": "Nuevo Estadio Los Pajaritos", "text": "Il Nuevo Estadio Los Pajaritos (spagnolo per \"Nuovo Stadio i Passerotti\") \u00e8 uno stadio di calcio situato a Soria, Spagna, sede tradizionale della Club Deportivo Numancia de Soria. Il nome deriva dal quartiere in cui si trova: Los Pajaritos.\nStoria.\nInaugurato nel 1999, ha ospitato quattro stagioni del Club Deportivo Numancia de Soria in Primera Division. Lo stadio \u00e8 noto per il freddo invernale durante le partite del club.\n\u00c8 da segnalare che l'impianto appartiene al Consiglio cittadino e non al club che ne fa uso.\nCon l'ultima promozione in prima divisione ottenuta dalla squadra, fu allargato lo spazio tra le tribune e il campo di gioco, riducendo cos\u00ec la capienza agli attuali 9.025 spettatori."}
{"id": "3130976", "revid": "399295", "url": "https://it.wikipedia.org/wiki?curid=3130976", "title": "Persecuzioni dei pagani nell'Impero romano", "text": ""}
{"id": "3130979", "revid": "57342", "url": "https://it.wikipedia.org/wiki?curid=3130979", "title": "Concha de Plata al miglior regista", "text": "La Concha de Plata al miglior regista (conchiglia d'argento) \u00e8 il premio al miglior regista assegnato nel corso del Festival Internazionale del Cinema di San Sebasti\u00e1n. Non venne assegnato tutte le edizioni."}
{"id": "3130982", "revid": "305330", "url": "https://it.wikipedia.org/wiki?curid=3130982", "title": "Ipocentri", "text": ""}
{"id": "3130985", "revid": "33751", "url": "https://it.wikipedia.org/wiki?curid=3130985", "title": "Stadio El Toral\u00edn", "text": "El Toral\u00edn \u00e8 lo stadio di calcio in cui gioca l'SD Ponferradina. Appartiene al Comune di Ponferrada ed \u00e8 stato inaugurato il 5 settembre di 2000 con la partita tra Ponferradina e Real Club Celta de Vigo (0-2).\nLo stadio \u00e8 stato ristrutturato una volta. Nel 2006, dopo la promozione Segunda Division B, tutte le tribune sono state ampliate per l'attuale capacit\u00e0 e furono riformate la scatola e le caselle di stampa. Attualmente riunisce le caratteristiche che la UEFA impone alle parti di contestare nelle competizioni internazionali.\nLa capienza ufficiale \u00e8 di 8800 spettatori, tutti a sedere, con una affluenza media di 6.000 a 7.000 a match Segunda Divisi\u00f3n B.\nQuesto stadio ha sostituito la precedente, noto per Fuentesnuevas, che a sua volta ha sostituito il primo terreno delL'SD Ponferradina noto come the \"Santa Marta\". Con la sua costruzione era destinata a dare spazio al Ponferradina all'interno degli sport urbani (Fuentesnuevas era lontano dal centro della citt\u00e0) e vicino agli impianti sportivi nella parte bassa della citt\u00e0 di Ponferrada (arena al coperto, pista di atletica, piscine coperte, ecc.). \u00c8 stato costruito nella zona detta Toral\u00edn, da cui il nome dello stadio.\nLe dimensioni sono , l'UEFA lo ha adottato per le sue competizioni ufficiali. L'irrigazione \u00e8 a spruzzo.\nL'impianto dispone di una sala stampa, 10 cabine con radio indipendenti e insonorizzate, le piattaforme per le telecamere, situata all'interno della zona coperta tribuna, palestra, sala mensa e le autorit\u00e0 oltre a uffici, sale riunioni, spogliatoi, infermeria, lavanderia, ecc."}
{"id": "3130986", "revid": "1719883", "url": "https://it.wikipedia.org/wiki?curid=3130986", "title": "Zaccaria (Michelangelo)", "text": "Il profeta Zaccaria (360x390 cm) venne affrescato da Michelangelo Buonarroti nel 1508 circa e fa parte della decorazione della volta della Cappella Sistina, nei Musei Vaticani a Roma, commissionata da Giulio II.\nStoria.\nNel dipingere la volta, Michelangelo procedette dalle campate vicino alla porta d'ingresso, quella usata durante i solenni ingressi in cappella del pontefice e del suo seguito, fino alla campata sopra l'altare. \"Zaccaria\" quindi, che si trova immediatamente sopra la porta, fu una delle prime figure ad essere realizzata.\nPrima del restauro la figura del profeta presentava numerose ridipinture, risalenti soprattutto all'intervento del XVIII secolo di Alessandro Mazzuoli. Ne esiste uno studio a carboncino della testa, per\u00f2 molto diverso nel profilo, nel Gabinetto dei Disegni e delle Stampe a Firenze.\nDescrizione e stile.\n\"Zaccaria\" fa parte della serie dei \"Veggenti\", collocati su ampi troni architettonici sui peducci. Ognuno di essi \u00e8 affiancato da un paio di giovani assistenti e sta in un grande scranno marmoreo, tra due plinti con finti altorilievi di putti a coppie, in varie posizioni. Il loro nome (in questo caso ) \u00e8 scritto in tabelle sotto la piattaforma che fa da base al trono: a parte quella di \"Zaccaria\", sotto la quale campeggia lo stemma Della Rovere, ciascuna tabella \u00e8 retta da un putto.\nZaccaria ha la parte superiore del busto e la testa di profilo, intento a sfogliare un grosso volume profetico, con un atteggiamento calmo e assorto che non ha il dinamismo di altre figure della stessa serie. La sua veste \u00e8 giallo ocra, con un manto verde chiaro sulle gambe che, girando fino alla spalla, mostra la fodera rosso cremisi. Michelangelo fece alcuni piccoli pentimenti, riparati sia ad affresco (parte inferiore della manica), sia a \"mezzo fresco\" (ampliamento della tunica gialla vicino alla spalla e alla schiena), sia a secco con la tempera (sul collo). \nAlle sue spalle si trovano due fanciulli che guardano pure verso il volume, dipinti con morbidissime velature, particolarmente aggraziate nella capigliatura. Essi vennero eseguiti in una sola \"giornata\".\nLa presenza di Zaccaria sopra la porta si spiega con il suo ruolo di profeta per eccellenza della Settimana Santa (\"Gerusalemme; ecco, il tuo re viene a te; egli \u00e8 giusto e vittorioso, umile e montato sopra un asino\": Zc 9, 9), ricollegandosi ai riti che si svolgevano in tale festivit\u00e0 nella cappella, e quindi solennemente posto nel punto in cui il papa faceva il suo ingresso. Tale significato \u00e8 ribadito dal profeta che si trova sul lato opposto, sopra l'altare, cio\u00e8 \"Giona\", che era comunemente indicato come prefigurazione del Cristo risorto per la sua salvezza dal ventre della balena dopo tre giorni."}
{"id": "3130988", "revid": "110157", "url": "https://it.wikipedia.org/wiki?curid=3130988", "title": "Semispazio", "text": "In geometria, un semispazio \u00e8 ciascuna delle due parti in cui un piano divide lo spazio euclideo tridimensionale. Pi\u00f9 in generale, un semispazio \u00e8 ciascuna delle due parti in cui un iperpiano divide uno spazio affine. In altri termini, i punti che non giacciono sull'iperpiano sono partizionati in due insiemi convessi (due semispazi), in modo che ogni sottospazio che connette un punto di un insieme con un punto dell'altro deve intersecare l'iperpiano.\nUn semispazio pu\u00f2 essere \"aperto\" oppure \"chiuso\". Un semispazio aperto \u00e8 ciascuno degli insiemi aperti ottenuti sottraendo l'iperpiano allo spazio affine. Un semispazio chiuso \u00e8 l'unione di un semispazio aperto e dell'iperpiano che lo definisce.\nSe lo spazio \u00e8 bidimensionale, allora un semispazio si chiama semipiano (aperto o chiuso). Un semispazio di uno spazio unidimensionale (cio\u00e8 una retta) \u00e8 una semiretta.\nSi pu\u00f2 specificare un semispazio tramite una disuguaglianza lineare, ottenuta dall'equazione lineare che specifica l'iperpiano che lo definisce.\nUna disuguaglianza lineare stretta come la seguente:\nrappresenta un semispazio aperto, mentre una non stretta\nrappresenta un semispazio chiuso. In entrambi i casi, si assume che almeno uno dei numeri reali \"a\"1, \"a\"2, ..., \"a\"\"n\" sia diverso da zero.\nSemispazi superiore e inferiore.\nIl semispazio superiore aperto (rispettivamente chiuso) \u00e8 il semispazio di tutti gli (\"x\"1, \"x\"2, ..., \"x\"\"n\") tali che \"x\"\"n\" &gt; 0 (risp. \"x\"\"n\" \u2265 0). Il semispazio inferiore aperto (risp. chiuso) \u00e8 definito in modo analogo, imponendo che \"x\"\"n\" sia negativo (risp. non positivo)."}
{"id": "3130989", "revid": "1893", "url": "https://it.wikipedia.org/wiki?curid=3130989", "title": "Semispazio aperto", "text": ""}
{"id": "3130990", "revid": "1893", "url": "https://it.wikipedia.org/wiki?curid=3130990", "title": "Semispazio chiuso", "text": ""}
{"id": "3130993", "revid": "2131832", "url": "https://it.wikipedia.org/wiki?curid=3130993", "title": "Campo de F\u00fatbol de Vallecas", "text": "Il Campo de F\u00fatbol de Vallecas, gi\u00e0 noto come Stadio Teresa Rivero, \u00e8 uno stadio di calcio situato nel popolare quartiere di Vallecas, sud-est di Madrid (Spagna), ed \u00e8 lo stadio della squadra calcistica del Rayo Vallecano. Esso \u00e8 situato tra le vie Fof\u00f2 Clown (dove si trova l'ufficio), Arroyo del Olivar e Avenida de la Albufera (dove vi \u00e8 il negozio ufficiale della squadra, in un angolo dello stesso stadio).\nStoria.\nCostruito nel 1973 al posto del vecchio Vallecas, ha una capienza di 14.708 posti a sedere. In passato le tribune poste vicino al campo erano destinate ai posti in piedi, e per questo lo stadio poteva ospitare 20.000 persone. Nel 1996 l'UEFA modific\u00f2 il regolamento relativo agli stadi per la Prima e la Seconda Divisione, e per questa ragione la capienza fu ridotta a 15.500 posti.\nIn un primo momento fu chiamato \"\"Nuevo Estadio de Vallecas\", poi nel 1992 la famiglia Ruiz-Mateos rilev\u00f2 il club e nel 1994 Teresa Rivero (moglie di Jos\u00e9 Mar\u00eda Ruiz-Mateos) divent\u00f2 la prima donna presidente di un club calcistico di \"Primera Divisi\u00f3n\"; per questa ragione dal gennaio del 2004 al 2011 lo stadio ha portato il suo nome.\nNel 2011 il Rayo Vallecano ha iscritto lo stadio nella \"Liga de F\u00fatbol Profesional\" (LFP) con la denominazione \"Campo de F\u00fatbol de Vallecas\", malgrado il fatto che i tifosi, con un referendum, avessero scelto il nome di \"Estadio de Vallecas\".\nDietro a una delle due porte non sono presenti tribune, ma solo cartelloni pubblicitari o persino una raffigurazione verosimile della tifoseria, mentre dietro l'altra porta ci sono gli ultras del Rayo, i \"Bukaneros\"\".\nPu\u00f2 essere raggiunto con la Metro dalla stazione di Portazgo della L\u00ednea 1.\nNel 2009 ha ospitato la Fase Finale della prima edizione della Liga Superib\u00e9rica di rugby.\n\u00c8 anche il punto d'arrivo della San Silvestre Vallecana.\nNel giugno del 2009 il club ha pensato alla progettazione di un nuovo stadio, ma il proposito \u00e8 stato rimandato, vista la gravit\u00e0 della crisi economica.\nNel marzo del 2011 sono state eliminati i fossati che circondavano il terreno di gioco per separarlo dalle tribune. Fino a quel momento il \"Campo de F\u00fatbol de Vallecas\" era l'unico in Spagna ad avere i fossati di \"sicurezza\", e il suo smantellamento era da anni uno dei desideri pi\u00f9 sentiti dalla tifoseria vallecana. Per soddisfare la nuova normativa che richiede una distanza minima tra il terreno di gioco e gli spettatori, \u00e8 stato anche necessario eliminare le due prime file delle tribune lunghe ma non quelle della curva, posizionata a distanza adeguata. Dopo la rimozione di queste file, la capienza dello stadio \u00e8 diminuita di 792 posti, arrivando a 14.708.\nIl 23 settembre del 2012 alcuni spettatori sono entrati nello stadio e hanno tagliato i cavi dell'impianto di illuminazione: per questo la partita tra Rayo e Real Madrid (che si sarebbe dovuta giocare alle 21:30 GMT+1) fu sospesa per mancanza di luce, e l'incontro fu giocato il giorno successivo alle 19:45 GMT+1. I fatti furono denunciati alle autorit\u00e0.\nConcerti.\nHa ospitato concerti di grandi nomi della musica internazionale, tra cui Bob Dylan nel 1980, Miguel R\u00edos, Luz Casal e Le\u00f1o nel 1983, i Barricada nel 1986, i Metallica nel 1992. I Queen vi hanno suonato il 3 agosto del 1986, il penultimo concerto del gruppo inglese in terra spagnola, e il terzultimo della storia del gruppo con la formazione originale: due giorni dopo suonarono a Marbella."}
{"id": "3130998", "revid": "486946", "url": "https://it.wikipedia.org/wiki?curid=3130998", "title": "Dizionario delle antichit\u00e0 greco-romane", "text": ""}
{"id": "3131005", "revid": "767487", "url": "https://it.wikipedia.org/wiki?curid=3131005", "title": "Gli eroi del deserto (film 1926)", "text": "Gli eroi del deserto (\"Beau Geste\") \u00e8 un film muto del 1926 diretto da Herbert Brenon e interpretato da Ronald Colman. Tratto dal romanzo di Percival Christopher Wren, il film - girato in California - venne distribuito dalla Paramount nelle sale il 25 agosto 1926.\nI protagonisti erano Ronald Colman e Mary Brian. Nel cast appaiono i nomi di due attori che sarebbero diventati famosi, William Powell e Victor McLaglen.\nNel 1939, del film venne fatto un remake diretto da William A. Wellman e interpretato da Gary Cooper e Ray Milland.\nNel 1966 ci fu un secondo remake, diretto da Douglas Heyes e nel 1977 la parodia \"Io, Beau Geste e la legione straniera\" di e con Marty Feldman.\nTrama.\nI fratelli 'Beau', John e Digby Geste sono tutti e tre arruolati nella Legione Straniera. Alle prese con i tuareg del deserto, la dura vita militare e un sadico sergente, i tre in un flashback ricostruiscono i fatti che li hanno portato a lasciare la casa dove vivevano: adottati dalla ricca Lady Brandon, sono costretti a fuggire perch\u00e9 un prezioso gioiello sparisce e uno di loro potrebbe essere il ladro. Si scoprir\u00e0 che il furto \u00e8 stato compiuto da Beau, ma solo per proteggere Lady Brandon. Infatti, suo marito che voleva vendere la gemma, era ignaro che la moglie l'avesse gi\u00e0 venduta di nascosto e l'avesse sostituita con un falso.\nProduzione.\nIl film originalmente aveva delle sequenze in Technicolor. Venne prodotto dalla Famous Players-Lasky Corporation e girato in California a Chatsworth all'Iverson Ranch e a Yuma, in Arizona.\nDistribuzione.\nIl film fu distribuito dalla Paramount Pictures Corporation. La prima si tenne a New York il 25 agosto 1926 al Criterion Theatre.Nel 2010, sono uscite due edizioni del film in DVD, una della Nostalgia Family Video e una della Loving the Classics, ambedue solo con didascalie in inglese.\nDate di uscita.\nIMDb"}
{"id": "3131007", "revid": "297218", "url": "https://it.wikipedia.org/wiki?curid=3131007", "title": "Berengario Cruillas", "text": ""}
{"id": "3131008", "revid": "246700", "url": "https://it.wikipedia.org/wiki?curid=3131008", "title": "Stadio Helm\u00e1ntico", "text": "L'Estadio Helm\u00e1ntico si trova a Villares de la Reina (Salamanca), Spagna. Il suo proprietario \u00e8 l'UD Salamanca.\nLo stadio si trova sulla Carretera de Zamora, s / n, 37 184 Villares de la Reina."}
{"id": "3131009", "revid": "1775883", "url": "https://it.wikipedia.org/wiki?curid=3131009", "title": "So Far Gone (EP Drake)", "text": "So Far Gone \u00e8 un EP del rapper canadese Drake pubblicato il 14 settembre 2009 dalla Young Money Entertainment/Cash Money Records."}
{"id": "3131011", "revid": "33689", "url": "https://it.wikipedia.org/wiki?curid=3131011", "title": "Dimensione avventura", "text": "Dimensione avventura \u00e8 l'edizione parziale italiana di \"Fighting Fantasy\", una serie di librogame ideata da Steve Jackson e Ian Livingstone, originariamente pubblicata dalla Puffin a partire dal 1982. Nel 2002 i diritti furono ceduti alla Wizard Books, un marchio della Icon Books.\nAl 2013 la serie \u00e8 stata tradotta in 21 lingue ed aveva venduto complessivamente 16 milioni di libri. La sua popolarit\u00e0 ha portato alla creazione di \"spin off\" come giochi da tavolo, videogiochi, giochi di ruolo, romanzi e riviste.\nIn un tipico libro della collana il lettore interpreta il ruolo del protagonista, decidendo per il personaggio e seguendo un proprio percorso per tutta la narrazione. La serie si distingueva da altre simili per l'uso dei dadi che aggiungeva al libro un elemento tipico dei giochi di ruolo. La maggior parte dei libri condivideva un'ambientazione fantasy chiamata \"Titan\" anche se alcuni si svolgevano in ambienti fantascientifici, horror, post apocalittici o in altre ambientazioni fantasy.\nSistema di gioco.\nI libri della serie sono libri game d'avventura suddivisi solitamente in 300-400 sezioni numerate. Al termine di ogni sezione il giocatore deve scegliere tra le opzioni disponibili e recarsi a una nuova sezione, continuando fino a che non raggiunge il termine della storia, o il personaggio viene ucciso.\nNella maggior parte dei libri della serie il giocatore deve generare casualmente tre caratteristiche (abilit\u00e0, resistenza e fortuna) che sono dal protagonista usate in congiunzione con il tiro di un dado a sei facce per risolvere i combattimenti e verificare la riuscita delle sue azioni in alcune situazioni, anche se alcuni titoli aggiungono altre meccaniche per la risoluzione dei conflitti. Nella maggior parte dei libri c'\u00e8 un solo percorso corretto per riuscire ad arrivare fino alla fine del libro, trovando tutti gli oggetti (chiavi, gioielli, anelli o anche frammenti di informazione) necessari per giungere allo scontro finale, per esempio le chiavi necessarie ad aprire il forziere in \"Lo stregone della montagna infuocata\".\nQuando la storia richiede di affrontare un avversario il giocatore risolve il combattimento con il tiro di due dadi a sei facce a cui somma la propria Abilit\u00e0, facendo lo stesso per l'avversario (la cui abilit\u00e0 \u00e8 indicata nel testo). Il contendente che ottiene il punteggio maggiore ferisce l'avversario che deve sottrarre 2 punti dal proprio punteggio di Resistenza. A questo punto il giocatore ha la possibilit\u00e0 di Tentare la Fortuna, un'azione dall'esito aleatorio che pu\u00f2 aumentare o diminuire il danno inflitto. Si solito si prosegue finch\u00e9 la Resistenza di uno dei due arriva a 0, cosa che ne indica la morte.\nOltre che in combattimento \u00e8 possibile tentare la fortuna In alcun momenti espressamente indicati dal testo. Il giocatore tira 2d6 e confronta il risultato al proprio punteggio di fortuna. Se il risultato \u00e8 minore o uguale del punteggio, \u00e8 considerato fortunato al contrario, un tiro che risulti in un punteggio pi\u00f9 alto rispetto alla fortuna del giocatore avr\u00e0 un esito diverso, quasi sempre negativo. In entrambi i casi, la fortuna del giocatore viene ridotta di 1, ogni volta che viene usata e pertanto i tentativi successivi di usarla diventeranno progressivamente pi\u00f9 difficili.\nAlcuni libri fanno uso di ulteriori caratteristiche, come \"Sword of the Samurai\" (Thomson &amp; Smith, 1986), nel quale il personaggio ha anche un punteggio di Onore, \"Beneath Nightmare Castle\" (Darvill-Evans) che include un punteggio di volont\u00e0, \"House of Hell\" di Paura, \"Vault of the Vampire\" di Fede e \"Master of Chaos\" di Fama. Altri libri consentono al giocatore di scegliere tra un numero di abilit\u00e0, come le magie disponibili in \"Citadel of Chaos\" o \"Temple of Terror\" (Livingstone, 1985), le abilit\u00e0 speciali in \"Moonrunner\" (Hand, 1992) o i superpoteri in \"Appointment with F.E.A.R.\" (Jackson, 1985). Alcuni libri includono combattimenti tra veicoli cos\u00ec come in corpo a corpo (gli esempi comprendono\" Starship Travellers\" e \"Freeway Fighter\"), e la maggior parte delle ambientazioni fantascientifiche includono qualche tipo di combattimento a distanza, con vari metodi di risoluzione.\nLa serie \"Sorcery!\" fu la prima a includere disegni di dadi in fondo a ogni pagina. Questi rendevano possibile giocare senza avere veri dadi, essendo sufficiente sfogliare le pagine e fermarsi su una a caso. I libri Figthing Fantasy pubblicati dalla Wizard usano lo stesso sistema.\nI titoli serie possono essere giocati singolarmente e non presumono alcuna conoscenza aggiuntiva da parte del giocatore. Comunque alcuni formano una serie di storie per esempio la serie di \"Sorcery!\" di Steve Jackson e i tre libri che portano a scontrarsi con il mago Zagor (ovvero \"The Warlock of Firetop Mountain\", \"Return to Firetop Mountain\" e \"Legend of Zagor\") e sono indubbiamente pi\u00f9 soddisfacenti se giocati in sequenza.\nAmbientazione.\nLa maggior parte dei libri della serie \"Fighting Fantasy\", quarantasei su cinquantanove, oltre che quelli della serie \"parallela\" \"Sorcery\", sono ambientati in un mondo fantasy eroico detto Titan, diviso nei tre continenti di Allansia (il pi\u00f9 frequentemente usato), seguito dal Vecchio Mondo e da Khul.. Le informazioni frammentarie e in una certa misura contraddittorie sul mondo di Titan che vengono raccolte dai librogioco furono consolidate e notevolmente ampliate da una guida per i lettori intitolata semplicemente \"Titan\" (Marc Gascoigne, Steve Jackson &amp; Ian Livingstone, 1986).\n\"Legend of Zagor\" \u00e8 ambientato in un secondo mondo fantasy, Amarillia, cos\u00ec come il primo, secondo e quarto volume di \"The Zagor Chronicles\" (Livingstone 1993-94).\nUn terzo mondo fantasy chiamato Orb compare nel volume 11, \"Talisman of Death\" (Thomson &amp; Smith, 1984). Orb \u00e8 anche l'ambientazione della serie non altrimenti collegata sempre di Thomson e Smith \"Ninja\" (\"The Way of the Tiger\").\nUna ristretta minoranza di libri della serie ha un'ambientazione fantascientifica. Sono, in ordine di pubblicazione: \"Starship Traveller\" (Jackson, 1983), \"Freeway Fighter\" (Livingstone, 1985), \"Space Assassin\" (Chapman, 1985), \"Rebel Planet\" (Waterfield, 1985), \"Robot Commando\" (Steve Jackson (US), 1985), \"Star Strider\" (Sharp, 1987) e \"Missione nei Cieli\" (\"Sky Lord\", Allen, 1988). Di questi, almeno tre (\"Freeway Fighter\", \"Rebel Planet\" e \"Star Strider\") fanno riferimento alla Terra.\n\"Appuntamento con la M.O.R.T.E.\" (\"Appointment with F.E.A.R.\", Jackson, 1985) vedeva il lettore nei panni di un supereroe nella citt\u00e0 fittizia di Titan City.\n\"Spectral Stalkers\" (Peter Darvil-Evans, 1991) era ambientato in una variet\u00e0 di dimensioni interconnesse, alcune delle quali si conformavano ad archetipi fantasy, altre a quelli della fantascienza.\n\"La Casa Infernale\" (\"House of Hell\", Jackson, 1984) \u00e8 l'unico libro ambientato nella Terra moderna.\nStoria editoriale.\nNel 1980 Steve Jackson e Ian Livingstone durante un GameDay (una convention di giochi organizzata dalla Games Workshop) incontrarono Geraldine Cooke, una curatrice editoriale della Penguin Book, per proporle un libro sui giochi di ruolo fantasy che all'epoca si stavano diffondendo in Inghilterra, questa disse loro di inviare un riassunto della loro proposta. Inizialmente il libro proposto avrebbe dovuto essere una guida introduttiva ai giochi di ruolo, ma Jackson e Livingstone decisero invece di proporre un'avventura solitaria con un regolamento molto semplice che avrebbe dovuto essere un'introduzione ai giochi di ruolo pi\u00f9 interessante di un noioso manuale. Probabilmente l'idea era derivata da un misto della pi\u00f9 semplice serie \"Scegli la tua avventura\" (\"Choose Your Own Adventure\") incrociata con le avventure in solitario per \"Tunnel &amp; Troll\" che all'inizio degli anni ottanta erano stati pubblicati in Inghilterra.\nJackson e Livingstone proposero quindi la sinossi di \"The Magic Quest\", una breve avventura intesa a dimostrare lo stile del gioco. Nonostante il parere positivo di Cooke i suoi superiori alla Penguin Book rifiutarono l'idea, ma lei continu\u00f2 a sostenere la proposta fino a che non ebbe l'idea di proporla a Patric Hardy, il responsabile della Puffin, la divisione della Penguin dedicata ai bambini, che accett\u00f2 la proposta di pubblicare il libro e Cooke diede il via via libera a Livingstone e Jackson per proseguirne lo sviluppo. Il risultato finale, \"Lo stregone della montagna infuocata\" (\"The Warlock of Firetop Mountain\") fu accettato dopo una riscrittura per adattare lo stile della prima parte (scritta da Livingstone) a quello della seconda scritta da Jackson e fu pubblicato dalla Puffin nel 1982. La Penguin inizialmente non pubblicizz\u00f2 il testo, ma Jackson e Livingstone sfruttarono le risorse della Games Workshop e in particolare la rivista \"White Dwarf\" per pubblicizzare il titolo e nel primo anno di pubblicazione il titolo fu ristampata venti volte il titolo.\nVisto il successo la Penguin decise di commissione ulteriori libri game. A differenza del primo libro ognuno fu scritto singolarmente da Jackson o Livingtone per evitare i problemi di cambio di stile verificatasi durante la scrittura del primo libro. Nel 1983, Jackson scrisse la seconda avventura Fighting Fantasy, \"La Rocca del male\" (\"The Citadel of Chaos\") e si dedic\u00f2 alla serie collegata \"Sorcery\", mentre Livingstone scrisse \"La foresta del male\" (\"The Forest of Doom\"). Nel 1984 Jackson scrisse il primo libro della serie di ambientazione fantascientifica, \"Starship Traveller\" (\"I viaggiatori dello spazio\") mentre Livingstone il primo di ambientazione urbana, \"City of Thieves\", cos\u00ec come \"Deathtrap Dungeon\" e \"L'isola del re lucertola\" (\"Island of the Lizard King\"). Per poter mantenere il ritmo delle uscite furono assunti nuovoi scrittori nel 1984, tra cui Steve Jackson (autore di giochi statunitense fondatore e proprietario della Steve Jackson Games che nonostante l'omonimia non ha alcuna relazione con lo Steve Jackson britannico), Andrew Chapman, Carl Sargent (che scrisse sotto lo pseudonimo di Keith Martin), Marc Gascoigne (che fu l'autore pi\u00f9 prolifico della serie) e Peter Darvill-Evans\nJackson e Livingstone continuarono comunque a essere coinvolti e ad approvare tutte le copertine e le illustrazioni interne per le edizioni nel Regno Unito.\nL'impegno esterno di Jackson e Livingstone per \"Fighting Fantasy\" port\u00f2 nel 1985 alla loro rinuncia alla direzione della Games Workshop e alla nomina di Bryan Ansell come managing director, che nel 1986 inizi\u00f2 la fusione con la Citadel trasferendo la distribuzione Eastwood e la produzione a Notthingham\nLa serie godette di un buon successo di vendite per tutti gli anni ottanta, ma nei primi anni novanta ebbe le stesse difficolt\u00e0 che stava avendo tutta l'industria dei giochi di ruolo, provocate principalmente dal crescente predominio dei videogiochi che fu caus\u00f2 un graduale declino delle vendite La collana avrebbe dovuto concludersi con il numero 50, \"Return to Firetop Mountain\" (Livingstone, 1992), ma questo libro ebbe un successo inaspettato, realizzando vendite migliori di ogni altro librogame prodotto in tempi recenti e aumentando la domanda di \"Fighting Fantasy\" arretrati.\nPer tentare di attrarre nuovi lettori la Puffin decise di pubblicare una serie di librogame con un regolamento pi\u00f9 semplici che furono scritti da Ian Livingstone. La serie chiamata \"The Adventures of Goldhawk\" \u00e8 a volte indicata come \"First Fighting Fantasy\" ed \u00e8 composta da quattro libri la cui trama assume che il lettore venga trasportato magicamente nel reame di Karanzan, dove assume l'aspetto del principe Goldhawnk nella sua lotta contro lo stregone malvagio Darkmoon Il regolamento di Fighting Fantasy fu semplificato (il personaggio \u00e8 definito da una sola caratteristica chiamata \"Skill\" - \"abilit\u00e0\" usata sia per risolvere le azioni che per tener traccia della sua salute), le storie erano pi\u00f9 semplici e brevi e illustrate da immagini a colori, piuttosto che in bianco e nero.\nLa serie prosegu\u00ec fino al 1995 con \"Curse of the Mummy\", in cinquantanovesimo numero. Un sessantesimo libro, \"Bloodbones\" fu commissionato a Jonathan Green ma non fu pubblicato e infine nel 1999 la Puffin chiuse formalmente la linea restituendo i diritti della serie a Jackson e Livingstone.\nI diritti della serie furono acquisiti nel 2002 dalla Wizard Books che ristamp\u00f2 molti dei titoli originali, pubblicando inizialmente solo quelli di Jackson e Livingstone ed incorpor\u00f2 la miniserie \"Sorcery!\" in \"Fighting Fantasy\".\nNel 2001 la Icon Book desiderava entrare nel mercato dei libri per bambini e quindi contatt\u00f2 Steve Jackson per acquistare i diritti per una nuova serie, che inizi\u00f2 le pubblicazioni nel 2002 sotto il marchio Wizard Books. La nuova serie, ora chiamata \"Series 1\", ristamp\u00f2 molti titoli originali, cominciando sempre con \"The Warlock of Firetop Mountain\", ma cambiando l'ordine di pubblicazione, incorporando la serie \"Sorcery!\" e con nuove copertine..\nNel 2005 la Wizards pubblic\u00f2 il primo librogame parzialmente inedito, \"Eye of the Dragon\", scritto da Ian Livingstone e la cui prima met\u00e0 era gi\u00e0 stata pubblicata nel suo manuale introduttivo ai giochi di ruolo \"Dicing with Dragons\" (1982) e nel 2006 \"Bloodbones\" (Green) l'avventura originariamente commissionata dalla Puffin ma rimasta inedita e pur proseguendo con le ristampe pubblic\u00f2 anche altri titoli inediti.\nNel 2008 per rilanciare il marchio la Wizard ripart\u00ec da capo con la pubblicazione dei libri iniziando la \"Series 2\", dando un aspetto pi\u00f9 omogeneo e riconoscibile alle copertine (uno scudo centrale in cui figura al centro l'avversario principale del libro) Con la nuova serie continu\u00f2 a ristampare vecchi titoli aggiungendo anche nuovi titoli, come \"Stormslayer\" nel 2009, \"Night of the Necromancer\" nel 2010 e \"Blood of Zombies\" nel 2012.\nPer commemorare il venticinquesimo anniversario pubblic\u00f2 nel 2007 una versione speciale in copertina rigida di \"The Warlock of Firetop Mountain\", usando la copertina originale dell'edizione del 1982 e inserendo materiale aggiuntivo e un commento sulla serie di Livingstone. Da allora ha pubblicato diversi titoli inediti tra cui \"Blood of the Zombies\" di Ian Livingstone per celebrare il trentesimo anniversario nel 2012.\nNel 2007 \"Fighting Fantasy\" festeggi\u00f2 il proprio venticinquesimo compleanno. Per festeggiare l'avvenimento, la Wizard pubblic\u00f2 un nuovo calendario per il quarto di secolo assieme a un'edizione speciale con copertina rigida di \"The Warlock of Firetop Mountain\" che usava la copertina originale fronte e retro dell'edizione 1982 e conteneva una sezione con materiale extra in fondo al libro (la prima bozza di \"The Magic Quest\", una soluzione del librogame, una mappa di Ian Livingstone della sua parte di avventura e una mappa del sotterraneo sotto alla montagna).\nLe illustrazioni.\nJackson e Livingstone insistettero fin dall'inizio con la Puffin che avrebbero dovuto poter scegliere gli illustratori e che i libri avrebbero dovuto copertine ed illustrazioni con uno stile adulto, con mostri minacciosi ed atmosfere gotiche, piuttosto che animaletti allegri e colori solari.\nComplessivamente quarantatr\u00e9 artisti hanno contribuito a illustrare la prima collana di \"Fightin Fantasy\", tra cui i significativi sono stati Russ Nichols (autore della copertina di \"The warlock of Firetop Mountain\" e della maggior parte delle illustrazioni interne della serie), Ian McCaig (autore delle illustrazioni interne di due dei pi\u00f9 venduti libri della serie, \"City of Thieves\" e \"Deathtrap Dungeon\"), Allan Langford, Jon Blanche (autore delle copertine di \"Sorcery\"), Martin McKenna (che ha realizzato molte delle copertine dell'edizione della Wizards Books, oltre a diverse nuove versioni dell'illustrazine per \"The warlock of Firetop Mountain\")\nLe copertine della serie originale Puffin hanno avuto tre differenti formati. I primi sette libri della serie aveva il numero del volume stampato in una stella colorata sulla copertina stessa, la costola e la quarta di copertina erano dello stesso colore della stella, che variava da un libro all'altro. Il secondo formato, usato fino al ventiquattresimo volume della serie, comprendeva una striscia verde vicino al margine superiore della copertina, che conteneva le parole \"Adventure Gamebooks\", oltre al numero del volume. Sulla copertina c'era anche il logo Fighting Fantasy. La costola e il retro erano colorate di verde chiaro. Il formato finale usato fino al termine della serie presentava un grosso riquadro col disegno di un drago nella parte alta della copertina, contenente titolo e autore. La costola di ogni volume era sempre colorata di verde chiaro. Il colore della quarta di copertina cambiava da un libro all'altro. Quando un vecchio volume veniva ristampato riceveva una copertina con il nuovo formato.\nI libro col formato finale della Puffin avevano il numero del volume sulla prima di copertina e sulla costola, fino a che non venne pubblicata una piccola quantit\u00e0 di ristampe del tutto prive di numeri. Successivamente il numero rimase sulla costola, ma non sulla prima di copertina. Titolo e autore erano stampati in color bronzo metallizzato fino al cinquantunesimo volume, dopo il quale tutto venne stampato in nero. I primi due libri, \"The Warlock of Firetop Mountain\" e \"Citadel of Chaos\", furono dotati di una nuova copertina quando furono stampati nel secondo nonch\u00e9 definitivo formato Puffin.\nI libri stampati dalla Wizard avevano un nuovo logo della serie e nuove illustrazioni per la copertina (ad eccezione di \"Appointment with F.E.A.R.\" e \"Curse of the Mummy\"). Le copertine furono cambiate perch\u00e9 secondo l'editore i vecchi disegni non erano accettabili per il mercato moderno. Ad eccezione di Jackson e Livingstone gli autori non sono nominati sulla copertina, che al contrario riporta la dicitura \"Steve Jackson and Ian Livingstone Present\", ma vengono citati nel frontespizio.\nTutti i Fighting Fantasy sono illustrati internamente, sia con figure a pagina intera che rappresentano gli avvenimenti narrati in uno dei paragrafi della pagina adiacente, sia con figure pi\u00f9 piccole e generiche sparse qua e l\u00e0 per il libro, spesso per riempire spazi vuoti tra due paragrafi. Le illustrazioni a tutta pagina sono usate di solito per i paragrafi pi\u00f9 drammatici o spettacolari, mentre le immagini generiche rappresentano spesso soggetti come teschi, spade, mostri e tesori.\nEdizioni estere.\nI libri della serie sono stati pubblicati in Australia, Brasile, Bulgaria, Canada, Cina, Corea del Sud, Danimarca, Estonia, Finlandia, Germania, Giappone, Grecia, Islanda, Israele, Italia, Jugoslavia, Norvegia, Paesi Bassi, Polonia, Portogallo, Repubblica Ceca, Russia, Spagna, Stati Uniti d'America, Sudafrica, Svezia, Thailandia ed Ungheria.\nNegli Stati Uniti la serie fu pubblicata dalla Dell, un marchio della Laurel Leaf dal 1983 fino al numero 21 \"Trial of Champions\". La Dell us\u00f2 commission\u00f2 nuove copertine ed illustrazioni a Richard Corben e solo dal quattordicesimo numero utilizz\u00f2 le copertine originali.. Nel 2003 la iBook pubblic\u00f2 i primi due libri della serie sia in formato cartaceo che elettronico, senza per\u00f2 proseguire con altre pubblicazioni.\nIn Italia il primo libro della serie fu pubblicato con il titolo \"Lo stregone della montagna infuocata\" dalla Supernova nel 1985, ma non ottenne un grande successo e fu solo qualche anno pi\u00f9 tardi che la Edizioni EL import\u00f2 altri libri della serie pubblicandoli nella collana Dimensione Avventura. La collana Dimensione pubblic\u00f2 in totale dodici numeri della serie. Altri volumi sono stati tradotti amatorialmente e disponibili sul sito Librogame's Land. Nel 2018 la serie \u00e8 stata riproposta dalla Adriano Salani Editore riprendendo il titolo originale di \"Fightin Fantasy\". Questa riedizione ha esordito migliorando i primi tre volumi della serie originale, ossia il volume della Supernova e i primi due volumi della collana Dimensione Avventura della EL, ripresentandoli insieme ad un quarto numero inedito anche nella serie originale.\nIn Francia la serie fu pubblicata dalla Folio Junior, un marchio editoriale della Gallimard. La serie intitolata \"D\u00e9fix fantastiques\" pubblic\u00f2 tutti i numeri della serie originale, eccetto che per il cinquantanovesimo (\"Curse of the Mummy\"). L'edizione della Wizards Book fu pubblicata dalla Gallimard Jeunesse, un altro marchio della Gallimard.\nIn Giappone la serie fu pubblicata dalla Shakaishisou Sha, un piccolo editore di testi accademici, che pubblic\u00f2 33 numeri della serie dal 1984 fino 1l 1991. I libri ottennero un ottimo successo e nel 1986 l'editore invit\u00f2 Jackson e Livingstone in Giappone per un tour pubblicitario per festeggiare i due milioni di libri venduti.\nProdotti derivati.\nGiochi di ruolo.\nNel 1984 Jackson cre\u00f2 una guida per giocare di ruolo usando il sistema e l'ambientazione di Fighting Fantasy, un volume intitolato semplicisticamente \"Fighting Fantasy\". Nel 1985 venne pubblicato un bestiario completo di Fighting Fantasy chiamato \"Out of the Pit\" (di Gascoigne, ma attribuito a Livingstone e Jackson) e nel 1986 segu\u00ec un'avventura per il sistema a pi\u00f9 giocatori, \"The Riddling Reaver\", assieme a quella che in quel momento era un'enciclopedia completa del mondo di Fighting Fantasy, intitolata \"Titan\". Il sistema di gioco era progettato per essere rapido e di facile comprensione, con regole di combattimento molto semplici che richiedevano solo l'uso di due dadi a sei facce. Era anche relativamente abbordabile come prezzo, dato che il manuale di regole e tutti i supplementi poteva essere acquistati al costo di un kit di base per un altro dei molti giochi di ruolo di quel periodo. In fin dei conti Fighting Fantasy pu\u00f2 essere visto come un tentativo di creare un gioco di ruolo , abbastanza semplice per essere compreso quasi da chiunque eppure abbastanza flessibile per consentire al master di creare avventure avvincenti.\nNel 2003 Jamie Wallis e Mike Dymond formarono la Myriador per pubblicare conversioni al \"d20 System\" dei librogame della serie. Furono pubblicati otto moduli, \"The Warlock of Firetop Mountain\" (2003), \"Caverns of the Snow Witch\" (2003), \"Deathtrap Dungeon\" (2003), \"Trial of Champions\" (2004), \"The Forest of Doom\" (2004), \"Sorcery!: The Shamutanti Hills\" (2003), \"Sorcery!: Cityport o Traps\" (2004) e \"Sorcery!: The Seven Serpent\" (2004)\nRomanzi.\nSono stati pubblicati anche sette romanzi basati su Fighting Fantasy. Inizialmente ci furono tre libri a s\u00e9 stanti, intitolati \"The Trolltooth Wars\" (Jackson, 1989), \"Demonstealer\" (Gascoigne, 1991) e \"Shadowmaster\" (Livingstone &amp; Gascoigne, 1992). Nel 1993 Ian Livingstone e Carl Sargent diedero inizio a una tetralogia intitolata \"The Zagor Chronicles\", riprendendo il popolare antagonista di The \"Warlock of Firetop Mountain\" e i suoi successori.\n\"Clash of the Princes\" era una coppia di libri progettati per essere giocati da due avversari contemporaneamente (anche se ciascun libro poteva essere letto singolarmente). Nel gioco a due, ognuno dei lettori doveva di volta in volta prendere appunti su un foglio letto da entrambi i giocatori, cosa che poi avrebbe potuto influenzare ci\u00f2 che sarebbe accaduto all'altro giocatore, quando il suo libro lo istruiva in merito.\nAltri spin off di Fighting Fantasy includono un gigantesco libro poster, il \"Fighting Fantasy 10th Anniversary Yearbook\" (un diario con articoli, curiosit\u00e0 e un librogioco sparso per i giorni) e un set in scatola di dadi e schede per personaggi. La Citadel Miniatures della Games Workshop produsse una piccola gamma di miniature in plastica da 54\u00a0mm. La rivista \"Warlock\", prodotta prima da Puffin Books e poi da Games Workshop, ebbe tredici numeri. Comprendeva un librogioco in ogni numero, oltre a nuovi mostri, regole, recensioni e fumetti. I curatori editoriali furono di volta in volta Ian Livingstone, Steve Williams e Marc Gascoigne. Stranamente la rivista ottenne i permessi per una edizione in giapponese, che prosegu\u00ec con materiale originale dal numero 14 in poi ed \u00e8 uscita regolarmente fino a poco fa.\nVideogiochi.\nNel 1984-1987 vennero creati vari videogiochi di \"Fighting Fantasy\" per Commodore 64, Amstrad CPC, BBC Micro e ZX Spectrum. Ogni gioco era basato su uno specifico librogioco. La Puffin stessa pubblic\u00f2 \"The Citadel of Chaos\", \"The Forest of Doom\" e \"The Warlock of Firetop Mountain\"; la Adventure International UK pubblic\u00f2 le avventure testuali \"Rebel Planet\", \"Seas of Blood\", \"Sword of the Samurai\" e \"Temple of Terror\".\nNel 1985 Steve Jackson scrisse un librogioco illustrato dal titolo \"Tasks of Tantalon\", nel quale il giocatore doveva risolvere una serie di enigmi predisposti dal mago Tantalon, che venivano presentati sotto forma di grandi figure a colori che contenevano indizi nascosti da individuare e riunire.\nIl 1986 vide l'uscita di \"The Warlock of Firetop Mountain\" come gioco da tavolo della Games Workshop. Questo fu seguito nel 1993 dal gioco da tavolo \"Legend of Zagor\", basato su \"Legend of Zagor\".\nNel 1998 la Eidos Interactive produsse il videogioco di \"Deathtrap Dungeon\" per PC e PlayStation.\nIl 5 dicembre 2006 venne annunciato che Steve Jackson e Ian Livingstone stavano progettando una nuova serie di videogiochi per Nintendo DS e Sony PSP basati su \"Fighting Fantasy\". Il primo dei suddetti, \"Fighting Fantasy: The Warlock of Firetop Mountain\", usc\u00ec per il DS negli Stati Uniti il 25 novembre 2009, per l'iPhone e l'iPod della Apple all'inizio del gennaio 2010 e per PlayStation Portable il 1\u00ba novembre 2011.\nImportanza.\nLa serie Fighting Fantasy rese comune l'uso dei dadi nei librogiochi, un fattore casuale che contribuiva enormemente alla suspense e al divertimento nel gioco. Molte serie tentarono di imitare lo stile di Fighting Fantasy, con vari gradi di successo: la saga di \"Lupo Solitario\" (\"Lone Wolf\") scritta da Joe Dever ebbe un successo quasi pari a quello dei Fighting Fantasy. Altre serie comprendono \"Alla corte di re Art\u00f9\" (\"GrailQuest\"), \"Sagas of the Demonspawn\", \"Fabled Lands\" e \"The Way of the Tiger\". Il termine \"Fighting Fantasy\" viene a volte usato per riferirsi a tutti i librogame, soprattutto nelle descrizioni su eBay, dove i volumi vengono venduti regolarmente. I Fighting Fantasy e gli altri librogiochi sono visti come un passaggio propedeutico per consentire ai giovani appassionati di arrivare ai giochi di ruolo.\nFighting Fantasy non fu la prima serie di librogiochi in assoluto. Un formato simile era stato usato in precedenza per una serie di avventure in solitario realizzato per il gioco di ruolo \"Tunnel e Troll\" (\"Tunnels and Trolls\"), la prima delle quali \u00e8 \"Buffalo Castle\".\nTecnicamente la meccanica venne vista per la prima volta nel 1969 col thriller politico, della Penguin, \"Stato di Emergenza\", di Dennis Guerrier e Joan Richards. In ogni caso la simulazione di uno Stato alle prese con le Nazioni Unite non ebbe successo e tutto rimase poco pi\u00f9 che una curiosit\u00e0.\nEra simile anche il libro di Douglas Hill del 1983 \"Have Your Own Extraterrestrial Adventure\", nel quale il lettore ricopriva il ruolo di un mercenario spaziale, per quanto la struttura del libro ricordi pi\u00f9 quella dei \"Choose Your Own Adventure\"\", piuttosto che dei \"Fighting Fantasy\"."}
{"id": "3131014", "revid": "224230", "url": "https://it.wikipedia.org/wiki?curid=3131014", "title": "Giuditta e Oloferne (Michelangelo)", "text": "Giuditta e Oloferne \u00e8 un affresco (570x970 cm) di Michelangelo Buonarroti, databile al 1508 circa e facente parte della decorazione della volta della Cappella Sistina, nei Musei Vaticani a Roma, commissionata da Giulio II.\nStoria.\nNel dipingere la volta, Michelangelo procedette dalle campate vicino alla porta d'ingresso, quella usata durante i solenni ingressi in cappella del pontefice e del suo seguito, fino alla campata sopra l'altare. \"Giuditta e Oloferne\" (Giuditta ) quindi, che \u00e8 il pennacchio immediatamente a sinistra della porta, fu una delle prime scene ad essere realizzata.\nDescrizione e stile.\n\"Giuditta e Oloferne\" fa parte dei quattro pennacchi con storie del Vecchio Testamento, legate alla protezione del popolo d'Israele da parte di Dio.\nLa scena \u00e8 divisibile in tre zone di diversa larghezza, che si ritrovano anche in uno studio a carboncino oggi al Museo Teylers di Haarlem, nei Paesi Bassi, sebbene con una diversa disposizione delle figure. Al centro si vedono Giuditta e l'ancella stagliarsi in primo piano e in piena luce contro una parete bianca disposta in obliquo. Esse hanno gi\u00e0 completato la loro missione di uccidere il tiranno Oloferne, infatti ne portano la grossa testa su un vassoio metallico sulla testa dell'ancella (Giuditta fa per coprirlo con un panno), mentre a destra si vede, nell'oscurit\u00e0, la tenda del generale che giace nudo nel letto, ancora in preda agli spasmi: se il braccio sinistro appare gi\u00e0 morto, quello destro si leva minaccioso e la gamba sinistra punta con forza contro il letto facendo increspare le lenzuola. L'eroina biblica non mostra il proprio viso, ma sembra guardare all'orrida visione del corpo decapitato in frenetica agitazione. A sinistra infine, nell'oscurit\u00e0, riempie l'angolo una guardia addormentata con la veste verde e uno scudo rosso su cui \u00e8 adagiato un braccio.\nLe due donne vennero accuratamente trasferite da un cartone preparatorio, con lo spolvero, mentre la figura di Oloferne, dipinta in una sola \"giornata\", fu riportato con la tecnica dell'incisione dei contorni sull'intonaco fresco; il soldato infine venne dipinto di getto, senza alcuna preparazione.\nNotevole \u00e8 il contrasto tra la parte centrale in piena luce e la penombra degli angoli, che asseconda la forma triangolare e concava del pennacchio, generando un senso di straordinaria profondit\u00e0 spaziale. Le due donne inoltre sono evidenziate da squillanti contrasti cromatici: nelle loro vesti si possono contare due tonalit\u00e0 di azzurro, due di giallo, un verde chiaro, un rosa, un rosso acceso, un violetto spento.\nNella testa di Oloferne alcuni hanno voluto riconoscere un autoritratto di Michelangelo.\nLa scena \u00e8 da mettere in relazione, da un punto di vista iconologico, con l'altro pennacchio di \"Davide e Golia\": in entrambi i casi due figure che non sembrerebbero brillare per forza - una donna e un giovanetto - riescono a liberare il popolo d'Israele da terribili nemici, prefigurando il trionfo della Chiesa. I due pennacchi alludono anche all'\"umilt\u00e0 vittoriosa\", e il tema dell'\"umiliazione\" si trova anche nella vicina storia dell'\"Ebbrezza di No\u00e8\", che prefigura il \"Cristo deriso\"."}
{"id": "3131016", "revid": "767487", "url": "https://it.wikipedia.org/wiki?curid=3131016", "title": "Ciudad Deportiva del Villarreal Club de F\u00fatbol", "text": "La Ciudad Deportiva del Villarreal Club de F\u00fatbol, \u00e8 il complesso sportivo della formazione a livello junior club del Villarreal B:uno dei complessi sportivi di grande rilievo in Europa. Questa \u00e8 una vera e propria citt\u00e0 dedicata allo sport:ci sono nove campi da calcio, qualcuno di erba artificiale e tutto su una superficie di 70.000 metri quadrati. La citt\u00e0 per lo sport ha una residenza per i giovani talenti che provengono da tutto il mondo, ma specialmente nelle vicinanze e nelle aree circostanti.\nLa citt\u00e0 dello sport \u00e8 un luogo dove vengono organizzati molti tornei durante l'anno:locali, provinciali, universitari, di veterani e soprattutto per il calcio della scuola.\nLa citt\u00e0 dello sport ha tre campi di calcio in erba naturale, illuminati. In uno di essi, effettuate quotidianamente la pratica prima squadra. Le altre due societ\u00e0 controllate, una per esercizio ogni giorno e l'altro per giocare i loro giochi. Quest'ultimo \u00e8 utilizzato dal Villarreal B e ha circa 5.000 spettatori.\nEcco l'elenco di tutti gli impianti sportivi della \"citt\u00e0 sportiva\":\nCampo 1: erba naturale. Capienza: 5.000.\nCampo 2: erba naturale.\nCampo 3: erba naturale.\nCampo 4: Calcio 11 (90 x 60 metri). In erba sintetica.\nCampo 5: Calcio 11 (100 x 65 metri). In erba sintetica.\nCampo 6: Calcio 7 (60 x 35 metri). In erba sintetica.\nCampo 7: Calcio 7 (60 x 35 metri). In erba sintetica.\nCampo 8: Calcio 7 (60 x 35 metri). In erba sintetica.\nCampo 9: Calcio 5. In erba sintetica\nCampo 10: Calcio 3. In erba sintetica."}
{"id": "3131017", "revid": "287204", "url": "https://it.wikipedia.org/wiki?curid=3131017", "title": "Distretto di Bal\u0131kesir", "text": " \nIl distretto di Bal\u0131kesir costituiva, fino al 2012, il distretto centrale della provincia di Bal\u0131kesir, in Turchia. Nel 2012, con l'istituzione del comune metropolitano di Bal\u0131kesir, \u00e8 stato diviso nei nuovi distretti di Alt\u0131eyl\u00fcl e di Karesi.\nGeografia fisica.\nIl distretto confinava con i distretti di (da nord in senso orario) Manyas, Susurluk, Kepsut, Bigadi\u00e7, S\u0131nd\u0131rg\u0131, K\u0131rka\u011fa\u00e7, Sava\u015ftepe, Ivrindi e Balya.\nAmministrazioni.\nAl distretto, oltre al centro capoluogo, appartenevano 3 comuni e 120 villaggi."}
{"id": "3131019", "revid": "57342", "url": "https://it.wikipedia.org/wiki?curid=3131019", "title": "Concha de Plata al miglior attore", "text": "La Concha de Plata al miglior attore \u00e8 il premio al miglior attore assegnato nel corso del Festival Internazionale del Cinema di San Sebasti\u00e1n. Non venne assegnato tutte le edizioni."}
{"id": "3131028", "revid": "339392", "url": "https://it.wikipedia.org/wiki?curid=3131028", "title": "Coppa delle Nazioni Africane 2008 (qualificazioni)", "text": ""}
{"id": "3131029", "revid": "108461670", "url": "https://it.wikipedia.org/wiki?curid=3131029", "title": "Davide e Golia (Michelangelo)", "text": "Davide e Golia \u00e8 un affresco (570x970 cm) di Michelangelo Buonarroti, databile al 1508 circa e facente parte della decorazione della volta della Cappella Sistina, nei Musei Vaticani a Roma, commissionata da Giulio II.\nStoria.\nNel dipingere la volta, Michelangelo procedette dalle campate vicino alla porta d'ingresso, quella usata durante i solenni ingressi in cappella del pontefice e del suo seguito, fino alla campata sopra l'altare. \"Davide e Golia\" (1 Samuele ) quindi, che \u00e8 il pennacchio immediatamente a destra della porta, fu una delle prime scene a essere realizzata.\nDescrizione e stile.\n\"Davide e Golia\" fa parte dei quattro pennacchi con storie del Vecchio Testamento, legate alla protezione del popolo d'Israele da parte di Dio.\nLa scena \u00e8 ambientata in notturna, con le figure dei protagonisti al centro che per\u00f2 sono rischiarati da una luce chiara e forte. Davide e Golia sono avvinghiati nel duello mortale, col gigante gi\u00e0 caduto a terra e il giovane che gli \u00e8 gi\u00e0 sopra, prendendolo per i capelli per tagliargli la testa con la grande spada che tiene gi\u00e0 alzata nella destra. La testa di Davide venne riportata con un accurato spolvero e mostra un forte scorcio con una fitta tessitura di pennellate. \nIn primo piano si vede il frombolo, abbandonato a terra. Sullo sfondo si vede una tenda chiara con riflessi violacei e, ai lati, spuntano in lontananza e nell'oscurit\u00e0 volti di soldati che assistono con apprensione al duello.\nLa composizione \u00e8 accuratamente studiata in modo da attenuare l'irregolarit\u00e0 della superficie, forzando lo scorcio audace dei due protagonisti al centro, con il perimetro della tenda che \u00e8 visto da molto in alto, generando un'accelerazione prospettica lungo l'asse centrale, come se le figure stessero rovesciandosi sullo spettatore. \nLa scena \u00e8 da mettere in relazione, da un punto di vista iconologico, con l'altro pennacchio di \"Giuditta e Oloferne\": in entrambi i casi due figure che non sembrerebbero brillare per forza - una donna e un giovanetto - riescono a liberare il popolo d'Israele da terribili nemici, prefigurando il trionfo della Chiesa. I due pennacchi alludono anche all'\"umilt\u00e0 vittoriosa\", e il tema dell'\"umiliazione\" si trova anche nella vicina storia dell\"'Ebbrezza di No\u00e8\", che prefigura il \"Cristo deriso\". "}
{"id": "3131030", "revid": "36426", "url": "https://it.wikipedia.org/wiki?curid=3131030", "title": "Iconologico", "text": ""}
{"id": "3131031", "revid": "536103", "url": "https://it.wikipedia.org/wiki?curid=3131031", "title": "College del Mondo Unito in Mostar", "text": ""}
{"id": "3131033", "revid": "129019", "url": "https://it.wikipedia.org/wiki?curid=3131033", "title": "Pla\u00e7a de l'Ajuntament", "text": "La Pla\u00e7a de l'Ajuntament \u00e8 la piazza pi\u00f9 importante e centrale di Valencia.\nIn precedenza la piazza ha avuto diversi nomi: durante la Seconda Repubblica prese il nome di \"Plaza Emilio Castelar,\" quando fu intitolata al quarto presidente della Prima Repubblica spagnola; \"Plaza del Caudillo\" durante il franchismo\",\" quando venne intitolata al dittatore Francisco Franco; \"Plaza del Pa\u00eds Valenciano\" durante la Transizione e fino al 1987. Inoltre \u00e8 allo studio una proposta del Consiglio Valenciano della Cultura che vorrebbe intitolarla a Giacomo I, il fondatore del Regno di Valencia."}
{"id": "3131035", "revid": "767487", "url": "https://it.wikipedia.org/wiki?curid=3131035", "title": "Tintin et les oranges bleues", "text": "Tintin et les oranges bleues \u00e8 un film del 1964 diretto da Philippe Condroyer.\n\u00c8 il secondo adattamento cinematografico live action della striscia a fumetti belga \"Le avventure di Tintin\", creata nel 1929 da Herg\u00e9, preceduto nel 1961 da \"Tintin et le myst\u00e8re de la toison d'or\", regia di Jean-Jacques Vierne.\nTrama.\nIl Professor Girasole, intervistato da una trasmissione televisiva, lancia un appello agli studiosi di tutte le nazioni per contribuire a contrastare la fame nel mondo. Un suo collega spagnolo, Ant\u00e9mar Zallam\u00e9a, gli spedisce un pacchetto contenente un arancio blu, una variet\u00e0 dell'agrume che sarebbe in grado di crescere perfino nel deserto, quindi Girasole parte per raggiungere Zallam\u00e9a in Spagna, ma vengono rapiti entrambi.\nCon l'aiuto di un gruppo di ragazzini, Tintin ed il Capitano Haddock liberano i due scienziati, sequestrati da un emiro che voleva appropriarsi della scoperta."}
{"id": "3131036", "revid": "767487", "url": "https://it.wikipedia.org/wiki?curid=3131036", "title": "Hans Wilhelmsson Ahlmann", "text": "Insegn\u00f2 nell'Universit\u00e0 di Stoccolma dal 1929 al 1950 e, dal 1956 al 1960, fu presidente dell'Unione Geografica Internazionale.\nFu autore di importanti studi di glaciologia e si interess\u00f2 specialmente dei rapporti tra fluttuazioni glaciali e oscillazioni climatiche. Si occup\u00f2 anche di geografia umana, conducendo ricerche sull'Italia meridionale e sulla Libia settentrionale. Collabor\u00f2 alla stesura dell\"'Enciclopedia Italiana\" per la geografia della Scandinavia."}
{"id": "3131039", "revid": "574302", "url": "https://it.wikipedia.org/wiki?curid=3131039", "title": "Concha de Plata alla migliore attrice", "text": "La Concha de Plata alla miglior attrice \u00e8 il premio alla miglior attrice assegnato nel corso del Festival Internazionale del Cinema di San Sebasti\u00e1n. Non venne assegnato in tutte le edizioni."}
{"id": "3131044", "revid": "767487", "url": "https://it.wikipedia.org/wiki?curid=3131044", "title": "Enrico Coleman", "text": "Biografia.\nEnrico Coleman era il quarto figlio maschio di Charles Coleman e di Fortunata Segatori, modella, nativa di Subiaco.\nPoco si conosce dell'apprendistato di Enrico Coleman, sicuramente avvenuto presso il padre Charles Coleman .\nI primi acquarelli conosciuti di Enrico Coleman sono quelli dell'album ritrovato, datati dal 1871 al 1875. Probabilmente prima di questa data si era limitato a dipingere opere che venivano ultimate e firmate dal padre, pi\u00f9 conosciuto e apprezzato dai collezionisti dell'epoca.\nNegli acquarelli dipinti tra il 1871 e il 1873 come nel grande dipinto ad olio del 1872, \"Trasporto di travertino allo studio dello scultore John Warrington Wood a Trinit\u00e0 dei Monti\", custodito nella Walker Art Gallery di Liverpool, egli si dimostra ancora fortemente legato all'arte paterna.\nNel 1874, anno della morte di Charles Coleman, Enrico sembra affrancarsi dalla figura paterna e maturare un suo stile personale; persino la sua firma si trasforma: la lettera \"H\" usata tradizionalmente prima del cognome si intreccia adesso con la \"E\". \nA riprova di una maturit\u00e0 artistica riconosciuta, nel 1875 viene cooptato nel ristretto numero dei pochi soci effettivi da quegli artisti che hanno appena dato vita (col motto: \"Decem in uno\") alla Associazione degli Acquarellisti romani. Il 1876 segna, infatti, una completa presa di consapevolezza artistica da parte di Enrico: superato il rapido e fecondo apprendistato ed ormai emancipatosi dal magistero e fors'anche dalla fortemente dominante figura paterna, egli esce ufficialmente allo scoperto, presentando nello stesso anno tre opere alla esposizione degli Amatori e Cultori di Belle Arti, due a quella dell'Associazione Artistica Internazionale ed una alla prima mostra della neonata Societ\u00e0 degli Acquarellisti. Da questa data egli continuer\u00e0 poi sempre, con la sola eccezione del 1902, ad esporre ogni anno ininterrottamente, in Italia e all'estero, fino alla morte. \nDal 1886 espone alle mostre organizzate dall'Associazione \"In arte libertas\", ispirata agli ideali di Nino Costa.\nCinque dipinti di Coleman figurano all'Esposizione Italiana di Londra del 1888, dove una sala \u00e8 riservata agli artisti \"costiani\". Nel 1891 dipinge a fresco ventinove lunette che raffigurano i paesaggi cari al pittore, nell'atrio del villino che il senatore Francesco Durante si \u00e8 fatto costruire nei pressi del Policlinico. Nel 1892 \u00e8 presente all'Esposizione di Palermo con cinque vedute del Gran Sasso d'Italia, dipinte all'acquarello durante le escursioni organizzate dalla sezione romana del Club Alpino di cui \u00e8 uno dei primi soci. Si ricorda anche la sua passione per la caccia, e il suo interesse per la flora, e in particolare per le orchidee: \"Orchideomania birmana\" \u00e8 una raccolta di ottantatr\u00e9 tempere che riproduce altrettanti esemplari presenti nel Lazio. Nel 1904 \u00e8 tra i fondatori del gruppo I XXV della Campagna romana del quale \u00e8 nominato \"Capoccetta a vita\".\nMuore a Roma nel 1911 e viene sepolto nel Cimitero acattolico di Roma al Testaccio gi\u00e0 \"\u201cCimitero degli Inglesi\u201d\"."}
{"id": "3131055", "revid": "339392", "url": "https://it.wikipedia.org/wiki?curid=3131055", "title": "Centro sociale (estrema destra)", "text": ""}
{"id": "3131063", "revid": "247222", "url": "https://it.wikipedia.org/wiki?curid=3131063", "title": "Campionato europeo di calcio 2008 - Qualificazioni", "text": ""}
{"id": "3131064", "revid": "986213", "url": "https://it.wikipedia.org/wiki?curid=3131064", "title": "Louis de Ligne", "text": "Biografia.\nSecondo figlio maschio, sopravvissuto sino all'et\u00e0 adulta, del principe Charles Joseph de Ligne, feldmaresciallo dell'Imperatore Giuseppe II e di Marie Fran\u00e7oise Xavi\u00e8re, principessa di Lichtenstein. &lt;br&gt;\nEntrato giovane nel reggimento francese dei \"Dragoni della Regina\", ad appena 25 anni venne promosso colonnello. Nel 1789 offr\u00ec i propri servigi al Comitato di Breda, conducendo una colonna di rivoltosi all'assalto di Gand, ma fugg\u00ec ai primi scontri di fronte alla Porta di Bruges. La fuga non gli fece onore, poich\u00e9 la colonna ribelle, nonostante la fuga sua e di molti ufficiali, prese lo stesso la citt\u00e0. Di modo che egli non dovette trovare grande accoglienza in quel di Breda, cosicch\u00e9 dovette trovare pi\u00f9 conveniente rientrare precipitosamente, attraverso le Province Unite ed il territorio di Liegi, in Francia, a Valenciennes. L\u00ec, la madre ottenne per lui il reintegro nel suo reggimento francese. &lt;br&gt;\nCon ci\u00f2 stesso, per\u00f2, mise in grave imbarazzo padre ed il fratello maggiore Charles Antoine, allora impegnati, al servizio dell'Imperatore, alla guerra contro i Turchi.\nNel 1792, con il radicalizzarsi della Rivoluzione francese, abbandon\u00f2 il servizio in quell'esercito ed accett\u00f2 di essere arruolato come semplice \"cadetto\" nell'esercito imperiale, naturalmente nel \"Reggimento de Ligne\", del quale era proprietario il padre. Segu\u00ec il reparto in diverse campagne e, due anni dopo l'arruolamento, pass\u00f2 a maggiore con il comando della divisione dei granatieri del medesimo reggimento. &lt;br&gt;\nNel frattempo i Paesi Bassi austriaci vennero conquistati dai Francesi del Dumouriez a Jemappes e persi a Neerwinden; poi ripresi da quelli del Jourdan a Fleurus; infine ceduti dall'Imperatore, in cambio di Venezia, al Trattato di Campo Formio del 1797.\nAl contrario del padre, l'ormai non pi\u00f9 giovane principe Louis non volle prolungare la propria adesione alla causa imperiale oltre l'insuccesso della Seconda coalizione. Cosicch\u00e9, nel 1802, prese congedo col grado di maggiore e rientr\u00f2 a Bruxelles nel 1802. Qui spos\u00f2, il 27 aprile 1803, la contessa Louise van der Noot de Duras, figlia unica di un conte, gi\u00e0 membro degli Stati del Brabante. Il 24 gennaio 1804 nacque l'unico figlio, Eug\u00e8ne Lamoral, che eredit\u00f2 l'assai prestigioso titolo di \"prince de Ligne\" e fece una gran carriera nelle istituzioni del Regno del Belgio, nato dalla Rivoluzione belga del 1830, come ministro, ambasciatore a Parigi e Presidente del Senato. Come si vede, a distanza di oltre 40 anni, la scelta \"patriottica\" di aderire al Comitato di Breda, compiuta dal padre Louis nel lontano 1789, finalmente, ebbe i desiderati effetti."}
{"id": "3131067", "revid": "110300610", "url": "https://it.wikipedia.org/wiki?curid=3131067", "title": "Dante Olivieri", "text": "Biografia.\nFece gli studi universitari a Padova dove si laure\u00f2 nel 1900 con tesi su toponimi veneti. \u00c8 autore di numerose opere di linguistica, onomastica e toponomastica.\n\u00c8 stato Socio Onorario della Deputazione di Storia Patria delle Venezie.\n\u00c8 stato sepolto al cimitero di Lambrate, dove i resti esumati sono tumulati in celletta."}
{"id": "3131069", "revid": "1714743", "url": "https://it.wikipedia.org/wiki?curid=3131069", "title": "Ferdinando d'Orl\u00e9ans (1884-1924)", "text": "Biografia.\nEra figlio di Luigi Filippo Alberto d'Orl\u00e9ans e Maria Isabella d'Orl\u00e9ans.\nCome suo fratello, il duca d'Orl\u00e9ans Luigi Filippo Roberto e suo cugino Enrico d'Orl\u00e9ans, Ferdinando fu un esploratore di prim'ordine e guid\u00f2 numerose spedizioni tra i Mo\u00ef nell'Indocina, che gli valsero la Legion d'onore.\nAlla vigilia della prima guerra mondiale, le potenze europee presero in considerazione la possibilit\u00e0 di mettere sul trono d'Albania Ferdinando. Egli per\u00f2 si rifiut\u00f2 consapevole del fatto che suo fratello maggiore, il pretendente Filippo VIII di Francia, non aveva figli. Venne scelto quindi il principe Guglielmo di Wied.\nSpos\u00f2 al castello di Randan il 20 agosto 1921 Do\u00f1a Maria Isabel Gonz\u00e1lez de Ola\u00f1eta y Ibarreta, Marchesa di Valdeterrazo, da cui non ebbe figli.\nFerdinando mor\u00ec tre anni dopo le nozze per una dose eccessiva di droga."}
{"id": "3131074", "revid": "729019", "url": "https://it.wikipedia.org/wiki?curid=3131074", "title": "Hermann Ahlwardt", "text": "Autore di violenti e allo stesso tempo popolari libelli contro gli ebrei, fu uno dei capi della lotta antisemita e deputato al Reichstag dal 1892."}
{"id": "3131077", "revid": "767487", "url": "https://it.wikipedia.org/wiki?curid=3131077", "title": "Ordine dell'Eroe del lavoro socialista", "text": "L'ordine dell'Eroe del lavoro socialista (in serbo croato:\"Orden junaka socijalisti\u010dkog rada\", in sloveno:\"Red junaka socialisti\u010dnega dela\", in macedone:\u041e\u0440\u0434\u0435\u043d \u043d\u0430 \u0458\u0443\u043d\u0430\u043a \u043d\u0430 \u0441\u043e\u0446\u0438\u0458\u0430\u043b\u0438\u0441\u0442\u0438\u0447\u043a\u0430\u0442\u0430 \u0440\u0430\u0431\u043e\u0442\u0430) fu la quarta pi\u00f9 elevata onorificenza di stato assegnata nella Jugoslavia. Fu assegnata a cittadini, aziende e squadre sportive a seguito del conseguimento di risultati eccezionali nel proprio campo. L'ordine fu assegnato per un totale di 114 volte fino al 1986. A seguito della dissoluzione della Jugoslavia, le attribuzioni furono interrotte.\nStoria.\nL'Ordine del Eroe del lavoro socialista \u00e8 stato formalmente istituito l'8 dicembre 1948 come equivalente jugoslavo al titolo di Eroe del lavoro socialista conferito in Unione Sovietica. L'ordine \u00e8 stato ufficialmente conferito dal presidente della Jugoslavia.\nIl primo insegnito dell'ordine fu Mo\u0161a Pijade , nel 1949. Solo due persone hanno ricevuto l'ordine due volte: Edvard Kardelj (nel 1955 e postumo nel 1979) e \u0110uro Pucar (nel 1955 e postumo nel 1979). Cinque donne hanno ricevuto il premio: Spasenija Cana Babovi\u0107, Anka Berus, Lidija \u0160entjurc, Vida Tom\u0161i\u010d e Ida Sabo. L'unico straniero che ha ricevuto il premio \u00e8 stato il Presidente della Romania e segretario generale del Partito comunista romeno, Nicolae Ceau\u0219escu, che ha ricevuto il premio nel mese di gennaio 1978.\nAssegnatari.\nLa lista degli assegnatari comprende:"}
{"id": "3131078", "revid": "110157", "url": "https://it.wikipedia.org/wiki?curid=3131078", "title": "Serie A 1971 (hockey su pista)", "text": "La Serie A 1971 \u00e8 stata la 48\u00aa edizione (la 22\u00aa a girone unico), del torneo di primo livello del campionato italiano di hockey su pista. La competizione ha avuto inizio il 17 aprile e si \u00e8 conclusa il 2 ottobre 1971.\nLo scudetto \u00e8 stato conquistato dal per la quindicesima volta, la terza consecutiva, nella sua storia.\nStagione.\nNovit\u00e0.\nA prendere il testimone dell' retrocesso in serie B vi fu, vincendo il campionato cadetto, il . La squadra viareggina nacque nel 1947 e sar\u00e0 a lungo protagonista dell'hockey nazionale. Rispetto al torneo precedente la federazione decise di aumentare le squadre partecipanti da dieci a dodici. Per arrivare quindi all'organico previsto, e tenuto conto del fatto che la e l' si fusero formando la Polisportiva Follonica, fu ripescato l', che come detto era retrocesso l'anno precedente; la formazione barese per\u00f2 decise di non partecipare alla serie A e al suo posto fu ripescato il ; furono ripescate anche il e l' che l'anno precedente avevano perso gli spareggi promozione. Al torneo quindi parteciparono: , , , , , , , , , (campione in carica), , .\nFormula.\nLa formula del campionato fu la seguente: la manifestazione fu organizzata con un girone all'italiana, con gare di andata e ritorno per un totale di 22 giornate: erano assegnati 2 punti per l'incontro vinto e un punto a testa per l'incontro pareggiato, mentre non ne era attribuito alcuno per la sconfitta. Al termine del campionato la prima squadra classificata venne proclamata campione d'Italia mentre l'undicesima e la dodicesima classificate retrocedettero in serie B.\nAvvenimenti.\nIl campionato inizi\u00f2 il 17 aprile e si concluse il 2 ottobre 1971. All'inizio del torneo ci fu equilibrio durato quattro giornate in cui al comando del torneo vi erano l'Amatori Modena e il Novara seguite dalla Candy Monza, dal Breganze e dalla Triestina. Alla quinta giornata per\u00f2 prese la testa solitaria della classifica la squadra guidata da Ferruccio Panagini. Il club piemontese non ebbe difficolt\u00e0 a mantenere tale posizione; infatti il Novara riusc\u00ec a collezionare venti vittorie e due pareggi senza conoscere alcuna sconfitta durante tutto l'arco della stagione (arrivando cosi a cinquantatr\u00e9 risultati utili consecutivi con l'ultima sconfitta in campionato che risaliva alla stagione 1969). Da segnalare inoltre che alla forte formazione novarese fu aggiunto anche il fuoriclasse del Breganze, Beniamino Battistella. In questa stagione il Novara raggiunse anche la finale della Coppa dei Campioni dove per\u00f2 venne sconfitta dai campioni d'Europa in carica del Reus Deportiu. A retrocedere in serie B furono il Grosseto e l'Amatori Vercelli. Robert Olthoff del Novara segnando 91 reti vinse per la seconda volta consecutiva la classifica dei cannonieri.\nClassifica finale.\nLegenda:\nNote:"}
{"id": "3131079", "revid": "830939", "url": "https://it.wikipedia.org/wiki?curid=3131079", "title": "Padre pap\u00e0", "text": "Padre pap\u00e0 \u00e8 una miniserie televisiva italiana andata in onda su Canale 5 nell'aprile 1996 in due episodi.\nTrama.\nIl piccolo Vincenzino dopo aver assistito a un omicidio entra nel mirino di un sicario. Si rivolge quindi a padre Giuseppe rivelandogli di essere suo figlio, concepito prima di prendere i voti assieme a Luisa, della quale si mettono alla ricerca.\nMessa in onda.\nLa fiction oltre che in Italia (aprile 1996) \u00e8 stata messa in onda in Germania (27 giugno 1998) con il titolo di \"Die Geliebte und der Priester\" e in Francia con il titolo di \"P\u00e8re et pr\u00eatre\"."}
{"id": "3131089", "revid": "767487", "url": "https://it.wikipedia.org/wiki?curid=3131089", "title": "Wilhelm Ahlwardt", "text": "Dal 1861 fu professore di lingue orientali nell'Universit\u00e0 di Greifswald."}
{"id": "3131090", "revid": "1784425", "url": "https://it.wikipedia.org/wiki?curid=3131090", "title": "D\u017eemal Bijedi\u0107", "text": "Biografia.\n\u00c8 stato un comunista bosniaco; dopo essere stato presidente dell'Assemblea della repubblica federata di Bosnia Erzegovina, divenne Primo Ministro socialista in Jugoslavia dal 1971 fino alla morte, avvenuta per incidente aereo.\nDal 1977 al 1992 l'Universit\u00e0 di Mostar ha portato il suo nome. Dal 1993-94, l'universit\u00e0 bosgnacca di Mostar Est gli \u00e8 intitolata."}
{"id": "3131091", "revid": "1855146", "url": "https://it.wikipedia.org/wiki?curid=3131091", "title": "Lungotevere Vittorio Gassman", "text": "Il lungotevere Vittorio Gassman, gi\u00e0 lungotevere dei Papareschi, \u00e8 il tratto di lungotevere che collega via Antonio Pacinotti a via Pietro Blaserna, a Roma, nel quartiere Portuense.\nIl lungotevere \u00e8 dedicato all'attore e regista genovese Vittorio Gassman, trasferitosi da giovane a Roma e ivi morto nel 2000; \u00e8 stato istituito con delibera della giunta comunale del 29 dicembre 2006. In precedenza il lungotevere prendeva nome dalla nobile famiglia dei Papareschi (o \"de Papa\" o \"Paparoni\")."}
{"id": "3131093", "revid": "292162", "url": "https://it.wikipedia.org/wiki?curid=3131093", "title": "Lungotevere dei Papareschi", "text": ""}
{"id": "3131095", "revid": "729019", "url": "https://it.wikipedia.org/wiki?curid=3131095", "title": "Ivan Go\u0161njak", "text": " \u00c8 stato ministro della difesa della Repubblica Socialista Federale di Jugoslavia."}
{"id": "3131100", "revid": "6923", "url": "https://it.wikipedia.org/wiki?curid=3131100", "title": "Robert de Waurin", "text": "Biografia.\nServ\u00ec nelle Fiandre con Miles de Noyers nel 1325.\nCombatt\u00e9 nel 1343 con Charles de Montmorency al seguito del duca di Normandia in Bretagna, in soccorso di Vannes assediata da Edoardo III d'Inghilterra; quindi in Guienna.\nRicevette la dignit\u00e0 di maresciallo nel novembre 1344 alla morte di Mathieu de Trie.\nComand\u00f2 nel 1345 l'armata francese dello stesso duca di Normandia, avendo parte alla presa di Miremont, Villefranche-du-Queyran, Angoul\u00eame, Damazan, Tonneins, Port-Sainte-Marie.\nFu presente con 27 scudieri della sua compagnia a Compi\u00e8gne, il 12 ottobre 1346, all'appello di Filippo VI per l'adunata dell'esercito, di cui ebbe il comando.\nPartecip\u00f2 all'assedio di Aiguillon, e alla battaglia di Cr\u00e9cy al comando dell'avanguardia dell'esercito francese.\nIl re lo incaric\u00f2 nel 1347 di andare ad esplorare il campo inglese che poneva l'assedio a Calais; in base al suo rapporto, secondo cui i trinceramenti inglesi erano inaccessibili, il re lo invi\u00f2 ad sfidare Edoardo ad battaglia in campo aperto, ma il sovrano inglese rifiut\u00f2. L'esercito francese si ritir\u00f2 e Calais si arrese il giorno successivo.\nLasci\u00f2 la carica di maresciallo nel 1348, ma continu\u00f2 a rendere preziosi servigi alla Corona, tanto da ricevere rendite e prebende nel 1353 e 1354.\nNel 1355 serv\u00ec, con cinque cavalieri e 44 scudieri, sotto il maresciallo d'Audrehem ad Ardres, in Piccardia; nel 1359 nel Berry e nel Nivernais al fianco del capitano di ventura Arnaud de Cervole.\nMor\u00ec nel 1360."}
{"id": "3131101", "revid": "228587", "url": "https://it.wikipedia.org/wiki?curid=3131101", "title": "Petar Stamboli\u0107", "text": " \u00c8 stato Presidente della Repubblica Socialista Federale di Jugoslavia."}
{"id": "3131103", "revid": "287204", "url": "https://it.wikipedia.org/wiki?curid=3131103", "title": "Ritrovamento del corpo di san Marco", "text": "Il cosiddetto Ritrovamento del corpo di san Marco \u00e8 un dipinto del Tintoretto, eseguito tra il 1562 ed il 1566 e destinato alla Scuola Grande di San Marco insieme al \"Trafugamento del corpo di san Marco\" e \"San Marco salva un saraceno\"; \u00e8 custodito nella Pinacoteca di Brera a Milano.\nDescrizione e stile.\nLa scena \u00e8 tradizionalmente interpretata come San Marco che appare miracolosamente ad alcuni Veneziani, rivelando il luogo dove si trova il suo corpo e ponendo fine allo scempio della profanazione delle tombe. Cos\u00ec viene spiegata la presenza, in alto a destra, di tre uomini che calano un cadavere da un sarcofago. \nAl centro della composizione, al cospetto di san Marco, \u00e8 inginocchiato il committente Tommaso Rangone (al secolo Tommaso Zanotti o Zanotto o Giannotti e altre varianti a seconda dello scrivente, adottato dal conte Rangone, generale veneziano) vestito con una toga patrizia. Sulla destra c'\u00e8 un indemoniato, avvinghiato a una figura femminile che si piega sorpresa, portato l\u00ec per essere liberato dal demonio da san Marco.\nIl punto di fuga non \u00e8 al centro ma in fondo a sinistra, come anche il personaggio principale si trova sulla sinistra anzich\u00e9 al centro. Tintoretto era infatti uno dei principali esponenti del Manierismo Veneto e nelle sue opere si nota tutto ci\u00f2 che caratterizza questa corrente: soggetti religiosi, uso di colore scuro percorso da improvvisi bagliori e lampi di luce, nessun ordine nella composizione e nessuna simmetria. La luce assume un ruolo fondamentale diventando strumento espressivo che crea dinamicit\u00e0. \nIl dinamismo di quest'opera \u00e8 impressionante, la composizione sembra girare come una specie di globo che ruota in senso antiorario. \nLa fonte di luce principale non \u00e8 visibile, si alternano luci, ombre e bagliori. La luce fa risaltare i sarcofagi sulla destra. \nSolo due personaggi sono frontali, il committente e la figura che regge una candela in mano. Le figure sembrano una continuazione dell'architettura, per esempio le dita di San Marco sembrano un prolungamento di linee prospettiche del quadro."}
{"id": "3131104", "revid": "161374", "url": "https://it.wikipedia.org/wiki?curid=3131104", "title": "Ritrovamento del corpo di san Marco (Tintoretto)", "text": ""}
{"id": "3131111", "revid": "599013", "url": "https://it.wikipedia.org/wiki?curid=3131111", "title": "Erich Marcks", "text": "Biografia.\nErich Marcks nacque a Berlino, nel quartiere di Sch\u00f6neberg; figlio dello Storico Erich Marcks, si iscrisse alla facolt\u00e0 di Lettere e filosofia dell'Universit\u00e0 di Friburgo nel 1909 ma dopo meno di un anno si arruol\u00f2 come ufficiale di carriera nell'esercito. Nei primi anni trenta fu capo ufficio stampa del Ministero della difesa e, tra il 1932 ed il 1933 fu capo ufficio stampa del Reich sotto i Cancellieri Franz von Papen e Kurt von Schleicher, fino all'assassinio di quest'ultimo nella notte dei lunghi coltelli.\nIl 1\u00ba ottobre 1935, con il grado di colonnello, divenne capo di stato maggiore dell'VIII Corpo d'Armata e il 1\u00ba aprile 1939, fu promosso maggiore generale. Dopo lo scoppio della seconda guerra mondiale, partecip\u00f2 alla campagna di Polonia e, come capo di stato maggiore della 18\u00aa armata, alla campagna di Francia, dove alter\u00f2 i piani tedeschi, al fine di scongiurare il bombardamento della citt\u00e0 di Bruges e dei ponti di Parigi, nella convinzione che il valore storico di questi siti dovesse essere protetto anche durante la guerra.\nNel 1940 partecip\u00f2 alla stesura dei piani per l'Operazione Barbarossa, suggerendo un'offensiva decisamente audace ossia l'attacco in Ucraina, l'avanzamento fino a Rostov con tutti i mezzi corazzati disponibili ed una successiva deviazione verso nord alle spalle di Mosca con l'intento di aggirare l'intero schieramento sovietico in una colossale battaglia di annientamento. Il 22 giugno 1941 partecip\u00f2, con il grado di tenente generale, al comando della 101\u00aa Divisione di fanteria, all'invasione dell'Unione Sovietica, venendo gravemente ferito ad una gamba, che dovr\u00e0 essergli amputata, solo quattro giorni dopo l'inizio delle ostilit\u00e0\nNel 1944, Marcks si trovava in Francia, al comando del LXXXIV Corpo d'Armata sul fronte occidentale, quando il 6 giugno, giorno del suo compleanno, avvenne lo Sbarco in Normandia ed egli fu uno dei pochi generali tedeschi, contrariamente all'opinione maggioritaria secondo la quale lo sbarco sarebbe avvenuto a Calais, a ritenere che gli Alleati potessero sbarcare nella zona della Normandia; il 12 giugno, mentre svolgeva un giro di ispezione alle truppe, la sua automobile fu mitragliata nei pressi di H\u00e9b\u00e9crevon, vicino a Saint-L\u00f4, da un aereo Alleato: impossibilitato a manovrare velocemente a causa della sua mutilazione fu colpito, morendo pochi giorni dopo."}
{"id": "3131120", "revid": "120469230", "url": "https://it.wikipedia.org/wiki?curid=3131120", "title": "Pomeriggio sul 2", "text": "Pomeriggio sul 2 \u00e8 stato un programma televisivo italiano del genere talk show andato in onda su Rai 2, condotto da Caterina Balivo e Milo Infante con Lorena Bianchetti.\nLa trasmissione.\nIl programma, in onda nella stagione 2010-2011, ha sostituito nel palinsesto della rete il talk show \"L'Italia sul 2\", del quale aveva ripreso in gran parte la formula.\n\u00c8 andato in onda, dal luned\u00ec al venerd\u00ec nell'orario compreso tra le 14.00 e le 16.00 circa, su Rai 2 dal 13 settembre 2010 al 3 giugno 2011.\nCondotto in diretta da Caterina Balivo e Milo Infante, dopo l'apertura della trasmissione insieme, i due conduttori curavano due spazi distinti.\nPrima parte con Milo Infante.\nMilo Infante, durante la prima parte, affrontava i casi pi\u00f9 rilevanti di cronaca (prevalentemente nera) con ospiti in studio e collegamenti. Si \u00e8 occupato, principalmente, dei casi di Sarah Scazzi, Yara Gambirasio, Elisa Claps, delle gemelline Alessia e Livia Schepp, di Melania Rea e altri casi simili. In altre occasione venivano affrontati, invece, temi di attualit\u00e0 (ad esempio il consumo di droga ed alcol tra i giovanissimi) o dei problemi sociali ed economici delle famiglie.\nSeconda parte con Caterina Balivo.\nCaterina Balivo, nella seconda parte, curava invece la parte dedita allo spettacolo, all'intrattenimento ed alle storie della gente comune. La conduttrice infatti, ogni giorno intervistava un personaggio del mondo dello spettacolo, invitava in studio i telespettatori che avevano scritto la loro storia alla redazione, la faceva raccontare ed in seguito curava un talk show con ospiti in studio sulle problematiche emerse.\nDurante la primavera, in concomitanza con lo svolgimento dell'ottava edizione del reality \"L'isola dei famosi\" (allora trasmesso da Rai 2), un blocco del programma, condotto sempre dalla Balivo in cui intervenivano vari ospiti, era dedicato alla discussione sugli avvenimenti del reality e sui concorrenti che vi partecipavano ospitando anche i vari \"naufraghi\" eliminati di volta in volta dalla trasmissione (cos\u00ec come avveniva gi\u00e0 a \"L'Italia sul 2\").\n\"Dillo a Lorena\" con Lorena Bianchetti.\nI due conduttori chiudevano insieme la trasmissione e passavano la linea (alle 16.00 circa) a Lorena Bianchetti e alla sua rubrica di 20 minuti intitolata \"Dillo a Lorena\", che riprendeva l'argomento pi\u00f9 importante trattato in puntata oppure si occupava di tematiche femminili o di costume.\nAscolti.\nLa trasmissione ha ottenuto ottimi ascolti, battendo diverse volte la concorrenza interna di Rai 1. La media finale \u00e8 stata vicina all'11% di share. Nonostante ci\u00f2, dalla stagione televisiva 2011/2012 il programma \u00e8 stato per\u00f2 cancellato ed al suo posto \u00e8 tornato in onda il precedente \"L'Italia sul 2\", condotto da Lorena Bianchetti e Milo Infante."}
{"id": "3131124", "revid": "106990", "url": "https://it.wikipedia.org/wiki?curid=3131124", "title": "HWV 351", "text": ""}
{"id": "3131130", "revid": "1784425", "url": "https://it.wikipedia.org/wiki?curid=3131130", "title": "Mika \u0160piljak", "text": " \u00c8 stato Presidente della Repubblica Socialista Federale di Jugoslavia.\nMor\u00ec nel 2007 all'et\u00e0 di 90 anni.\n Fu cremato a Zagabria.\nNel 2000, i Tribunali tedeschi l'omicidio dell'emigrante croato Stjepan \u0110urekovi\u0107 del 1983."}
{"id": "3131131", "revid": "37401", "url": "https://it.wikipedia.org/wiki?curid=3131131", "title": "Iamnia", "text": ""}
{"id": "3131134", "revid": "83531", "url": "https://it.wikipedia.org/wiki?curid=3131134", "title": "Zumpango del R\u00edo", "text": "Zumpango del R\u00edo (\"R\u00e1a\" in mixteco), \u00e8 una cittadina dello stato del Guerrero, in Messico, capoluogo del comune di Eduardo Neri. Confina a nord-ovest con Xochitlapa, a sud con Chilpancingo de los Bravo, ad est con Zitlala, e a ovest con Tixtla. Zumpango del R\u00edo \u00e8 il centro principale del comune. Il nome deriva dalla parola azteca \"tzompanco\", che significa \"luogo del muro di teschi\"."}
{"id": "3131136", "revid": "34392", "url": "https://it.wikipedia.org/wiki?curid=3131136", "title": "Dizionario di biografia e mitologia greco-romana", "text": ""}
{"id": "3131138", "revid": "97216", "url": "https://it.wikipedia.org/wiki?curid=3131138", "title": "Dilys Award", "text": ""}
{"id": "3131141", "revid": "59242929", "url": "https://it.wikipedia.org/wiki?curid=3131141", "title": "Marchetti (famiglia)", "text": ""}
{"id": "3131150", "revid": "486946", "url": "https://it.wikipedia.org/wiki?curid=3131150", "title": "Dizionario geografico greco-romano", "text": ""}
{"id": "3131153", "revid": "767487", "url": "https://it.wikipedia.org/wiki?curid=3131153", "title": "Ekaterina Budanova", "text": "Biografia.\nKatja nacque in una famiglia di contadini nel villaggio di Konopljanka, nell'Oblast' di Smolensk. Mentre lavorava come operaia in una fabbrica di aerei a Mosca, si interess\u00f2 all'aviazione e si iscrisse a un aeroclub dove fu addestrata al pilotaggio. \nLavor\u00f2 come istruttore di volo a partire dal 1937. Prese parte a diverse parate aeree, pilotando il monoposto Yakovlev UT-1. \nGrande guerra patriottica.\nDopo l'attacco tedesco all'Unione Sovietica nel giugno 1941, si arruol\u00f2 nell'aeronautica militare. Dopo l'addestramento nel Gruppo Aereo 122, costituito da Marina Raskova, venne assegnata al 586\u00ba Reggimento Caccia (586 IAP). Questa unit\u00e0 era formata interamente da piloti donna. Svolse la sua prima missione di combattimento nell'aprile del 1942 sopra Saratov. Il 10 settembre, venne trasferita, insieme a Lidija Litvjak, Maria M. Kuznecova e Raisa Beljaeva, al 437 IAP, con base a Verchnjaja Achtuba, nei dintorni di Stalingrado. Si fece ben presto conoscere per la sua aggressivit\u00e0 in combattimento e per la sua abilit\u00e0 di pilotaggio ai comandi del caccia Yakovlev Yak-1.\nSecondo alcuni storici, abbatt\u00e9 il suo primo aereo \u2014 un caccia tedesco Messerschmitt Bf 109 \u2014 il 14 settembre 1942, in collaborazione con Lidija Litvjak. Per altri si trattava invece di una vittoria individuale. \nDopo, il 2 ottobre 1942, secondo l'archivista ufficiosa del reggimento, Ekaterina K. Polunina, Budanova ottenne le sue due prime vittorie aeree individuali, abbattendo un bimotore da bombardamento Junkers Ju 88 ed un Bf 109. Tuttavia, il meccanico di aereo della Budanova (e della Litvjak), Inna Pasportnikova, scrisse che abbatt\u00e9 il suo primo aereo il 6 ottobre, quando attacc\u00f2 13 Ju 88 da sola.\nDall'ottobre 1942 al gennaio 1943, la Budanova e la Litvjak prestarono servizio, sempre nell'area di Stalingrado, con il 9\u00ba Reggimento delle Guardie da Caccia, comandato dall'Eroe dell'Unione Sovietica Lev \u0160estakov. Questa unit\u00e0 era costituita da assi o da piloti considerati potenziali assi.\nUno di questi era Vladimir Dmitrievi\u010d Lavrinenkov, che fin\u00ec la guerra con 46 vittorie (11 in collaborazione). \nLa Budanova \u2013 ricordava dopo la guerra \u2013 era alta, portava i capelli corti \u201ce nella sua tenuta di volo si distingueva appena dai piloti maschi.\" Lavrinenkov descriveva la Budanova come un \"tipo allegro e vivace\", mentre la Litvyak appariva \"pensierosa e quieta\". Entrambe, per\u00f2, sottolineava Lavrinenkov, erano eccellenti piloti. Subito dopo il loro arrivo al reggimento, volavano quasi sempre in coppia, ma presto, Litvyak e Budanova iniziarono a volare come gregari di piloti maschi. \nIl 10 dicembre, Katja abbatt\u00e9 due Messerschmitt Bf 110. Nei mesi seguenti, le furono accreditati diversi altri abbattimenti di aerei.\nNel gennaio 1943, insieme alla sua amica Litvyak, venne trasferita al 73\u00ba Reggimento della Guardie da Caccia, appartenente all'8\u00aa Armata Aerea. Subito dopo le venne riconosciuto il titolo di \u201ccacciatrice libera\u201d, assegnato a piloti particolarmente aggressivi e abili nell'abbattere aerei nemici. La mattina del 10 febbraio 1943, nel cielo di Rostov sul Don, abbatt\u00e9 un Focke-Wulf Fw 190, insieme allo \"Starshij Lejtenant\" Nikolaj Demkin ed al gregario \"Lejtenant\" Boris Gorkhiver.\nIl 23 febbraio, le fu conferito l'Ordine della Stella Rossa. Il 9 marzo 1943, tra le 17.30 e le 18.30, abbatteva un Bf 109, insieme al \"Lejtenant\" Oleg Filipchenko. Il 20 aprile, la rivista \"Ogon\u00ebk\", un settimanale giovanile politico-letterario, pubblicava in copertina una foto della Budanova e della Litvjak. All'interno del periodico, un articolo celebrava - in stile sovietico - i loro successi collettivi, pi\u00f9 che individuali, fornendo il totale degli aerei abbattuti dalle due aviatrici.\nIl 30 maggio, sotto il comando di So\u0161nikov, faceva precipitare in collaborazione un altro Bf 109.\nAll'inizio del giugno 1943 aveva al suo attivo sei vittorie. I pesanti combattimenti su Rostov-sul-Don, durante la liberazione del bacino del Donec, le diedero l'opportunit\u00e0 di raggiungere il numero di 11 vittorie aeree.\nL'ultima missione.\nIl 19 luglio 1943 Katya decoll\u00f2 per una missione di scorta. Nei pressi della citt\u00e0 di Antracit, nell'Oblast' di Lugansk, venne coinvolta in un violento combattimento aereo. Ricordava in seguito Inna Pasportnikova: \n \"Avvist\u00f2 tre Messerschmitt diretti ad attaccare un gruppo di bombardieri sovietici. Katia li intercett\u00f2 e svi\u00f2 il loro attacco. Allora un disperato combattimento si svilupp\u00f2 in cielo. Katia riusc\u00ec a centrare un caccia tedesco nel suo collimatore e a crivellarlo di colpi. Era il quinto aereo che abbatteva personalmente. Poi il suo caccia cabr\u00f2 in alto e piomb\u00f2 su un altro Messer e lo colp\u00ec ripetutamente. Questo secondo caccia fugg\u00ec verso ovest lasciando una scia di fumo. Ma anche l'aereo dalle stelle rosse di Katja era stato colpito. Lingue di fuoco gi\u00e0 lambivano le sue ali. Katja riusc\u00ec ad estinguere le fiamme e a compiere un atterraggio di emergenza nella \u201cterra di nessuno\u201d. Alcuni contadini del posto raggiunsero il suo aereo e la estrassero dall'abitacolo, ma Katja era gi\u00e0 morta. La seppellirono in un campo alla periferia del villaggio di Novokrasnovka.\"\nControversie sul numero degli abbattimenti.\nDifferenti pubblicazioni, di diversi storici, riportano cifre diverse sul numero degli abbattimenti della Budanova. \nIl numero sul quale sembra esserci una maggiore concordanza da parte dei diversi storici \u00e8 di 11 vittorie aeree (6 individuali e 5 di gruppo). Secondo alcuni autori, ella ottenne, invece, 11 vittorie individuali.\nTuttavia, la Pasportnikova affermava che la Budanova aveva soltanto cinque vittorie individuali al momento della sua morte.\nAl momento della sua scomparsa, la Budanova era stata decorata due volte con l'Ordine della Guerra Patriottica. Sebbene fosse stata avanzata la candidatura per il suo ottenimento, non le fu concesso il titolo di Eroe dell'Unione Sovietica, durante la guerra. Il primo ottobre 1993, le venne concesso il titolo di Eroe della Federazione Russa, alla memoria."}
{"id": "3131154", "revid": "149587", "url": "https://it.wikipedia.org/wiki?curid=3131154", "title": "Yekaterina Budanova", "text": ""}
{"id": "3131159", "revid": "1005847", "url": "https://it.wikipedia.org/wiki?curid=3131159", "title": "Boris Kidri\u010d", "text": "Durante la Seconda guerra mondiale, fu capo del Fronte di liberazione sloveno e rivest\u00ec un ruolo cruciale nella lotta partigiana in Slovenia contro le Potenze dell'Asse. Al termine del conflitto, rivest\u00ec per primo la carica di Primo Ministro della neonata Repubblica Popolare di Slovenia.\nMor\u00ec di leucemia nel 1953. Il comune di Strni\u0161\u010de fu ribattezzato Kidri\u010devo in suo onore."}
{"id": "3131162", "revid": "118191942", "url": "https://it.wikipedia.org/wiki?curid=3131162", "title": "Governo Cavour III", "text": "Il Governo Cavour III \u00e8 stato in carica dal 21 gennaio 1860 al 23 marzo 1861.Fu l'ultimo governo del Regno di Sardegna prima della proclamazione del Regno d'Italia."}
{"id": "3131166", "revid": "1442080", "url": "https://it.wikipedia.org/wiki?curid=3131166", "title": "Pietro Pollini", "text": "Biografia.\nOriginario di Mendrisio, era figlio di Giovanni Battista e di Caterina Torriani. Dopo aver conseguito il dottorato presso l'Universit\u00e0 di Torino, svolse l'attivit\u00e0 di avvocato e notaio dal 1853 al 1889. Membro del Partito Liberale Radicale, fu eletto nel Consiglio di Stato dal 1873-1876 (organismo che presiedette nel biennio 1875-1876); fu deputato al Gran Consiglio ticinese dal 1877 al 1889."}
{"id": "3131167", "revid": "110157", "url": "https://it.wikipedia.org/wiki?curid=3131167", "title": "Monoclinale", "text": "Una monoclinale \u00e8 una piega a gradino (detta step-like fold) in strati rocciosi composta da una zona di maggiore inclinazione all'interno di una successione poco inclinata o suborizzontale.\nFormazione.\nLe monoclinali si possono formare per diverse cause\nCollegamenti esterni.\nhttps://bio-geo-terms.blogspot.com/2006_12_01_bio-geo-terms_archive.html"}
{"id": "3131169", "revid": "124855892", "url": "https://it.wikipedia.org/wiki?curid=3131169", "title": "Stati dell'Oceania", "text": "Geografia.\nL'Oceania presenta 14 stati indipendenti e molti territori dipendenti, amministrati in vario modo da altre nazioni.\nL'Oceania si divide in quattro regioni, sia nella suddivisione geografica tradizionale, sia in quella adottata a fini statistici dall'ONU, nel Geoschema (macroregioni ONU). L'unica differenza tra i due schemi \u00e8 la posizione della Nuova Zelanda, nella suddivisione tradizionale considerata parte della Polinesia, mentre nel Geoschema dell'ONU riunita insieme all'Australia.\nSuddivisione tradizionale\nSuddivisione del Geoschema dell'ONU\nLista.\nStati indipendenti.\nL'Oceania \u00e8 costituita dai seguenti 14 stati indipendenti, membri dell'ONU. Gli stati indipendenti dell'Oceania sono membri del Forum delle isole del Pacifico.\nStati associati.\nI seguenti sono Stati associati con la Nuova Zelanda.\nTerritori dipendenti.\nLe seguenti sono le entit\u00e0 considerate all'interno dell'Oceania:\n1. Territori federali di stati sovrani situati al di fuori di questi continenti.\n2. Territori che costituiscono parte integrante di stati sovrani in qualche forma diversa da una relazione federale, dove una parte significativa della massa territoriale dello stato sovrano \u00e8 situata al di fuori dell'Oceania o il territorio si trova al di fuori della terraferma dello stato sovrano. Molti di questi territori sono spesso descritti come dipendenze o aree autonome.\n3. Territori dipendenti di stati sovrani.\nDue di questi territori (Polinesia francese e Nuova Caledonia) sono membri associati del Forum delle isole del Pacifico, mentre altri cinqui territori (Samoa americana, Guam, Isole Marianne settentrionali, Tokelau e Wallis e Futuna) hanno uno status di osservatore all'interno dell'organizzazione.\nIsole minori esterne degli Stati Uniti d'America:"}
{"id": "3131170", "revid": "339392", "url": "https://it.wikipedia.org/wiki?curid=3131170", "title": "Parola di memoria", "text": ""}
{"id": "3131172", "revid": "1924342", "url": "https://it.wikipedia.org/wiki?curid=3131172", "title": "The Sound of Madness", "text": "The Sound of Madness \u00e8 il terzo album in studio della rock band statunitense Shinedown, pubblicato il 24 giugno 2008. Dall'album sono stati estratti cinque singoli: \"Devour\" (utilizzata da molti videogiochi, tra cui \"Madden\", \"Rock Band\" e \"Guitar Hero 5\"), \"Second Chance\" (scelta per il trailer di \"\"), \"Sound of Madness\", \"If You Only Knew\" e \"The Crow &amp; the Butterfly\".\nTracce.\nTutte le canzoni sono state composte da Brent Smith e Dave Bassett tranne dove segnalato."}
{"id": "3131174", "revid": "35031042", "url": "https://it.wikipedia.org/wiki?curid=3131174", "title": "Romanzo in versi", "text": ""}
{"id": "3131175", "revid": "767487", "url": "https://it.wikipedia.org/wiki?curid=3131175", "title": "Sottostringa", "text": "Una sottostringa, sottosequenza, prefisso o suffisso di una stringa \u00e8 un sottoinsieme di simboli in una stringa, in cui l'ordine degli elementi \u00e8 preservato. In questo contesto, i termini \"stringa\" e \"sequenza\" assumono lo stesso significato.\nSottosuccessioni.\nUna sottosequenza di una stringa formula_1 \u00e8 una stringa formula_2 tale che formula_3, dove formula_4. La sottosuccessione \u00e8 una generalizzazione del concetto di sottostringa, suffisso e prefisso. Trovare la stringa pi\u00f9 lunga uguale a una sottosequenza di due o pi\u00f9 stringhe \u00e8 noto come il problema della massima sottosequenza comune.\nEsempio: la stringa codice_1 \u00e8 una sottosequenza della stringa codice_2:\n banana\n an na\nContando la sottosequenza vuota, il numero di sottosequenze di una stringa lunga formula_5 dove i simboli compaiono solo una volta \u00e8 semplicemente il numero di sottoinsiemi degli indici dei simboli, ovvero formula_6.\nSottostringa.\nUna sottostringa (o fattore) di una stringa formula_7 \u00e8 una stringa formula_8, dove formula_9 e formula_10. Una sottostringa di una stringa \u00e8 un prefisso di un suffisso della stringa o, in modo equivalente, un suffisso di un prefisso della stringa. Se formula_11 \u00e8 una sottostringa di formula_12, essa \u00e8 anche una sottosequenza, che \u00e8 un concetto pi\u00f9 generale. Dato un pattern formula_13, \u00e8 possibile trovarne le occorrenze in una strina formula_12 mediante un algoritmo di pattern matching su stringhe. Trovare la stringa pi\u00f9 lunga uguale a una sottostringa di due o pi\u00f9 stringhe \u00e8 noto come il problema della massima sottostringa comune.\nEsempio: La stringa codice_3 \u00e8 una sottostringa (e sottosequenza) di codice_2 in due posizioni differenti:\n banana\n ana||\n ana\nNella letteratura matematica, le sottostringhe sono anche chiamate subwords (in America) o fattori (in Europa).\nNon contando la sottostringa vuota, il numero di sottostringhe di una stringa lunga formula_5 dove i simboli compaiono solo una volta \u00e8 uguale al numero di modi in cui si possono scegliere due \"punti\" distinti, ognuno posto tra due simboli adiacenti, per marcare rispettivamente l'inizio e la fine della sottostringa. Includendo il punto che precede il primo carattere della stringa e quello che segue l'ultimo, ci sono un totale di formula_16 punti. Per cui esistono formula_17 sottostringhe non vuote.\nPrefisso.\nUn prefisso di una stringa formula_7 \u00e8 una stringa formula_19, dove formula_4. Un \"prefisso proprio\" di una stringa ha lunghezza inferiore rispetto alla stessa (formula_21) ; alcune definizioni in aggiunta richiedono che un prefisso proprio sia non vuoto (formula_22). Un prefisso pu\u00f2 essere visto come un caso speciale di una sottostringa.\nEsempio: La stringa codice_5 \u00e8 un prefisso (e sottostringa e sottosequenza) della stringa codice_2:\n banana\n ban\nIl simbolo di sottoinsieme quadrato \u00e8 a volte utilizzato per indicare un prefisso, cos\u00ec formula_23 denota che formula_24 \u00e8 un prefisso di formula_12, definendo una relazione binaria su stringhe, chiamata la relazione prefisso.\nNella teoria dei linguaggi formali il termine \"prefisso di una stringa\" viene inteso comunemente anche come l'insieme di tutti i prefissi di una stringa rispetto a quel linguaggio.\nSuffisso.\nUn suffisso di una stringa formula_7 \u00e8 una stringa formula_27, dove formula_4. Un \"suffisso proprio\" di una stringa \u00e8 di lunghezza inferiore alla stessa (formula_29); di nuovo, un'interpretazione pi\u00f9 restrittiva impone che il suffisso proprio sia non vuoto (formula_22). Un suffisso pu\u00f2 essere visto come un caso speciale di una sottostringa.\nEsempio: La stringa codice_7 \u00e8 un suffisso (e una sottostringa e sottosequenza) della stringa codice_2:\n banana\n nana\nUn albero dei suffissi di una stringa \u00e8 una struttura dati trie-like che rappresenta tutti i suoi suffissi. Gli alberi dei suffissi hanno un gran numero di applicazioni negli algoritmi su stringhe. L'array dei suffissi \u00e8 una versione semplificata di questa struttura dati che elenca le posizioni di partenza dei suffissi in ordine alfabetico; condivide molte delle stesse applicazioni.\nBordo.\nUna sottostringa si dice bordo quando \u00e8 contemporaneamente suffisso e prefisso della stessa stringa, ad esempio \"bab\" \u00e8 un bordo di \"babab\".\nSuperstringa.\nDato un insieme di formula_31 stringhe formula_32, una superstringa dell'insieme formula_13 \u00e8 una singola stringa che contiene tutti gli elementi di formula_13 come sottostringhe.\nPer esempio, una concatenazione degli elementi di formula_13 in un ordine qualsiasi produce una superstringa banale di formula_13. Per un esempio pi\u00f9 interessante, sia formula_37. Si ha che formula_38 \u00e8 una superstringa di formula_13, ma formula_40 \u00e8 una superstringa pi\u00f9 corta."}
{"id": "3131185", "revid": "235890", "url": "https://it.wikipedia.org/wiki?curid=3131185", "title": "Sottosequenza", "text": ""}
{"id": "3131186", "revid": "1543377", "url": "https://it.wikipedia.org/wiki?curid=3131186", "title": "Franklin (contea di Beaver, Pennsylvania)", "text": "Franklin \u00e8 una township degli Stati Uniti d'America, nella contea di Beaver nello Stato della Pennsylvania. Secondo il censimento del 2000 la popolazione \u00e8 di 4.307 abitanti.\nSociet\u00e0.\nEvoluzione demografica.\nLa composizione etnica vede una prevalenza della razza bianca (99,30%) seguita da quella asiatica (0,14%), dati del 2000."}
{"id": "3131189", "revid": "1305772", "url": "https://it.wikipedia.org/wiki?curid=3131189", "title": "I promessi sposi (disambigua)", "text": ""}
{"id": "3131190", "revid": "287204", "url": "https://it.wikipedia.org/wiki?curid=3131190", "title": "Romanticismo italiano", "text": ""}
{"id": "3131191", "revid": "1543377", "url": "https://it.wikipedia.org/wiki?curid=3131191", "title": "Freedom (contea di Beaver)", "text": "Freedom \u00e8 una borough degli Stati Uniti d'America, nella contea di Beaver nello Stato della Pennsylvania. Secondo il censimento del 2000 la popolazione \u00e8 di 1.763 abitanti.\nSociet\u00e0.\nEvoluzione demografica.\nLa composizione etnica vede una prevalenza della razza bianca (92,80%) seguita da quella afroamericana (5,16%), dati del 2000."}
{"id": "3131193", "revid": "287204", "url": "https://it.wikipedia.org/wiki?curid=3131193", "title": "Manz\u00f9", "text": ""}
{"id": "3131194", "revid": "88740", "url": "https://it.wikipedia.org/wiki?curid=3131194", "title": "Silkerode", "text": "Silkerode \u00e8 una frazione del comune tedesco di Sonnenstein, in Turingia.\nStoria.\nSilkerode costitu\u00ec un comune autonomo fino al 1\u00ba dicembre 2011."}
{"id": "3131195", "revid": "767487", "url": "https://it.wikipedia.org/wiki?curid=3131195", "title": "Denver Open 1977", "text": "Il Denver Open 1977 \u00e8 stato un torneo di tennis giocato sul sintetico indoor. \u00c8 stata la 6\u00aa edizione del torneo che fa parte del Colgate-Palmolive Grand Prix 1977. Si \u00e8 giocato a Denver negli USA dal 18 al 24 aprile 1977.\nCampioni.\nSingolare maschile.\n Bj\u00f6rn Borg ha battuto in finale Brian Gottfried 7\u20135, 6\u20132\nDoppio maschile.\n Colin Dibley / Geoff Masters hanno battuto in finale Syd Ball / Kim Warwick 6\u20132, 6\u20133"}
{"id": "3131197", "revid": "599013", "url": "https://it.wikipedia.org/wiki?curid=3131197", "title": "Mohamed Barakat", "text": "Statistiche.\nPresenze e reti nei club.\n\"Statistiche aggiornate al 30 giugno 2013.\""}
{"id": "3131198", "revid": "1452073", "url": "https://it.wikipedia.org/wiki?curid=3131198", "title": "Lisa Hanna", "text": "Biografia.\nEx Miss Giamaica nel 1993, Lisa Hanna \u00e8 stata incoronata quarantacinquesima Miss Mondo a diciotto anni, il 27 novembre 1993 presso il \"Sun City Entertainment Center\" di Sun City in Sudafrica, ricevendo la corona dalla Miss Mondo uscente, la russa Julia Kourotchkina. \u00c8 stata la terza Miss Mondo giamaicana, dopo Carole Joan Crawford nel 1963 e Cindy Breakspeare nel 1967.\nDopo l'anno di regno, la Hanna ha interpretato un piccolo ruolo nel film \"How Stella Got Her Groove Back\" e a condotto \"Our Voices\" un talk show in onda in Giamaica. Ha compiuto i propri studi accademici all'Universit\u00e0 delle Indie occidentali. Nel 2005 \u00e8 tornata a vivere in Giamaica, dove ha lavorato come consulente per l'Hotel Hilton, centro finanziario della citt\u00e0 di Kingston."}
{"id": "3131201", "revid": "110157", "url": "https://it.wikipedia.org/wiki?curid=3131201", "title": "Breitenworbis", "text": "Breitenworbis \u00e8 un comune di 3.544 abitanti della Turingia, in Germania.\nAppartiene al circondario (\"Landkreis\") dell'Eichsfeld (targa EIC) ed \u00e8 parte della comunit\u00e0 amministrativa (\"Verwaltungsgemeinschaft\") di Eichsfeld-Wipperaue."}
{"id": "3131203", "revid": "110157", "url": "https://it.wikipedia.org/wiki?curid=3131203", "title": "Buhla", "text": "Buhla \u00e8 un comune di 565 abitanti della Turingia, in Germania.\nAppartiene al circondario (\"Landkreis\") dell'Eichsfeld (targa EIC) ed \u00e8 parte della comunit\u00e0 amministrativa (\"Verwaltungsgemeinschaft\") di Eichsfeld-Wipperaue."}
{"id": "3131204", "revid": "200568", "url": "https://it.wikipedia.org/wiki?curid=3131204", "title": "Gernrode (Turingia)", "text": "Gernrode \u00e8 un comune di 1.651 abitanti della Turingia, in Germania.\nAppartiene al circondario (\"Landkreis\") dell'Eichsfeld (targa EIC) ed \u00e8 parte della comunit\u00e0 amministrativa (\"Verwaltungsgemeinschaft\") di Eichsfeld-Wipperaue."}
{"id": "3131205", "revid": "125665453", "url": "https://it.wikipedia.org/wiki?curid=3131205", "title": "Satoshi Hino", "text": "\u00c8 noto per aver doppiato Kyojuro Rengoku in \"Demon Slayer - Kimetsu no Yaiba\", Ainz Ooal Gown in \"Overlord\" e Daichi Sawamura in \"Haikyu! L'asso del volley\". Ha collaborato con la doppiatrice Rie Kugimiya in diversi anime come protagonisti, ad esempio in \"Shakugan no Shana\", \"Zero no tsukaima\" e \"Nabari\"."}
{"id": "3131207", "revid": "110157", "url": "https://it.wikipedia.org/wiki?curid=3131207", "title": "Julija Kuro\u010dkina", "text": "Biografia.\nEx Miss Russia 1992, Julija Kuro\u010dkina \u00e8 stata incoronata quarantaduesima Miss Mondo a diciannove anni, il 12 dicembre 1992 presso il \"Sun City Entertainment Centre\" di Sun City in Sudafrica, ricevendo la corona dalla Miss Mondo uscente, la venezuelana Ninibeth Beatriz Leal Jim\u00e9nez. \u00c8 stata la prima Miss Mondo russa.\nIn precedenza Julija Kuro\u010dkina aveva lavorato come modella sin dall'et\u00e0 di quattordici anni. A diciotto anni si era trasferita a Mosca proprio per avere maggiori sbocchi professionali. Dopo l'anno di regno, la Kuro\u010dkina si \u00e8 sposata ed ha avuto una figlia, Katia. Lavora presso una agenzia di viaggi."}
{"id": "3131208", "revid": "110157", "url": "https://it.wikipedia.org/wiki?curid=3131208", "title": "Haynrode", "text": "Haynrode \u00e8 un comune di 687 abitanti della Turingia, in Germania.\nAppartiene al circondario (\"Landkreis\") dell'Eichsfeld (targa EIC) ed \u00e8 parte della comunit\u00e0 amministrativa (\"Verwaltungsgemeinschaft\") di Eichsfeld-Wipperaue."}
{"id": "3131210", "revid": "110157", "url": "https://it.wikipedia.org/wiki?curid=3131210", "title": "Kirchworbis", "text": "Kirchworbis \u00e8 un comune di 1.400 abitanti della Turingia, in Germania.\nAppartiene al circondario (\"Landkreis\") dell'Eichsfeld (targa EIC) ed \u00e8 parte della comunit\u00e0 amministrativa (\"Verwaltungsgemeinschaft\") di Eichsfeld-Wipperaue."}
{"id": "3131211", "revid": "2048388", "url": "https://it.wikipedia.org/wiki?curid=3131211", "title": "Convocazioni al torneo di qualificazione europeo al World Grand Prix 2011", "text": "Elenco delle giocatrici condovate per il Torneo di qualificazione europeo al World Grand Prix di pallavolo femminile 2011."}
{"id": "3131212", "revid": "124663499", "url": "https://it.wikipedia.org/wiki?curid=3131212", "title": "Juanmi Jim\u00e9nez", "text": "Caratteristiche.\nJuanmi \u00e8 una seconda punta, capace di svariare su tutto il fronte d'attacco ma che pu\u00f2 anche fungere da centravanti di movimento. Destro naturale, \u00e8 dotato di ottima tecnica, di grande velocit\u00e0 d'esecuzione e di uno spiccato senso del goal. Abilissimo nello smarcarsi scivolando alle spalle del diretto marcatore.\nCarriera.\nClub.\n\u00c8 il pi\u00f9 giovane calciatore a realizzare una doppietta nella Liga (17 anni), battendo i precedenti record di Ra\u00fal e Bojan. La gara in questione \u00e8 -M\u00e1laga (3-5) del 12 settembre 2010 valida per la seconda giornata di campionato. Aveva gi\u00e0 segnato una rete con il M\u00e1laga, il gol della bandiera nella partita di Coppa del Re del 13 gennaio 2010 persa per 5-1 in trasferta contro il Getafe.\nIl 16 giugno 2015 viene acquistato per cinque milioni di euro dal Southampton, con cui firma un contratto quadriennale. Il 30 agosto seguente fa il suo esordio con la nuova maglia, nella partita vinta per 3-0 contro il Norwich City, subentrando a Sadio Man\u00e9 all'81\u00ba minuto di gioco. Chiude la stagione con 19 presenza tra campionato e coppe, senza mai segnare.\nIl 9 giugno 2016 passa al Real Sociedad, legandosi con il club spagnolo fino al 2021; sceglie di indossare la maglia numero 7.\nNazionale.\nNel 2009 debutta con la Nazionale spagnola Under-17, realizzando in totale 5 reti in 5 presenze. Nel 2011 viene chiamato per gli Europei Under 19 in corso di svolgimento in Romania, dove ottiene il suo primo trofeo con una nazionale. Juanmi gioca tutte le 5 partite della fase finale dell'Europeo, andando inoltre a segno nelle gare contro Serbia ed Irlanda in semifinale. Il 31 marzo 2015 esordisce con la Nazionale maggiore, giocando da titolare per 62\u00ba minuti in amichevole contro la Nazionale olandese, prima di essere sostituito da \u00c1lvaro Morata.\nStatistiche.\nPresenze e reti nei club.\n\"Statistiche aggiornate al 19 dicembre 2021.\""}
{"id": "3131213", "revid": "1543377", "url": "https://it.wikipedia.org/wiki?curid=3131213", "title": "Bernterode (bei Heilbad Heiligenstadt)", "text": "Bernterode (bei Heilbad Heiligenstadt) \u00e8 una frazione della citt\u00e0 tedesca di Heilbad Heiligenstadt.\nStoria.\nIl 1\u00ba gennaio 2019 il comune di Bernterode (bei Heilbad Heiligenstadt) venne aggregato alla citt\u00e0 di Heilbad Heiligenstadt."}
{"id": "3131215", "revid": "110157", "url": "https://it.wikipedia.org/wiki?curid=3131215", "title": "Dieterode", "text": "Dieterode \u00e8 un comune di 92 abitanti della Turingia, in Germania.\nAppartiene al circondario (\"Landkreis\") dell'Eichsfeld (targa EIC) ed \u00e8 parte della comunit\u00e0 amministrativa (\"Verwaltungsgemeinschaft\") di Ershausen/Geismar."}
{"id": "3131216", "revid": "204012", "url": "https://it.wikipedia.org/wiki?curid=3131216", "title": "Freedom (contea di Beaver, Pennsylvania)", "text": ""}
{"id": "3131217", "revid": "287204", "url": "https://it.wikipedia.org/wiki?curid=3131217", "title": "Geismar", "text": "Geismar \u00e8 un comune di 1.207 abitanti della Turingia, in Germania.\nAppartiene al circondario (\"Landkreis\") dell'Eichsfeld (targa EIC) ed \u00e8 parte della comunit\u00e0 amministrativa (\"Verwaltungsgemeinschaft\") di Ershausen/Geismar."}
{"id": "3131218", "revid": "110157", "url": "https://it.wikipedia.org/wiki?curid=3131218", "title": "Kella", "text": "Kella \u00e8 un comune di 566 abitanti della Turingia, in Germania.\nAppartiene al circondario (\"Landkreis\") dell'Eichsfeld (targa EIC) ed \u00e8 parte della comunit\u00e0 amministrativa (\"Verwaltungsgemeinschaft\") di Ershausen/Geismar."}
{"id": "3131219", "revid": "287204", "url": "https://it.wikipedia.org/wiki?curid=3131219", "title": "Krombach (Turingia)", "text": "Krombach \u00e8 un comune di 205 abitanti della Turingia, in Germania.\nAppartiene al circondario (\"Landkreis\") dell'Eichsfeld (targa EIC) ed \u00e8 parte della comunit\u00e0 amministrativa (\"Verwaltungsgemeinschaft\") di Ershausen/Geismar."}
{"id": "3131220", "revid": "610351", "url": "https://it.wikipedia.org/wiki?curid=3131220", "title": "Miss Cina", "text": "Miss Cina (ufficialmente chiamato \"Miss Mondo Cina\", \"\u4e16\u754c\u5c0f\u59d0\u5927\u8cfd\u4e2d\u570b\u8cfd\u5340\") \u00e8 un concorso di bellezza che si tiene annualmente in Cina e che ha lo scopo di scegliere la rappresentante cinese per Miss Mondo. Ad oggi la migliore prestazione cinese al concorso \u00e8 stata nel 2007, quando Zhang Zilin ha vinto il titolo di Miss Mondo 2007.\nIl concorso di \"Miss Universo Cina\" \u00e8 invece stato istituito nel 2002 per selezionare la rappresentante nazionale per il concorso Miss Universo. Ad oggi la migliore prestazione cinese al concorso \u00e8 stata nel 2002, quando Zhuo Ling \u00e8 arrivata alla terza posizione del concorso."}
{"id": "3131222", "revid": "287204", "url": "https://it.wikipedia.org/wiki?curid=3131222", "title": "Juanmi Jimenez", "text": ""}
{"id": "3131224", "revid": "352448", "url": "https://it.wikipedia.org/wiki?curid=3131224", "title": "Rexurdimento", "text": ""}
{"id": "3131225", "revid": "110157", "url": "https://it.wikipedia.org/wiki?curid=3131225", "title": "Pfaffschwende", "text": "Pfaffschwende \u00e8 un comune di 359 abitanti della Turingia, in Germania.\nAppartiene al circondario (\"Landkreis\") dell'Eichsfeld (targa EIC) ed \u00e8 parte della comunit\u00e0 amministrativa (\"Verwaltungsgemeinschaft\") di Ershausen/Geismar."}
{"id": "3131227", "revid": "287204", "url": "https://it.wikipedia.org/wiki?curid=3131227", "title": "Schimberg", "text": "Schimberg \u00e8 un comune di 2.323 abitanti della Turingia, in Germania.\nAppartiene al circondario (\"Landkreis\") dell'Eichsfeld (targa EIC) ed \u00e8 parte della comunit\u00e0 amministrativa (\"Verwaltungsgemeinschaft\") di Ershausen/Geismar."}
{"id": "3131228", "revid": "110157", "url": "https://it.wikipedia.org/wiki?curid=3131228", "title": "Schwobfeld", "text": "Schwobfeld \u00e8 un comune di 113 abitanti della Turingia, in Germania.\nAppartiene al circondario (\"Landkreis\") dell'Eichsfeld (targa EIC) ed \u00e8 parte della comunit\u00e0 amministrativa (\"Verwaltungsgemeinschaft\") di Ershausen/Geismar."}
{"id": "3131229", "revid": "1543377", "url": "https://it.wikipedia.org/wiki?curid=3131229", "title": "Georgetown (Pennsylvania)", "text": "Georgetown \u00e8 una borough degli Stati Uniti d'America, nella contea di Beaver nello Stato della Pennsylvania. Secondo il censimento del 2000 la popolazione \u00e8 di 182 abitanti.\nSociet\u00e0.\nEvoluzione demografica.\nLa composizione etnica vede una esclusivit\u00e0 della razza bianca (100,00%), dati del 2000."}
{"id": "3131230", "revid": "228587", "url": "https://it.wikipedia.org/wiki?curid=3131230", "title": "Ul'beja", "text": "La Ul'beja () \u00e8 un fiume della Russia siberiana orientale (Territorio di Chabarovsk), tributario del mare di Ochotsk.\nNasce dal versante meridionale della catena montuosa dei Suntar-Chajata, nell'estrema sezione nordorientale del Territorio di Chabarovsk; scorre con direzione mediamente meridionale su tutto il percorso drenando una valle parallela a quelle del Kuchtuj e della Inja; sfocia dopo circa 400 chilometri di corso nel mare di Ochotsk.\nLa Ul'beja non incontra alcun centro urbano di qualche rilevanza; \u00e8 gelata, mediamente, da fine ottobre/primi di novembre a maggio inoltrato."}
{"id": "3131231", "revid": "110157", "url": "https://it.wikipedia.org/wiki?curid=3131231", "title": "Volkerode", "text": "Volkerode \u00e8 un comune di 255 abitanti della Turingia, in Germania.\nAppartiene al circondario (\"Landkreis\") dell'Eichsfeld (targa EIC) ed \u00e8 parte della comunit\u00e0 amministrativa (\"Verwaltungsgemeinschaft\") di Ershausen/Geismar."}
{"id": "3131233", "revid": "287204", "url": "https://it.wikipedia.org/wiki?curid=3131233", "title": "Wiesenfeld", "text": "Wiesenfeld \u00e8 un comune di 251 abitanti della Turingia, in Germania.\nAppartiene al circondario (\"Landkreis\") dell'Eichsfeld (targa EIC) ed \u00e8 parte della comunit\u00e0 amministrativa (\"Verwaltungsgemeinschaft\") di Ershausen/Geismar."}
{"id": "3131234", "revid": "223320", "url": "https://it.wikipedia.org/wiki?curid=3131234", "title": "Miss Universo Cina", "text": ""}
{"id": "3131237", "revid": "287204", "url": "https://it.wikipedia.org/wiki?curid=3131237", "title": "Giorgio IV di Georgia", "text": "Figlio della regina Tamara di Georgia, fu dichiarato co-regnante con sua madre nel 1207. Continu\u00f2 la politica di rafforzamento dello stato feudale gi\u00e0 iniziata dalla madre. Nel 1210 sed\u00f2 le rivolte negli stati musulmani vassalli e dieci anni dopo inizi\u00f2 la preparazione di un'operazione militare su larga scala contro Gerusalemme in favore dei crociati.\nTuttavia, l'arrivo dei mongoli presso i confini georgiani costrinse il sovrano a rimandare i piani per Gerusalemme. Fra il 1221 e il 1222 le armate mongole sconfissero due eserciti georgiani, prima di lasciare il Caucaso; i georgiani subirono gravi perdite ed anche Giorgio IV rimase gravemente ferito. Il sovrano georgiano mor\u00ec l'anno seguente proprio a causa dei postumi di guerra, all'et\u00e0 di soli 31 anni.\nGiorgio IV \u00e8 anche noto per le sue larghe vedute su molti temi politici, tali da causargli l'inimicizia del clero e di parte della nobilt\u00e0, che rifiutarono di riconoscerne il matrimonio con una giovane donna non nobile e lo costrinsero al divorzio, sebbene poi il sovrano georgiano non si sia risposato."}
{"id": "3131238", "revid": "1492679", "url": "https://it.wikipedia.org/wiki?curid=3131238", "title": "Episodi di Naruto (prima stagione)", "text": "La prima stagione dell'anime \"Naruto\" \u00e8 composta da 35 episodi, andati in onda in Giappone dal 3 ottobre 2002 al 28 maggio 2003, con cadenza settimanale, in Italia invece dal 5 settembre al 23 ottobre 2006, dal luned\u00ec al venerd\u00ec, e dall'8 luglio al 15 dicembre 2011 sono stati ritrasmessi integralmente senza censura video. Essi descrivono la vita di Naruto Uzumaki, un giovane di 12 anni intenzionato a diventare Hokage, cio\u00e8 il ninja leader del villaggio in cui risiede. Entra cos\u00ec a far parte del Team 7 insieme a Sasuke Uchiha e Sakura Haruno, un gruppo di guerrieri sotto il comando del Jonin Kakashi Hatake a cui vengono assegnate missioni per conto del villaggio.\nLa stagione utilizza due sigle di apertura: \"R\u2605O\u2605C\u2605K\u2605S\" degli Hound Dog (episodi 1-25) e degli Asian Kung-Fu Generation (episodi 26-35). Le due sigle di chiusura sono invece \"Wind\" di Akeboshi (episodi 1-25) e del duo femminile Rythem (episodi 26-35)."}
{"id": "3131240", "revid": "287204", "url": "https://it.wikipedia.org/wiki?curid=3131240", "title": "Bornhagen", "text": "Bornhagen \u00e8 un comune di 297 abitanti della Turingia, in Germania.\nAppartiene al circondario (\"Landkreis\") dell'Eichsfeld (targa EIC) ed \u00e8 parte della comunit\u00e0 amministrativa (\"Verwaltungsgemeinschaft\") di Hanstein-Rusteberg."}
{"id": "3131241", "revid": "785863", "url": "https://it.wikipedia.org/wiki?curid=3131241", "title": "Episodi di Naruto (seconda stagione)", "text": "La seconda stagione dell'anime \"Naruto\" \u00e8 composta da 48 episodi, andati in onda in Giappone dal 4 giugno 2003 al 12 maggio 2004, con cadenza settimanale, e trasmesse in Italia dal 24 ottobre 2006 al 4 gennaio 2007, dal luned\u00ec al venerd\u00ec. Essi descrivono la parte finale dell'esame Ch\u016bnin, a cui partecipano molti ninja da svariati villaggi per migliorare il loro livello. Durante l'ultima prova, il criminale Orochimaru organizza un'invasione al Villaggio della Foglia alleandosi con il Villaggio della Sabbia.\nLa stagione utilizza tre sigle di apertura: degli Asian Kung-Fu Generation (episodi 36-53), dei Little by Little (episodi 54-77) e \"Go!!!\" dei Flow (episodi 78-83). Le sigle di chiusura adottate sono: dei Rythem (episodi 36-51), degli Orange Range (episodi 52-64), \"ALIVE\" dei Raiko (episodi 65-77) e dei The Mass Missile (episodi 78-83)."}
{"id": "3131242", "revid": "110157", "url": "https://it.wikipedia.org/wiki?curid=3131242", "title": "Burgwalde", "text": "Burgwalde \u00e8 un comune di 241 abitanti della Turingia, in Germania.\nAppartiene al circondario (\"Landkreis\") dell'Eichsfeld (targa EIC) ed \u00e8 parte della comunit\u00e0 amministrativa (\"Verwaltungsgemeinschaft\") di Hanstein-Rusteberg."}
{"id": "3131243", "revid": "125945780", "url": "https://it.wikipedia.org/wiki?curid=3131243", "title": "Episodi di Naruto (terza stagione)", "text": "La terza stagione dell'anime \"Naruto\" \u00e8 composta da 48 episodi, andati in onda in Giappone dal 19 maggio 2004 al 20 aprile 2005, con cadenza settimanale, e trasmessi in Italia dal 5 gennaio 2007 al 6 febbraio 2008, dal luned\u00ec al venerd\u00ec. Essi mostrano Itachi Uchiha e Kisame Hoshigaki all'inseguimento di Naruto. Dopo che vengono messi in fuga dal ninja leggendario Jiraiya, Jiraiya e Naruto si mettono in cerca di Tsunade per farla diventare Quinto Hokage, il leader del Villaggio della Foglia.\nLe tre sigle di apertura della stagione sono: \"Go!!!\" dei Flow (episodi 84-103), dei Sambomaster (episodi 104-128) e di Stance Punks (episodi 129-131). Le cinque sigle di chiusura sono: dei The Mass Missile (episodi 84-89), della cantante TiA (episodi 90-103), di Captain Stridum (episodi 104-115), dei GaGaGa SP (episodi 116-128), dei No Regret Life (episodi 129-131)."}
{"id": "3131244", "revid": "371529", "url": "https://it.wikipedia.org/wiki?curid=3131244", "title": "Beatles VI", "text": "Beatles VI \u00e8 un album dei Beatles, pubblicato dalla Capitol Records negli Stati Uniti il 14 giugno 1965. Il disco venne fatto uscire sia in versione mono che in versione stereo. Il disco ebbe uno strepitoso successo negli Stati Uniti, dove si posizion\u00f2 ai vertici delle tre principali classifiche di vendita delle riviste musicali \"Billboard\", \"Cashbox\", e \"Record World\".\nIl disco.\nL'album comprende due brani registrati appositamente per il mercato statunitense: \"Bad Boy\" e \"Dizzy Miss Lizzy\", entrambe cover di pezzi scritti da Larry Williams e registrati il giorno del compleanno di Williams (10 maggio 1965); risultano essere gli unici due brani incisi appositamente dai Beatles per il mercato statunitense. \"Dizzy Miss Lizzy\" venne poi anche inclusa nell'album \"Help!\", ma \"Bad Boy\" rimase inedita fino alla sua inclusione nella raccolta \"A Collection of Beatles Oldies\" nel 1966. Nel disco sono inoltre contenute le rimanenti sei tracce dell'album \"Beatles for Sale\" lasciate fuori da \"Beatles '65\", \"Yes It Is\", la b-side del singolo \"Ticket to Ride\", e due canzoni tratte \"Help!\": \"You Like Me Too Much\" e \"Tell Me What You See,\" all'epoca dall'ancora inedito negli USA. Come era successo anche per \"Beatles for Sale\", il titolo del medley \"Kansas City/Hey-Hey-Hey-Hey!\" \u00e8 erroneamente indicato sul retro di copertina solo come \"Kansas City\".\nNel 2006 l'album \u00e8 stato ristampato per la prima volta in formato CD come parte del cofanetto \"The Capitol Albums, Volume 2\".\nTracce.\nTutti brani sono opera di John Lennon e Paul McCartney, eccetto dove indicato."}
{"id": "3131245", "revid": "1718925", "url": "https://it.wikipedia.org/wiki?curid=3131245", "title": "Episodi di Naruto (quarta stagione)", "text": "La quarta stagione dell'anime \"Naruto\" \u00e8 composta da 54 episodi, andati in onda in Giappone dal 27 aprile 2005 al 17 maggio 2006, con cadenza settimanale, e trasmessi in Italia dall'8 febbraio 2008 al 15 maggio 2008, dal luned\u00ec al venerd\u00ec. \nLa stagione utilizza tre sigle di apertura: di Stance Punks (episodi 132-153), degli Snowkel (episodi 154-178), \"\" dei Flow (episodi 179-185). Le cinque sigle di chiusura sono: dei No Regret Life (episodi 132-141), \"Speed\" del trio Analog Fish (episodi 142-153), del gruppo musicale Amadori (episodi 154-165), dei Chaba (episodi 166-178) e \"Yellow Moon\" di Akeboshi (episodi 179-185)."}
{"id": "3131246", "revid": "1568601", "url": "https://it.wikipedia.org/wiki?curid=3131246", "title": "Bira (fiume)", "text": "La Bira () \u00e8 un fiume dell'Estremo Oriente russo, affluente di sinistra dell'Amur. Scorre nei rajon Oblu\u010denskij, Birobid\u017eanskij e Smidovi\u010dskij rajon dell'Oblast' autonoma ebraica. \nDescrizione.\nIl fiume ha origine dalla confluenza dei fiumi Sutara e Kul'dur che scendono rispettivamente dai monti Sutar e dai Malyj Chingan. Scorre principalmente in pianura in direzione orientale fino all'omonimo villaggio di Bira, poi volge a sud est, dopo Birobid\u017ean si dirige a sud-sud-est fino a sfociare nell'Amur. La lunghezza del fiume \u00e8 di 261\u00a0km (424\u00a0km secondo la Grande enciclopedia sovietica), l'area del bacino \u00e8 di 9\u00a0580\u00a0km\u00b2. \nLa ferrovia Transiberiana e l'autostrada 297 \u00abAmur\u00bb \u010cita-Chabarovsk corrono nella parte alta e media della valle della Bira."}
{"id": "3131247", "revid": "785863", "url": "https://it.wikipedia.org/wiki?curid=3131247", "title": "Episodi di Naruto (quinta stagione)", "text": "La quinta stagione dell'anime \"Naruto\" \u00e8 composta da 35 episodi andati in onda dal 24 maggio 2006 all'8 febbraio 2007, con cadenza settimanale, e trasmessi in Italia dal 16 maggio 2008 al 7 luglio 2008, dal luned\u00ec al venerd\u00ec. Essa continua il racconto delle missioni dei ninja del Villaggio della Foglia, fino a quando Naruto parte con il suo maestro Jiraiya per allenarsi in giro per il mondo. La storia continua nella serie anime \"\", che traspone gli eventi della seconda parte del manga \"Naruto\".\nLe sigle di apertura sono: \"\" dei Flow (episodi 186-202) e degli Hearts Grow (episodi 202-220). Le sigle di chiusura sono: \"Yellow Moon\" di Akeboshi (episodi 186-191), del gruppo femminile OreSkaBand (episodi 192-202) e dei Saboten (episodi 203-220)."}
{"id": "3131249", "revid": "80339", "url": "https://it.wikipedia.org/wiki?curid=3131249", "title": "Ulbeja", "text": ""}
{"id": "3131250", "revid": "110157", "url": "https://it.wikipedia.org/wiki?curid=3131250", "title": "Freienhagen", "text": "Freienhagen \u00e8 un comune di 309 abitanti della Turingia, in Germania.\nAppartiene al circondario (\"Landkreis\") dell'Eichsfeld (targa EIC) ed \u00e8 parte della comunit\u00e0 amministrativa (\"Verwaltungsgemeinschaft\") di Hanstein-Rusteberg."}
{"id": "3131251", "revid": "80339", "url": "https://it.wikipedia.org/wiki?curid=3131251", "title": "Ulbeya", "text": ""}
{"id": "3131255", "revid": "1543377", "url": "https://it.wikipedia.org/wiki?curid=3131255", "title": "Glasgow (Pennsylvania)", "text": "Glasgow \u00e8 una borough degli Stati Uniti d'America, nella contea di Beaver nello Stato della Pennsylvania. Secondo il censimento del 2000 la popolazione \u00e8 di 63 abitanti.\nSociet\u00e0.\nEvoluzione demografica.\nLa composizione etnica vede una prevalenza della razza bianca (98,41%), dati del 2000."}
{"id": "3131257", "revid": "110157", "url": "https://it.wikipedia.org/wiki?curid=3131257", "title": "Fretterode", "text": "Fretterode \u00e8 un comune di 179 abitanti della Turingia, in Germania.\nAppartiene al circondario (\"Landkreis\") dell'Eichsfeld (targa EIC) ed \u00e8 parte della comunit\u00e0 amministrativa (\"Verwaltungsgemeinschaft\") di Hanstein-Rusteberg."}
{"id": "3131258", "revid": "110157", "url": "https://it.wikipedia.org/wiki?curid=3131258", "title": "Marth (Germania)", "text": "Marth \u00e8 un comune di 348 abitanti della Turingia, in Germania.\nAppartiene al circondario (\"Landkreis\") dell'Eichsfeld (targa EIC) ed \u00e8 parte della comunit\u00e0 amministrativa (\"Verwaltungsgemeinschaft\") di Hanstein-Rusteberg."}
{"id": "3131259", "revid": "118224071", "url": "https://it.wikipedia.org/wiki?curid=3131259", "title": "Stadio Ciutat de Val\u00e8ncia", "text": "Lo Stadio Ciutat de Val\u00e8ncia \u00e8 uno stadio di calcio situato a Valencia che ospita le partite interne del .\nLa struttura, inaugurata nel 1969, pu\u00f2 contenere 26 354 spettatori.\nStoria.\nL'impianto \u00e8 stato inaugurato nel 1969 da una partita amichevole disputata dal Levante, squadra che da allora lo utilizza per le proprie partite casalinghe, contro i rivali cittadini del . Lo stadio ha in seguito ospitato alcuni incontri della nazionale spagnola, sia amichevoli che di qualificazione alle competizioni internazionali.\nNel 2018 la FER (Federazione spagnola di rugby) ha scelto lo stadio come sede per la finale Coppa del Re di rugby tra il Valladolid Rugby e il El Salvador, entrambe formazioni di Valladolid. La partita si \u00e8 conclusa con la vittoria del Valladolid per 20-16."}
{"id": "3131260", "revid": "110157", "url": "https://it.wikipedia.org/wiki?curid=3131260", "title": "Gerbershausen", "text": "Gerbershausen \u00e8 un comune di 651 abitanti della Turingia, in Germania.\nAppartiene al circondario (\"Landkreis\") dell'Eichsfeld (targa EIC) ed \u00e8 parte della comunit\u00e0 amministrativa (\"Verwaltungsgemeinschaft\") di Hanstein-Rusteberg."}
{"id": "3131261", "revid": "110157", "url": "https://it.wikipedia.org/wiki?curid=3131261", "title": "Hohengandern", "text": "Hohengandern \u00e8 un comune di 558 abitanti della Turingia, in Germania.\nAppartiene al circondario (\"Landkreis\") dell'Eichsfeld (targa EIC) ed \u00e8 parte della comunit\u00e0 amministrativa (\"Verwaltungsgemeinschaft\") di Hanstein-Rusteberg."}
{"id": "3131262", "revid": "110157", "url": "https://it.wikipedia.org/wiki?curid=3131262", "title": "Kirchgandern", "text": "Kirchgandern \u00e8 un comune di 625 abitanti della Turingia, in Germania.\nAppartiene al circondario (\"Landkreis\") dell'Eichsfeld (targa EIC) ed \u00e8 parte della comunit\u00e0 amministrativa (\"Verwaltungsgemeinschaft\") di Hanstein-Rusteberg."}
{"id": "3131264", "revid": "1543377", "url": "https://it.wikipedia.org/wiki?curid=3131264", "title": "Greene (contea di Beaver)", "text": "Greene \u00e8 una township degli Stati Uniti d'America, nella contea di Beaver nello Stato della Pennsylvania. Secondo il censimento del 2000 la popolazione \u00e8 di 2.705 abitanti.\nSociet\u00e0.\nEvoluzione demografica.\nLa composizione etnica vede una prevalenza della razza bianca (98,04%) seguita da quella afroamericana e nativa americana entrambe a 0,26%, dati del 2000."}
{"id": "3131265", "revid": "110157", "url": "https://it.wikipedia.org/wiki?curid=3131265", "title": "Lindewerra", "text": "Lindewerra \u00e8 un comune di 251 abitanti della Turingia, in Germania.\nAppartiene al circondario (\"Landkreis\") dell'Eichsfeld (targa EIC) ed \u00e8 parte della comunit\u00e0 amministrativa (\"Verwaltungsgemeinschaft\") di Hanstein-Rusteberg."}
{"id": "3131266", "revid": "110157", "url": "https://it.wikipedia.org/wiki?curid=3131266", "title": "Rohrberg (Turingia)", "text": "Rohrberg \u00e8 un comune di 244 abitanti della Turingia, in Germania.\nAppartiene al circondario (\"Landkreis\") dell'Eichsfeld (targa EIC) ed \u00e8 parte della comunit\u00e0 amministrativa (\"Verwaltungsgemeinschaft\") di Hanstein-Rusteberg."}
{"id": "3131268", "revid": "110157", "url": "https://it.wikipedia.org/wiki?curid=3131268", "title": "Rustenfelde", "text": "Rustenfelde \u00e8 un comune di 513 abitanti della Turingia, in Germania.\nAppartiene al circondario (\"Landkreis\") dell'Eichsfeld (targa EIC) ed \u00e8 parte della comunit\u00e0 amministrativa (\"Verwaltungsgemeinschaft\") di Hanstein-Rusteberg."}
{"id": "3131270", "revid": "110157", "url": "https://it.wikipedia.org/wiki?curid=3131270", "title": "Schachtebich", "text": "Schachtebich \u00e8 un comune di 260 abitanti della Turingia, in Germania.\nAppartiene al circondario (\"Landkreis\") dell'Eichsfeld (targa EIC) ed \u00e8 parte della comunit\u00e0 amministrativa (\"Verwaltungsgemeinschaft\") di Hanstein-Rusteberg."}
{"id": "3131272", "revid": "110157", "url": "https://it.wikipedia.org/wiki?curid=3131272", "title": "Wahlhausen", "text": "Wahlhausen \u00e8 un comune di 340 abitanti della Turingia, in Germania.\nAppartiene al circondario (\"Landkreis\") dell'Eichsfeld (targa EIC) ed \u00e8 parte della comunit\u00e0 amministrativa (\"Verwaltungsgemeinschaft\") di Hanstein-Rusteberg."}
{"id": "3131273", "revid": "1543377", "url": "https://it.wikipedia.org/wiki?curid=3131273", "title": "Hanover (contea di Beaver)", "text": "Hanover \u00e8 una township degli Stati Uniti d'America, nella contea di Beaver nello Stato della Pennsylvania. Secondo il censimento del 2000 la popolazione \u00e8 di 3.529 abitanti.\nSociet\u00e0.\nEvoluzione demografica.\nLa composizione etnica vede una prevalenza della razza bianca (98,30%) seguita da quella afroamericana (0,60%), dati del 2000."}
{"id": "3131275", "revid": "1543377", "url": "https://it.wikipedia.org/wiki?curid=3131275", "title": "Problema aperto", "text": "Nelle scienze, un problema aperto, o una questione aperta, \u00e8 un problema noto che pu\u00f2 essere descritto in modo accurato, ma che non \u00e8 stato ancora risolto (ovvero, non \u00e8 nota alcuna soluzione al problema). Esempi illustri di problemi aperti da tempo in matematica, che sono stati risolti e \"chiusi\" da ricercatori alla fine del ventesimo secolo, sono l'ultimo teorema di Fermat e il teorema dei quattro colori.\nProblemi aperti importanti esistono in molti campi, quali l'informatica teorica, l'intelligenza artificiale, la fisica e la matematica. Uno dei pi\u00f9 importanti problemi aperti in biochimica \u00e8 come predire la struttura di una proteina a partire dalla sua sequenza di amminoacidi."}
{"id": "3131276", "revid": "287204", "url": "https://it.wikipedia.org/wiki?curid=3131276", "title": "Miss Colombia", "text": "Miss Colombia (Concurso Nacional de Belleza de Colombia) \u00e8 un concorso di bellezza femminile che si tiene annualmente in Colombia. Attraverso il concorso vengono selezionate le rappresentanti nazionali per Miss Universo (\"Se\u00f1orita Colombia\", la prima classificata) e per Miss International (\"Se\u00f1orita Colombia International\", la seconda classificata). Le candidate per il titolo di Miss Colombia devono prima competere nei rispettivi concorsi regionali.\nIl concorso viene svolto ogni anno presso la citt\u00e0 di Cartagena de Indias. L'evento \u00e8 molto seguito dai mass media, incluso dalla rivista \"Cromos\", che dedica interi articoli alle concorrenti favorite per la vittoria, e quattro copertine consecutive sono dedicate al concorso ed alla sua vincitrice. Quasi tutti i canali televisivi seguono l'evento con attenzione, dedicando alcuni minuti di ogni telegiornale agli sviluppi del concorso.\nIl concorso \"Miss mondo Colombia\" \u00e8 un concorso separato e mediaticamente meno rilevante, attraverso il quale vengono selezionate le delegate nazionali per Miss Mondo.\nAlbo d'oro.\nMiss Colombia 1934 - 2019.\nInizialmente, la vincitrice del concorso manteneva il proprio titolo per un periodo di due anni. Yolanda Emiliani Roman, Miss Colombia 1934, tenne il proprio titolo per ben tredici anni."}
{"id": "3131277", "revid": "287204", "url": "https://it.wikipedia.org/wiki?curid=3131277", "title": "Bodenrode-Westhausen", "text": "Bodenrode-Westhausen \u00e8 un comune di 1.173 abitanti della Turingia, in Germania.\nAppartiene al circondario (\"Landkreis\") dell'Eichsfeld (targa EIC) ed \u00e8 parte della comunit\u00e0 amministrativa (\"Verwaltungsgemeinschaft\") di Leinetal."}
{"id": "3131278", "revid": "110157", "url": "https://it.wikipedia.org/wiki?curid=3131278", "title": "Geisleden", "text": "Geisleden \u00e8 un comune di 1.048 abitanti della Turingia, in Germania.\nAppartiene al circondario (\"Landkreis\") dell'Eichsfeld (targa EIC) ed \u00e8 parte della comunit\u00e0 amministrativa (\"Verwaltungsgemeinschaft\") di Leinetal."}
{"id": "3131279", "revid": "287204", "url": "https://it.wikipedia.org/wiki?curid=3131279", "title": "Glasehausen", "text": "Glasehausen \u00e8 un comune di 176 abitanti della Turingia, in Germania.\nAppartiene al circondario (\"Landkreis\") dell'Eichsfeld (targa EIC) ed \u00e8 parte della comunit\u00e0 amministrativa (\"Verwaltungsgemeinschaft\") di Leinetal."}
{"id": "3131280", "revid": "110157", "url": "https://it.wikipedia.org/wiki?curid=3131280", "title": "Heuthen", "text": "Heuthen \u00e8 un comune di 767 abitanti della Turingia, in Germania.\nAppartiene al circondario (\"Landkreis\") dell'Eichsfeld (targa EIC) ed \u00e8 parte della comunit\u00e0 amministrativa (\"Verwaltungsgemeinschaft\") di Leinetal."}
{"id": "3131282", "revid": "297745", "url": "https://it.wikipedia.org/wiki?curid=3131282", "title": "Cison", "text": ""}
{"id": "3131285", "revid": "416175", "url": "https://it.wikipedia.org/wiki?curid=3131285", "title": "Lingua controllata", "text": "Una lingua controllata \u00e8 una lingua artificiale il cui scopo \u00e8 ridurre ambiguit\u00e0 e complessit\u00e0 della lingua naturale, semplificandone la grammatica e restringendone il lessico.\nGli obiettivi alla base della creazione di una lingua controllata sono due:\nUna lingua controllata pu\u00f2 essere dunque vista come un insieme di regole che guidano lo scrittore nell'elaborazione del testo. Queste regole sono affiancate da un insieme di strumenti di autoria (authoring tool) che presentano all'autore informazioni sulla sintassi, la semantica e la struttura del documento. Alcuni strumenti variano a seconda del contesto in cui si lavora: ad ognuno pu\u00f2 corrispondere un particolare vocabolario e di conseguenza termini specifici.\nLe lingue controllate hanno trovato un terreno particolarmente fertile in ambito industriale e commerciale per la stesura di documentazione utente e specializzata, utile alla comunicazione tra esperti tra un'azienda e la clientela.\nLe caratteristiche principali di una lingua controllata sono:\nIl ricorso alla lingua controllata pu\u00f2 presentare, per\u00f2, anche dei problemi connessi alla capacit\u00e0 espressiva che pu\u00f2 risultare tanto pi\u00f9 ridotta quanto pi\u00f9 sono restrittivi i vincoli imposti.\nLa velocit\u00e0 di scrittura risulta ridotta se si scrive in una lingua controllata: l'uso delle regole richiede molta attenzione circa le parole e le costruzioni sintattiche da usare e molto tempo per non incorrere in violazioni.\nInfine, imparare a scrivere in una lingua controllata richiede un consistente tempo di addestramento, il che implica investimenti che non sempre le aziende sono disposte ad affrontare.\nLa diffusione delle lingue controllate incontra tutt'oggi una certa resistenza poich\u00e9 chiunque inizi a scrivere usando una lingua controllata deve conoscerla quanto basta per utilizzarne regole, strutture e lessico.\nScrivere un testo in una lingua controllata comporta rallentamenti nell'elaborazione perch\u00e9 il pensiero deve essere riformulato secondo i principi e le regole di quella lingua.\nI benefici derivanti dall'uso di una lingua controllata sono evidenti soprattutto quando si esegue una traduzione. Un testo scritto in lingua controllata, infatti, \u00e8 privo di ambiguit\u00e0 quindi solitamente pi\u00f9 facile da capire e potrebbe non richiedere nemmeno una traduzione.\nQuando si rende comunque necessaria la traduzione, una lingua controllata aiuta a ridurne drasticamente i costi, grazie all'eliminazione delle ridondanze e alla maggiore uniformit\u00e0 terminologica.\nIl ricorso al Simplified Technical English (STE), per esempio, permette di ridurre il numero di parole nel testo almeno del 20% rispetto allo stesso testo scritto in inglese standard, introducendo un'elevata ripetitivit\u00e0 e riducendo i costi di traduzione dal 30% al 40%.\nInoltre, nel caso di documenti multilingue, oltre che sui costi, la traduzione incide pesantemente sul time to market, e la semplificazione indotta dall'applicazione del Simplified Technical English permette agli utenti del settore di ridurre anche i costi di revisione."}
{"id": "3131287", "revid": "647919", "url": "https://it.wikipedia.org/wiki?curid=3131287", "title": "Alighiero II", "text": ""}
{"id": "3131288", "revid": "1573940", "url": "https://it.wikipedia.org/wiki?curid=3131288", "title": "Albert Sidney Burleson", "text": "Biografia.\nFu il quarantacinquesimo direttore generale delle poste degli Stati Uniti sotto il presidente degli Stati Uniti d'America Thomas Woodrow Wilson (ventottesimo presidente).\nNato nello stato del Texas i suoi genitori furono Edward Burleson (1826 - 1877) e Emma Lucy Kyle Burleson (1832 - 1877). Studi\u00f2 alla Baylor University, Waco e poi legge all'University of Texas at Austin\nSpos\u00f2 Adele Lubbock Steiner Burleson (1863 - 1948), con cui ebbe numerosi figli fra cui:\nAlla sua morte il corpo venne seppellito all'Oakwood Cemetery ad Austin"}
{"id": "3131293", "revid": "204012", "url": "https://it.wikipedia.org/wiki?curid=3131293", "title": "Albert S. Burleson", "text": ""}
{"id": "3131299", "revid": "282094", "url": "https://it.wikipedia.org/wiki?curid=3131299", "title": "Alighiero I", "text": ""}
{"id": "3131301", "revid": "515931", "url": "https://it.wikipedia.org/wiki?curid=3131301", "title": "Anfiartrosi", "text": ""}
{"id": "3131303", "revid": "182396", "url": "https://it.wikipedia.org/wiki?curid=3131303", "title": "Beroea", "text": ""}
{"id": "3131305", "revid": "106456", "url": "https://it.wikipedia.org/wiki?curid=3131305", "title": "San Servazio", "text": ""}
{"id": "3131306", "revid": "112781560", "url": "https://it.wikipedia.org/wiki?curid=3131306", "title": "Economia geopolitica", "text": "La Geopolitica \u00e8 lo studio delle implicazioni geografiche che investono le dinamiche storico - sociali ed economiche di un'area regionale. Spesso connessa alla politica estera delle nazioni \u00e8 disciplina geografica a tutti gli effetti, anche se nella recente riforma dei curricoli scolastici nella scuola italiana \u00e8 stata erroneamente associata alle discipline giuridico - economiche. Infatti, nell'articolazione dell'Istituto Tecnico Economico ad indirizzo \"Relazioni Internazionali per il Marketing\" \u00e8 stata organizzata una nuova disciplina, \"Economia Aziendale e Geopolitica\", che tuttavia mescola aree disciplinari diverse senza cognizione di causa.\nDescrizione.\nMolto spesso si usa la scienza come giustificazione di atti politici. \u00c8 il caso della geografia nel periodo positivista, quando cio\u00e8 venne usata come giustificazione dell'imperialismo europeo e di alcune teorie razziali divenendo la base teorica della cosiddetta Geopolitica. Quest'ultima intesa come\"una particolare analisi della politica (specialmente la politica estera degli stati nazionali, ma non solo quella), condotta in riferimento ai condizionamenti su di essa esercitati dai fattori spaziali: intendendo come tali non solo e non tanto quelli propriamente fisici, come la morfologia dello spazio o il clima, quanto soprattutto le relazioni di interdipendenza tra le entit\u00e0 politiche territorialmente definite\" (C. Jean, 1995, p. 3). L'idea dello spazio vitale per la sopravvivenza delle specie viene sovente ripetuta da Friedrich Ratzel, etnologo e geografo tedesco: \"ogni essere vivente \u00e8 fissato al suo spazio e con esso spazio congiunto\u2026 uno spazio vasto serve a conservare la vita\" (F. Ratzel, 1905, II, p. 722). In questo modo la preoccupazione per lo spazio vitale lo porta ad occuparsi dei confini, considerati non solo come linee che delimitano lo spazio di un gruppo di individui ma pure come campo di lotta. Cos\u00ec egli afferma: \"il confine, considerato come periferia di un popolo, \u00e8 un elemento costitutivo del popolo stesso. Esso pu\u00f2 venir tracciato sul terreno o risultare individuato da caratteristiche naturali\u2026 ma essenzialmente esso appartiene al corpo vitale di cui rappresenta la periferia. Per questo il confine \u00e8 per sua essenza mutevole\u2026 Tanto nella natura come nella vita dei popoli la precisa determinazione dei confini trova ragion d'essere solo in taluni momentanei arresti e nella miopia del nostro intelletto\u2026 il confine si ferma solo quando cessa il movimento, e tale arresto corrisponde all'irrigidimento della morte\" (pp. 259-261).In geografia le idee ratzeliane furono riprese e portate alle estreme conseguenze da Karl Haushofer (1869-1946), uno dei fondatori della geopolitica tedesca. L'idea ratzeliana dell'invasione \"la tendenza ad abbracciare spazi sempre maggiori \u00e8 nell'essenza del progresso stesso\", fu da lui ripresa come giustificazione scientifica dell'imperialismo tedesco. In questo caso le metafore organicistiche che a Ratzel permisero di far entrare la geografia nella scienza moderna perch\u00e9 consentivano la sintesi dell'elemento umano e naturale furono da Karl Haushofer messe al servizio del potere, soprattutto per legittimare come \"naturale\" l'espansionismo tedesco. La geopolitica venne, cos\u00ec, vista come la politica geografica a sostegno delle aspirazioni territoriali naziste, volte a recuperare spazio vitale in tutta l'Europa. I confini per Karl Haushofer erano soltanto il momentaneo segno d'arresto dell'espansione di un popolo, giustificando cos\u00ec l'aggressione militare tedesca. Fu per questo motivo che le opere di Friedrich Ratzel furono rigettate per diversi decenni dopo il 1945, in quanto considerate fonti del regime Nazista.\nOggi la Geopolitica \u00e8 stata rivalutata, soprattutto dopo il 1989 e la fine della \"Guerra Fredda\". Nell'attuale mondo \"multipolare\" e globalizzato, l'analisi dei conflitti politici sulla base dell'analisi geografica, soprattutto sotto il profilo delle risorse economiche disponibili, diviene fonte di consapevolezza globale e prospetta soluzioni di mediazione politica, idonee ad evitare conflitti armati."}
{"id": "3131308", "revid": "57342", "url": "https://it.wikipedia.org/wiki?curid=3131308", "title": "Premio Donostia", "text": "Il premio Donostia alla carriera \u00e8 il premio alla carriera assegnato al Festival internazionale del cinema di San Sebasti\u00e1n. Fu assegnato per la prima volta nel 1986."}
{"id": "3131326", "revid": "76963", "url": "https://it.wikipedia.org/wiki?curid=3131326", "title": "Raelle Tucker", "text": "Biografia.\nNata a Santa Fe nel Nuovo Messico, figlia di una designer e di un commediografo, \u00e8 cresciuta viaggiando, vivendo in Inghilterra, Grecia, Messico e in una comunit\u00e0 hippie di Los Angeles, prima di trasferirsi definitivamente a Ibiza, in Spagna.\nTra i suoi primi lavori vi sono il cortometraggio \"The Clay Man\", da lei scritto e diretto, e la serie televisiva della ABC \"Eyes\", che per\u00f2 non riscuote il successo sperato, tanto da essere cancellata dopo la prima stagione. Successivamente entra nel team di autori della serie TV \"Supernatural\", scrivendo otto episodi delle prime due stagioni, fino al 2008, anno in cui inizia a lavorare per la serie \"True Blood\", creata da Alan Ball per la HBO.\nAttualmente vive a Los Angeles."}
{"id": "3131327", "revid": "33751", "url": "https://it.wikipedia.org/wiki?curid=3131327", "title": "Campionato ecuadoriano di calcio", "text": "Il campionato ecuadoriano di calcio si suddivide in una serie di categorie interconnesse tra loro in modo gerarchico. La massima divisione del calcio in Ecuador \u00e8 la Primera Categor\u00eda Serie A, che comprende 12 squadre. I tre livelli pi\u00f9 elevati sono sotto l'egida della Federazione calcistica dell'Ecuador (FEF).\nStruttura.\nIl campionato di calcio in Ecuador \u00e8 articolato in questi livelli:"}
{"id": "3131333", "revid": "1452073", "url": "https://it.wikipedia.org/wiki?curid=3131333", "title": "The Simpsons Road Rage", "text": "The Simpsons Road Rage \u00e8 un videogioco del 2001 basato sulla serie televisiva animata \"I Simpson\". Il gioco vede protagonisti Homer, Marge, Bart e Lisa, oltre che Mr. Burns ed altri venticinque personaggi dallo show.\nTrama.\nMr. Burns ha comprato tutti i mezzi di trasporto di Springfield ed ha cominciato ad installare autobus che si muovono ad energia radioattiva, che per\u00f2 si rivelano dannosi per la salute, e per tale ragione i cittadini decidono di utilizzare le proprie automobili come taxi e guadagnare denaro per smantellare gli autobus radioattivi di Burns e ripristinare i mezzi di trasporto normali.\nIl gioco contiene 17 differenti automobili selezionabile dal giocatore, sei location differenti (cinque delle quali sbloccabili), e dieci missioni. Per poter collezionare tutti i veicoli disponibili e sbloccare le varie location, il giocatore deve guadagnare il maggior denaro possibile con ogni veicolo a propria disposizione e risolvere alcune missioni che gli saranno affidate.\nPer guadagnare denaro il giocatore deve guidare il proprio veicolo per un certo periodo di tempo, facendo salire a bordo passeggeri e portandoli alla destinazione richiesta. Ognuno dei veicoli che il giocatore colleziona pu\u00f2 essere utilizzato come taxi. Il giocatore durante il servizio di taxi dovr\u00e0 evitare i vari ostacoli rappresentati da altri veicoli, rocce, oggetti volanti, l'auto di Burns e l'autobus radioattivo.\nControversia.\nNel 2003, la SEGA ha fatto causa contro la Fox Interactive, la Electronic Arts e la Radical Entertainment. La Sega ha dichiarato che il gioco \u00e8 un plagio di \"Crazy Taxi\". Il caso, \"Sega of America, Inc. v. Fox Interactive, et al.\", \u00e8 stato risolto in privato con un accordo economico non dichiarato."}
{"id": "3131340", "revid": "599013", "url": "https://it.wikipedia.org/wiki?curid=3131340", "title": "Mamerto", "text": ""}
{"id": "3131347", "revid": "57342", "url": "https://it.wikipedia.org/wiki?curid=3131347", "title": "Premio del Jurado a la mejor fotograf\u00eda", "text": "Il Premio del Jurado a la mejor fotograf\u00eda (Premio della giuria alla miglior fotografia) \u00e8 il premio alla miglior fotografia assegnato nel corso del Festival Internazionale del Cinema di San Sebasti\u00e1n."}
