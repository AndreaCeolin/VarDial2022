{"id": "3312216", "revid": "6923", "url": "https://it.wikipedia.org/wiki?curid=3312216", "title": "Orson Pratt", "text": "Era un leader del movimento dei Mormoni e uno dei primi membri del Quorum dei Dodici. Nasce a Hartford (New York), USA, figlio di Jared e Charity Dickenson Pratt.\nOrson Pratt mor\u00ec a causa delle complicazioni causate dal diabete il 3 ottobre 1881, era l'ultimo membro sopravvissuto del Concilio dei dodici.\nAppartenenza alla Chiesa e servizio.\nOrson Pratt era il fratello minore di Parley P. Pratt, che lo inizi\u00f2 alla Chiesa dei santi degli ultimi giorni e lo battezz\u00f2 il giorno del suo diciannovesimo compleanno, il 19 settembre 1830 a Canaan. Pratt fu ordinato Anziano pochi mesi dopo, il 26 aprile 1831, dal Profeta Joseph Smith e subito si incammin\u00f2 verso Colesville (New York), la sua prima missione. Questa fu la prima di una serie di missioni che portarono Orson a New York, Ohio, Missouri, e negli Stati ad est. Il 2 febbraio 1832 fu ordinato Sommo sacerdote da Sidney Rigdon e come Sommo sacerdote continu\u00f2 le sue missioni, predicando in Pennsylvania, New York, New Jersey, Vermont, New Hampshire, Connecticut, e Massachusetts.\nOrson Pratt era uno dei membri originari del Quorum dei Dodici (o Consiglio dei dodici apostoli) sotto Joseph Smith. Fu ordinato in questa posizione il 26 aprile 1835. Serv\u00ec come membro della missione dei dodici apostoli nelle Isole Britanniche dal 1839 al 1841. Contribu\u00ec alla missione predicando in Scozia, e scrivendo un breve trattato missionario, \"An Interesting Account of Several Remarkable Visions\". Questo scritto contiene la prima versione scritta conosciuta del resoconto della Prima Visione di Joseph Smith e inoltre contiene materiale simile a quello che verr\u00e0 pubblicato in seguito come Articoli di Fede.\nNel 1841 torn\u00f2 in America, dove Pratt trov\u00f2 i membri della Chiesa in discussione su diverse questioni. Voci e gossip erano diffuse a Nauvoo (Illinois) e Pratt trov\u00f2 difficile da accettare il principio religioso della poligamia. Litig\u00f2 con Smith quando scopr\u00ec che aveva tentato di sedurre sua moglie, Sarah Pratt. Pratt fu processato e scomunicato il 20 agosto 1842. Alcuni mesi dopo, si riconcili\u00f2 con Smith e fu ribattezzato. Pratt fu reinserito nel Quorum dei dodici il 20 gennaio 1843.\nMissioni in Britannia.\nDopo essersi stabilito con i Pionieri mormoni nell'ovest degli Stati Uniti, Pratt fu richiamato in Europa come amministratore delle missioni tra il 1848 al 1851. Nel 1850, come presidente di missione della Missione in Britannia, Pratt parl\u00f2 ai suoi missionari: \"ogni anima in Britannia dovr\u00e0 sentire i gospel quest'anno\". Anche se l'obiettivo non fu raggiunto, alla fine dell'anno i membri della chiesa erano raddoppiati in Gran Bretagna rispetto agli Stati Uniti.\nMentre presiedeva questa missione, Pratt ricevette un volantino da Lorenzo Snow intitolato \"The Voice of Joseph\" (\"La voce di Giuseppe\") che Snow voleva tradurre in francese per aumentare i suoi sforzi nella missione nel nord Italia. Pratt contatt\u00f2 delle persone a Parigi per fare questa traduzione.\nL'apertura della missione in Austria.\nNel 1865, Pratt fu uno dei primi missionari mormoni a lavorare in Austria. Viaggiando con William W. Ritter, rimase l\u00ec per nove mesi, ma non battezz\u00f2 nessuno. I missionari furono espulsi dal governo austriaco.\nMigrazione a ovest.\nPratt era un membro della compagnia di pionieri di Young, la \"Vanguard Company\", che attravers\u00f2 le pianure per trovare un posto per una colonia. I suoi giornali di viaggio sono un'importante risorsa storica dei mormoni. Mentre il gruppo percorreva il suo viaggio dal Missouri allo Utah, Pratt era l'osservatore scientifico della compagnia. Fece letture periodiche con gli strumenti scientifici, prendendo nota delle formazioni geologiche e delle risorse minerarie e registr\u00f2 le informazioni sulle piante e gli animali. Descrisse la neve il 7 giugno sul Laramie Peak, e annot\u00f2 che una roccia trovata il 10 giugno, \"... potrebbe essere un'eccellente macina, essendo di roccia arenaria a grana fine\" (May, p.\u00a057)\nCome matematico, Pratt aiut\u00f2 lo scrivano William Clayton nel design e nell'invenzione di una versione del moderno odometro. Destinato a calcolare la distanza percorsa ogni giorno, l'invenzione consisteva in un insieme di ruote dentate di legno attaccate al mozzo di una ruota del carro, con un meccanismo che \"contava\" le rivoluzioni della ruota. L'apparato, chiamato \"roadmeter\" (\"metro della strada\") fu costruito dal carpentiere Appleton Milo Harmon, e fu usato per la prima volta il 12 maggio 1847\nCon Erastus Snow, Pratt entr\u00f2 la Salt Lake Valley il 21 luglio 1847, tre giorni prima della Vanguard Company. Alcuni giorni dopo, disse il primo sermone nella Salt Lake Valley e dedic\u00f2 la valle al Signore.\nFamiglie e mogli.\nOrson Pratt ebbe dieci mogli. All'et\u00e0 di 57 anni Pratt spos\u00f2 una ragazza di sedici anni, la sua decima moglie Margaret Graham, pi\u00f9 giovane della sua stessa figlia Celestia. A causa di ci\u00f2, la sua prima moglie Sarah Pratt critic\u00f2 duramente le poligamia in un'intervista rilasciata nel 1877, \n Pratt e tutte le sue mogli e figli hanno lottato con la povert\u00e0.\n1842 scandalo sulla poligamia e relazione con Sarah Pratt.\nNel 1886, la moglie di Orson Sarah Pratt afferm\u00f2 in un'intervista, mentre a Nauvoo (Illinois), Joseph Smith, Jr. era attratto da lei e intendeva renderla \"una delle sue \"mogli spirituali\"\", mentre Orson era in Inghilterra per il servizio missionario. Alla proposta di Smith, Sarah rispose: \"Sono chiamata a rompere il patto del matrimonio ... con il mio legittimo marito! \"Non potrei mai\". Non mi interessano i desideri di Joseph, e non credo in tali rivelazioni, n\u00e9 acconsentir\u00f2 in qualsiasi circostanza. Io ho un buon marito, e questo per me \u00e8 abbastanza.\" La signora Pratt diede un ultimatum a Smith: \"Joseph, se tenterai di fare ancora una cosa del genere a me, lo racconter\u00f2 al signor Pratt al suo ritorno a casa. Dipende de te,\"Io certamente lo far\u00f2\",\" un avvertimento che suscit\u00f2 la minaccia di Smith, \"Sorella Pratt, spero che tu non riveli le mie intenzioni; se devo soffrire, tutti soffriranno; quindi non raccontare quello che \u00e8 successo. \u2026 Se ne farai parola, roviner\u00f2 la tua reputazione, \"ricorda questo\".\" Quando il marito Orson torn\u00f2 dall'Inghilterra, Sarah dichiar\u00f2 che si verific\u00f2 un incidente in casa sua tra lei e Smith, e \"Sarah ordin\u00f2 al Profeta di uscire da casa sua, e il Profeta us\u00f2 un linguaggio osceno con lei dichiarando di aver trovato Bennett a letto con lei,\" secondo la vicina di casa dei Pratt, Mary Ettie V. Smith. Sarah parl\u00f2 al marito dell'incidente; Orson prese le parti di Sarah e si scontr\u00f2 con Smith, che neg\u00f2 le asserzioni di Sarah e rispose che lei era l'amante di Bennett. Ne risult\u00f2 l'allontanamento tra Smith e Orson, che prefer\u00ec credere a Sarah piuttosto che alle smentite di Joseph, e port\u00f2 Smith ad ammonire il suo discepolo che \"se [Orson] dovesse credere a sua moglie e seguire le sue suggestioni andr\u00e0 all'inferno. Tuttavia, nel quotidiano mormone locale, Sarah Pratt fu accusata di avere una relazione adulterina, non con Smith, ma con Benett, e furono pubblicate numerose dichiarazioni giurate nel giornali locali di Nauvoo, tra cui quelle dei leader del consiglio della chiesa come Jacob B. Backenstos, un parente dello sceriffo di Contea di Hancock. Van Wagoner respinse le accuse di adulterio contro Sarah Pratt come \"altamente improbabili\" e che la dichiarazione giurata di Backenstos in cui diceva che la relazione tra Bennet e Sarah sarebbe continuata anche dopo il ritorno di Orson dall'Inghilterra doveva \"essere considerata una diffamazione.\"\nOrson Pratt si separ\u00f2 dalla chiesa e da Smith. Wilford Woodruff dichiar\u00f2 che \"il Dott. John Cook Bennett fu la rovina di Orson Pratt\". Van Wagoner e Walker notano che, il 20 agosto 1842, \"dopo quattro giorni si inutili sforzi di riconciliazione, i Dodici scomunicarono Pratt per 'insubordinazione' e Sarah per 'adulterio'\".\nOrson presto fece pace con la chiesa e denuncio Bennett. Van Wagoner cita una lettera scritta dal fratello di Orson, Parley P. Pratt: \"Fratello Orson Pratt \u00e8 nella chiesa e sempre lo \u00e8 stato &amp; ha la fiducia di Joseph Smith e di tutti gli uomini che l'hanno conosciuto\u2026Come per Bennett o per il suo libro [\"The History of the Saints, 1842\"] considero una colpa farne parola. \u00c8 deplorevole &amp; sarebbe una vergogna per la societ\u00e0 dell\"'inferno\" e del \"Diavolo\"\u2026Il suo scopo era la vendetta su coloro che hanno scoperto la sua iniquit\u00e0.\nOrson scrisse un postscript alla lettera di suo fratello: \"J.C. Bennett ha pubblicato bugie su di me &amp; sulla mia famiglia &amp; sulle persone a me care\".\nScrittore, storico e filosofo.\nMentre era in Illinois, Pratt era docente all'Universit\u00e0 di Nauvoo. Nello Utah, le particolari capacit\u00e0 di Pratt nell'analisi e nella scrittura convinsero Young a dargli il compito di scrivere sermoni e opuscoli in accordo con i credo della chiesa mormone. Scrisse sedici opuscoli in difesa delle dottrine della chiesa, descrivendo il lavoro di Joseph Smith, Jr. e del fratello Parley Pratt. Questi lavori includono \"Divine Authority, or the Question, Was Joseph Smith Sent of God?\" del 1848 e \"Divine Authenticity of the Book of Mormon\" del 1850 e 1851. Anche se questo materiale fu usato principalmente in campo missionario, Pratt fu anche un predicatore riguardo alla poligamia. Ad una particolare conferenza missionaria a Salt Lake City nell'agosto 1852, Pratt predic\u00f2 pubblicamente un sermone che annunciava la dottrina della poligamia. Successivamente pubblic\u00f2 un estratto in difesa della pratica nel periodico \"The Seer\", che \u00e8 considerata la difesa pi\u00f9 completa di questa dottrina mormone durante questo periodo. Orson Pratt come parte del sistema della Teologia Mormone abbracci\u00f2 la dottrina filosofica del'Ilozoismo. Pratt stesso pratic\u00f2 la poligamia, ebbe sette mogli e quarantacinque figli.\nTuttavia, il punto di vista di Pratt ha subito delle polemiche. Nel 1865, una maggioranza della Prima Presidenza e del Quorum dei Dodici Apostoli della chiesa mormone condann\u00f2 ufficialmente alcuni scritti dottrinali di Pratt, includendo alcuno articolo dal \"The Seer\":\nPratt lavor\u00f2 come storico ecclesiastico dal 1874 fino alla sua morte. Cur\u00f2 molti periodici della chiesa e aiut\u00f2 edizioni diverse del Libro dei Mormoni e Dottrina e Alleanze in vari formati, fornendo riferimenti incrociati.\nPubblicazioni scientifiche.\nPratt \u00e8 noto anche come matematico esperto, e possedeva un forte interesse per l'astronomia. Egli offr\u00ec lezioni di scienza basata su questi argomenti durante i suoi primi interventi nello Utah, e pubblic\u00f2 due libri. \"New and Easy Method of Solution of the Cubic and Biquadratic Equations\" pubblicato nel 1866, e \"Key to the Universe\" pubblicato nel 1879."}
{"id": "3312226", "revid": "1921867", "url": "https://it.wikipedia.org/wiki?curid=3312226", "title": "Burning in the Skies", "text": "Burning in the Skies \u00e8 un singolo del gruppo musicale statunitense Linkin Park, pubblicato il 21 marzo 2011 come terzo estratto dal quarto album in studio \"A Thousand Suns\".\nDescrizione.\nComposto nel testo dai due frontman Mike Shinoda e Chester Bennington, si tratta di un brano dalle sonorit\u00e0 alternative che vede alternare il cantato di Shinoda nelle strofe a quello di Bennington nel ritornello. L'intermezzo del brano \u00e8 caratterizzato da un assolo di chitarra.\nVideo musicale.\nIl videoclip, diretto dal DJ del gruppo Joe Hahn e pubblicato il 22 febbraio 2011, \u00e8 stato girato al rallentatore e mostra gli ultimi istanti di vita della gente prima di un'esplosione nucleare. Verso il finale vengono mostrati i membri del gruppo a cui sono stati applicati effetti simili al video del precedente singolo \"Waiting for the End\".\nIl dietro le quinte della realizzazione del video \u00e8 stato pubblicato sul canale YouTube del gruppo il 24 marzo 2011.\nLive.\nIl brano \u00e8 stato eseguito per la prima volta dal vivo il 13 dicembre 2010 a Melbourne. In precedenza Chester Bennington e Mike Shinoda ne cantavano il solo ritornello nell'intermezzo esteso di \"Bleed It Out\".\nClassifiche.\nPoich\u00e9 Shinoda comunic\u00f2 che il singolo sarebbe stato pubblicato internazionalmente e non negli Stati Uniti d'America, \"Burning in the Skies\" non si classific\u00f2 in nessuna delle classifiche stilate da \"Billboard\", ma ricevette un discreto successo nei paesi in cui si posizion\u00f2."}
{"id": "3312229", "revid": "287204", "url": "https://it.wikipedia.org/wiki?curid=3312229", "title": "Matteo Leporale", "text": "Statistiche.\nPresenze e reti nei club.\n\"Statistiche aggiornate al 16 gennaio 2011.\""}
{"id": "3312242", "revid": "1566286", "url": "https://it.wikipedia.org/wiki?curid=3312242", "title": "I diavoli della guerra", "text": "I diavoli della guerra \u00e8 un film del 1969 diretto da Bitto Albertini.\nTrama.\nIn Tunisia, nel 1943, alcuni soldati americani agli ordini del capitano Vincent vengono paracadutati in zona nemica con il compito di distruggere una batteria fortificata tedesca. Malgrado l'impresa riesca, nonostante le gravi perdite subite, i superstiti finiscono prigionieri del tenente tedesco Meinike. Costretti a rifugiarsi in una grotta mentre infuria una battaglia tra mezzi corazzati, americani e tedeschi rimangono isolati. Dopo essersi aiutati a vicenda, temporaneamente dimentichi di appartenere a opposti fronti, Vincent e Meinike decidono di affrontare insieme il deserto per raggiungere il pi\u00f9 vicino posto abitato.\nDurante la marcia le mine disseminate nella sabbia uccidono la maggior parte dei loro uomini; quando finalmente Meinike si ricongiunge con la sua parte, lascia liberi i due americani superstiti, augurandosi di non doverli pi\u00f9 rivedere. Un anno dopo, invece, in Francia, Vincent e Meinike finiscono per trovarsi di nuovo l'uno di fronte all'altro: impegnato, il primo, a liberare un colonnello inglese; il secondo ad impedirglielo. Nel corso della lotta, Vincent viene a trovarsi sotto il tiro di Meinike, ma il tedesco, riconosciuto l'avversario, abbassa la pistola. Da lontano, un soldato americano, credendo che Vincent sia in pericolo, imbraccia il fucile e colpisce Meinike a morte."}
{"id": "3312246", "revid": "110157", "url": "https://it.wikipedia.org/wiki?curid=3312246", "title": "Ratu\u0219", "text": "Ratu\u0219 \u00e8 un comune della Moldavia situato nel distretto di Telene\u0219ti di 1.936 abitanti al censimento del 2004.\nLocalit\u00e0.\nIl comune \u00e8 formato dall'insieme delle seguenti localit\u00e0 (popolazione 2004):"}
{"id": "3312250", "revid": "729019", "url": "https://it.wikipedia.org/wiki?curid=3312250", "title": "Sylvio Pirillo", "text": "Caratteristiche tecniche.\nGiocava come attaccante, ricoprendo il ruolo di centravanti. Durante la sua carriera risalt\u00f2 per le sue doti di finalizzatore e per la sua abilit\u00e0 tecnica.\nCarriera.\nGiocatore.\nClub.\nDopo aver mosso i primi passi nel professionismo calcistico con l'Americano, si trasfer\u00ec all'Internacional, ove si impose come un attaccante prolifico; dopo aver disputato il campionato Ga\u00facho con la compagine di Porto Alegre, si risolse a espatriare, scegliendo quale meta l'Uruguay. Con il Pe\u00f1arol di Montevideo gioc\u00f2 fino al 1941, anno in cui si trasfer\u00ec al Flamengo di Rio de Janeiro. con la cui maglia debutt\u00f2 il 4 maggio contro il Madureira. Il periodo al Flamengo fu il pi\u00f9 fortunato per Pirillo, che realizz\u00f2 molte reti e entr\u00f2 nelle grazie della tifoseria. Alla sua prima stagione, le sue 39 reti nel campionato Carioca lo resero il miglior marcatore, stabilendo inoltre un nuovo primato: prima di lui, il maggior numero di gol era 30, realizzate da Le\u00f4nidas nella stagione precedente con la maglia dello stesso Flamengo. Nel triennio successivo arrivarono tre vittorie nel campionato statale, e Pirillo si attest\u00f2 sempre sopra le venti segnature stagionali, arrivando il 13 settembre 1942 a realizzarne cinque in un solo incontro, Flamengo-Am\u00e9rica-RJ 8-5; pur senza vittorie a livello di club, il centravanti continu\u00f2 a far bene a livello personale, realizzando molti gol. Nel 1948 si trasfer\u00ec al Botafogo, fresco di vittoria del Torneio In\u00edcio, e con tale formazione vinse il suo quarto Carioca individuale, nel 1948. Nel 1952 cess\u00f2 l'attivit\u00e0 di giocatore, per iniziare quasi subito dopo quella di allenatore.\nNazionale.\nPirillo ebbe una carriera in Nazionale tanto breve quanto fruttuosa: debutt\u00f2 il 14 gennaio allo Stadio del Centenario di Montevideo contro il , e marc\u00f2 una tripletta. Schierato da titolare dal tecnico Adhemar Pimenta, Pirillo gioc\u00f2 contro e , e torn\u00f2 al gol il 31 gennaio contro l': ancora una volta si tratt\u00f2 di una triplice marcatura.\nAllenatore.\nLa carriera in panchina di Pirillo cominci\u00f2 con la squadra che lo aveva visto cessare la carriera da giocatore, il Botafogo. Pass\u00f2 poi al Bonsucesso e al Fluminense, con cui vinse il suo primo titolo, il Torneo Rio-San Paolo del 1957. In quello stesso anno fu chiamato dalla Confedera\u00e7\u00e3o Brasileira de Desportos per guidare la Nazionale maggiore durante la Copa Roca: Pirillo incluse tra i convocati il giovane Pel\u00e9, e lo fece debuttare il 7 luglio, sostituendolo a Del Vecchio. La selezione brasiliana ottenne la vittoria nella competizione, ma a Pirillo subentr\u00f2 Pedrinho, e il tecnico torn\u00f2 al suo lavoro al Fluminense. Nel 1959 allen\u00f2 l'Internacional mentre dal 1959 al 1960 fu responsabile del Corinthians. Nel 1962 la CBD lo contatt\u00f2 nuovamente, stavolta per proporgli l'incarico di selezionatore della Nazionale Olimpica che prendeva parte al torneo sudamericano giovanile. Pirillo accett\u00f2 l'incarico e sedette in panchina durante la competizione, registrando tre vittorie e un pareggio, contro l'. Dopo aver diretto un'ultima volta la squadra in un'amichevole contro il San Paolo lasci\u00f2 il posto a Antoninho. Dal 1963 al 1964 fu tecnico del Palmeiras: alla guida del club di San Paolo gli incontri furono 48. Nel 1965 ebbe un breve passaggio alla Juventus-SP, mentre nel 1967-1968 allen\u00f2 il San Paolo. La sua carriera di allenatore prosegu\u00ec negli Stati di Paran\u00e1, Bahia e Esp\u00edrito Santo, e torn\u00f2 a San Paolo nel 1974, portando il Corinthians al secondo posto nel Campionato Paulista. Nel 1980 chiuse anche la sua esperienza da tecnico con il Rio Claro."}
{"id": "3312251", "revid": "110157", "url": "https://it.wikipedia.org/wiki?curid=3312251", "title": "S\u0103r\u0103tenii Vechi", "text": "S\u0103r\u0103tenii Vechi \u00e8 un comune della Moldavia situato nel distretto di Telene\u0219ti di 2.868 abitanti al censimento del 2004.\nLocalit\u00e0.\nIl comune \u00e8 formato dall'insieme delle seguenti localit\u00e0 (popolazione 2004):"}
{"id": "3312252", "revid": "1571097", "url": "https://it.wikipedia.org/wiki?curid=3312252", "title": "It's a Beautiful Day (Pino Daniele)", "text": "It's a Beautiful Day \u00e8 un brano musicale del cantautore Pino Daniele, pubblicato come secondo singolo estratto dal suo trentesimo album \"Boogie Boogie Man\" il 14 gennaio 2011."}
{"id": "3312256", "revid": "767487", "url": "https://it.wikipedia.org/wiki?curid=3312256", "title": "Kiss Kiss... Bang Bang", "text": "Kiss Kiss... Bang Bang \u00e8 un film del 1966 diretto da Duccio Tessari e interpretato da Giuliano Gemma.\nTrama.\nQualcuno \u00e8 riuscito a incastrare l'agente segreto Kirk Warren, sergente del \"Secret Service\", che \u00e8 finito in carcere con l'accusa di alto tradimento verso la patria e, per questo, nel cortile interno del carcere di Londra \u00e8 gi\u00e0 pronto per lui il cappio. Non riuscendo a discolparlo, sir Sebastian Wilcox, uno dei suoi superiori, pensa al modo di farlo riscattare affidandogli una pericolosa missione di controspionaggio: se Warren arriver\u00e0 a impadronirsi di una formula segreta per la produzione di una particolare lega di metalli spaziali prima che cada nelle mani del crudele Mister X, avr\u00e0 la possibilit\u00e0 di riacquisire la sua rispettabilit\u00e0 e, principalmente, di sperare in una revisione del processo al suo carico. L'agente Warren accetta l'incarico a condizione che tre suoi compagni (veri esperti nei furti pi\u00f9 macchinosi) possano aiutarlo nella missione.\nMa una volta appropriatosi della formula, l'agente Warren pensa di rivenderla per conto proprio e trarne un ingente ricavo. Trova cos\u00ec un acquirente in Toi Lin, spia di Mister X, che lo convoca al castello di quest'ultimo con il pretesto di voler discutere dell'acquisto della formula, ma con la reale intenzione di ricattarlo. Kirk si accorge dell'inganno e, utilizzando brillantemente tutte le sue doti intellettive e fisiche, non solo sgominer\u00e0 da solo tutta la banda ma smascherer\u00e0 lo stesso Mister X che \u2013 colpo di scena finale - altri non \u00e8 che lo stesso sir Wilcox; questi, infatti, aveva sfruttato fin dal principio le capacit\u00e0 di Warren con il proposito di impadronirsi a sua volta della formula per rivenderla e arricchirsi. Il film termina con un susseguirsi di strabilianti peripezie e acrobazie dell'agente Warren che cattura Wilcox/Mister X e lo affida al \"Secret Service\", riscattando cos\u00ec la sua posizione.\nProduzione.\nIl film, ambientato a Londra, \u00e8 una co-produzione italo-spagnola della Rizzoli Produzioni Mediterranee e della Balcazar.\nColonna sonora.\nLa colonna sonora \"Love Love Bang Bang\" (testo di Pino Cassia e musiche del maestro Bruno Nicolai) \u00e8 cantata da Nancy Cuomo che la incise con la Parade: il brano \u00e8 stato un successo radiofonico e, grazie alla produzione internazionale, il singolo ha venduto in tutto il mondo.\nDistribuzione.\nLa prima in Italia \u00e8 stata il 16 maggio 1966; in seguito \u00e8 stato proiettato in Spagna, Portogallo, Stati Uniti d'America (nel gennaio 1967), Grecia (con il titolo \"Sarka kai pistoli\"), in Turchia (col titolo \"Ringo kibar serseri\"), in Francia (col titolo \"Tr\u00e8s honorable correspondant\") e in Svezia (col titolo \"V\u00e5r man p\u00e5 Mallorca\"). In Italia \u00e8 conosciuto anche con il titolo \"Bacia e spara\"."}
{"id": "3312257", "revid": "212348", "url": "https://it.wikipedia.org/wiki?curid=3312257", "title": "Am\u00e9rica", "text": ""}
{"id": "3312258", "revid": "110157", "url": "https://it.wikipedia.org/wiki?curid=3312258", "title": "Suhuluceni", "text": "Suhuluceni \u00e8 un comune della Moldavia situato nel distretto di Telene\u0219ti di 1.895 abitanti al censimento del 2004.\nLocalit\u00e0.\nIl comune \u00e8 formato dall'insieme delle seguenti localit\u00e0 (popolazione 2004):"}
{"id": "3312259", "revid": "149587", "url": "https://it.wikipedia.org/wiki?curid=3312259", "title": "Belleville (Seine)", "text": ""}
{"id": "3312262", "revid": "110157", "url": "https://it.wikipedia.org/wiki?curid=3312262", "title": "T\u00eer\u0219i\u021bei", "text": "T\u00eer\u0219i\u0163ei \u00e8 un comune della Moldavia situato nel distretto di Telene\u0219ti di 1.954 abitanti al censimento del 2004.\nLocalit\u00e0.\nIl comune \u00e8 formato dall'insieme delle seguenti localit\u00e0 (popolazione 2004):"}
{"id": "3312264", "revid": "36426", "url": "https://it.wikipedia.org/wiki?curid=3312264", "title": "Maerten van Heemskerk", "text": ""}
{"id": "3312265", "revid": "599013", "url": "https://it.wikipedia.org/wiki?curid=3312265", "title": "Triparsamide", "text": "La triparsamide \u00e8 un arsenicale organico appartenente alla categoria degli acidi arsonici pentavalenti (R\u2022C6H4AsO3H2). Gli arsenicali organici costituiscono un gruppo importante di farmaci antispirochetici e antiprotozoici. Il principale svantaggio del loro utilizzo in terapia \u00e8 il basso margine di sicurezza, infatti nel trattamento di un certo numero di patologie, gli antibiotici hanno rimpiazzato gli arsenicali organici, che attualmente non vengono utilizzati n\u00e9 in medicina n\u00e9 per trattamenti farmacologici.\nStoria.\nQuesto farmaco venne ottenuto nel 1919 dall'arsenilato di sodio grazie alle ricerche di Jacobs e Heidelberg. Gli studi sull'attivit\u00e0 biologica vennero compiuti nel medesimo anno da parte di Brown e Pearce, e le prime sperimentazioni cliniche avvennero nel 1923 ad opera di Lorenz e Loevenhart (l'interesse dei due era orientato nei confronti della chemioterapia della neurolue).\nChimica.\nLa Triparsamide \u00e8 l'N-carbamil-metil-p-aminobenzenarsonato di sodio. Essa si presenta come una polvere bianca, cristallina e stabile. Il contenuto di arsenico pentavalente \u00e8 pari al 25%. Un grammo di tale composto attivo \u00e8 in grado di sciogliersi in circa 2 mL di acqua. La soluzione 1:20 presenta reazione neutra alla cartina tornasole e non viene ossidata all'aria n\u00e9 in fiala n\u00e9 in soluzione.\nMeccanismo d'azione.\nTutti gli arsenicali organici od inorganici, pentavalenti o trivalenti, esercitano il loro effetto reagendo con i gruppi sulfidrilici (-SH) cellulari. Di conseguenza i sistemi enzimatici sulfidrilici necessari al metabolismo cellulare vengono inibiti.\nUsi pregressi.\nL'applicazione principale della Triparsamide consisteva nel trattamento della tripanosomiasi africana, o malattia del sonno. Il derivato arsenicale trovava impiego sia nei casi precoci, che in quelli avanzati, ma lo svantaggio principale che presentava era la compromissione della vista.\nUn ciclo di Triparsamide consisteva di solito in dodici iniezioni settimanali, che eventualmente potevano essere ripetute. Ancor prima del suo utilizzo nel trattamento della malattia del sonno africana, questo derivato arsenicale organico venne spesso utilizzato nel trattamento farmacologico della sifilide tardiva del sistema nervoso centrale, fino a quando non si prefer\u00ec la penicillina.\nPreparazione, somministrazione e dosaggio.\nDopo aver deciso la dose di Triparsamide, essa veniva sciolta in 10-20 mL di acqua distillata sterile, e quindi iniettata per via endovenosa. Qualora il paziente avesse presentato vene inaccessibili, il derivato arsenicale poteva essere iniettato per via intramuscolare dopo essere stato disciolto, questa volta, in 3 mL di acqua.\nPer quanto riguarda la dose singola, media per l'uomo adulto, essa consisteva in 1-3 g: questa costituiva infatti la dose che veniva di solito impiegata oltre che essere la massima quantit\u00e0 somministrabile. Un intero ciclo completo consisteva nella somministrazione di 12 o pi\u00f9 dosi settimanali, ma nel caso della neurosifilide si \u00e8 riscontrato una somministrazione fino a cento iniezioni settimanali consecutive.\nTossicit\u00e0.\nA confronto degli altri derivati arsenicali ad utilizzo farmacologico, la Triparsamide non presentava alcune delle reazioni gravi prodotte dalle arsfenamine, ma ci\u00f2 nonostante potevano verificarsi delle reazioni tossiche comunque gravi. L'utilizzo farmacologico di tale composto poteva causare danni al fegato, che, anche se modesti, potevano aggravarsi, rischiando di mettere a repentaglio la vita del paziente in terapia.\nPer la Triparsamide si conoscono casi di dermatite, disturbi gastrointestinali, reazione di Jarisch-Herxheimer, gravi crisi nitritoidi e reazioni allergiche, oltre che un caso di necrosi surrenale bilaterale. Le reazioni tossiche si verificavano con una frequenza pari o addirittura superiore al 15%. Per fronteggiare ci\u00f2 era previsto l'utilizzo di dimercaprolo (BAL \u2013 British anti-lewisite): la somministrazione di BAL aumenta infatti in maniera rilevante l'escrezione urinaria di arsenico in modo tale che, il tioarsenato, che si forma dalla reazione tra il BAL e l'arsenico, venga rimosso dai recettori tissutali, e venga rapidamente espulso dal rene.\nIl principale pericolo nell'utilizzo della Triparsamide consisteva nelle alterazioni della vista, che erano frequenti: Woods e Moore riportarono nel 1924 un'incidenza maggiore del 15%, ma nel 1936 Sloan e Woods raccolsero in una rassegna della letteratura 71 casi di reazioni obiettive (3-4%) su un totale di 2087 pazienti ai quali fu somministrato il derivato arsenicale. Pressoch\u00e9 il 10% dei soggetti che ricevevano Triparsamide erano soggetti a modificazioni visive, consistenti in \"scintillii\" o \"abbagliamenti\", che potevano persistere per giorni o settimane.\nIn circa un terzo dei casi era anche riscontrabile una riduzione concentrica del campo visivo, che poteva portare alla cecit\u00e0 se il trattamento farmacologico non veniva interrotto per tempo. In alcuni casi la cecit\u00e0 poteva sopraggiungere bruscamente, specialmente se nel paziente sotto trattamento era gi\u00e0 presente una lesione ottica anteriore. Nel caso che gli effetti collaterali non si fossero verificati entro il periodo delle prime 12 iniezioni, l'incidenza di questi ultimi era molto minore. La compromissione dell'acuit\u00e0 visiva centrale regrediva dopo la cessazione repentina e permanente della terapia: questo non si verificava invece per l'insufficienza periferica, che persisteva."}
{"id": "3312270", "revid": "110157", "url": "https://it.wikipedia.org/wiki?curid=3312270", "title": "Zg\u0103rde\u0219ti", "text": "Zg\u0103rde\u0219ti \u00e8 un comune della Moldavia situato nel distretto di Telene\u0219ti di 968 abitanti al censimento del 2004.\nLocalit\u00e0.\nIl comune \u00e8 formato dall'insieme delle seguenti localit\u00e0 (popolazione 2004):"}
{"id": "3312272", "revid": "767487", "url": "https://it.wikipedia.org/wiki?curid=3312272", "title": "American Graffiti 2", "text": "American Graffiti 2 (\"More American Graffiti\") \u00e8 un film del 1979 prodotto e scritto da George Lucas e diretto da Bill L. Norton. \u00c8 il sequel del pi\u00f9 celebre \"American Graffiti\", grande successo del 1973. Il film racconta quattro storie che si svolgono in quattro anni diversi: 1964, 1965, 1966 e 1967, di ognuno si prende in considerazione il 31 dicembre, ultimo dell'anno. Ogni storia \u00e8 girata con uno stile differente corrispondente ad altrettante tecniche di ripresa. Ognuna \u00e8 divisa in 11 frammenti di circa 2 minuti, la durata di un disco a 45 giri.\nTrama.\nNel corso del film si alternano quattro storie ambientate in realt\u00e0 in anni diversi:"}
{"id": "3312274", "revid": "767487", "url": "https://it.wikipedia.org/wiki?curid=3312274", "title": "L'uomo pi\u00f9 velenoso del cobra", "text": "L'uomo pi\u00f9 velenoso del cobra \u00e8 un film del 1971 diretto da Bitto Albertini.\nTrama.\nTony, allenatore di una squadra di hockey svedese, torna in negli Stati Uniti dopo l'assassinio di suo fratello, intenzionato a far luce sull'accaduto. Dopo alcune indagini Tony crede di individuare il colpevole in George MacGreves, ex socio di suo fratello ed ora impegnato in una missione in Kenya. Tony, insieme a Leslie (moglie del fratello defunto), si reca in Africa per raggiungere George. Dopo rocambolesche avventure e dopo la morte di George, Tony scoprir\u00e0 che suo fratello \u00e8 stato ucciso da un sicario assoldato da Leslie. La donna, vistasi scoperta, si d\u00e0 alla fuga ma perisce in uno spaventoso incidente stradale."}
{"id": "3312276", "revid": "1779538", "url": "https://it.wikipedia.org/wiki?curid=3312276", "title": "Telene\u0219ti", "text": "Telene\u0219ti \u00e8 una citt\u00e0 della Moldavia capoluogo del distretto omonimo di 8.508 abitanti al censimento del 2004, dei quali 6.855 risiedono nella localit\u00e0 principale e ne costituiscono la popolazione urbana. \nSituato al centro del paese, dista 93\u00a0km da Chi\u0219in\u0103u, ed a 30 km dalla ferrovia C\u0103l\u0103ra\u015fi.\nLocalit\u00e0.\nIl comune \u00e8 formato dall'insieme delle seguenti localit\u00e0 (popolazione 2004):\nEconomia.\nSecondo i dati del censimento il 57,5% del territorio comunale \u00e8 dedicato all'agricoltura. Le industrie e le imprese commerciali sono a carattere locale.\nReligione.\nPrevalentemente Ortodossa, fino a prima della seconda guerra mondiale la citt\u00e0 aveva un'importante popolazione ebraica. Nel 1897 a Telenesti vivevano 4.379 abitanti, di cui 3.876, pari all'89%, erano ebrei.\nLa Cattedrale di Sant' Elia, costruita nel 2006, \u00e8 uno dei pi\u00f9 recenti edifici di religiosi, di cui \u021aurcan Vasile ne \u00e8 il sacerdote.\nStoria.\nCi sono prove che la zona di Telene\u015fti fu abitata gia durante il periodo dei Daci. Dimitrie Cantemir ha sottolineato l'esistenza di una citt\u00e0 gotica qui. Secondo alcuni, l'origine di Telene\u015fti \u00e8 il villaggio di Ine\u015fti, successivamente cresciuto in una piccola citt\u00e0. il primo atto storico che parla chiaramente di Telenesti, situato sulla riva del fiume Ciulucul Mic, risale al 1611."}
{"id": "3312281", "revid": "179980", "url": "https://it.wikipedia.org/wiki?curid=3312281", "title": "Silvio Pirillo", "text": ""}
{"id": "3312282", "revid": "287204", "url": "https://it.wikipedia.org/wiki?curid=3312282", "title": "H\u00e5kan Loob", "text": ""}
{"id": "3312283", "revid": "767487", "url": "https://it.wikipedia.org/wiki?curid=3312283", "title": "6000 km di paura", "text": "6000\u00a0km di paura \u00e8 un film del 1978, diretto da Bitto Albertini.\nTrama.\nIl pi\u00f9 anziano Paul Stark e il giovane Joe Massi, due piloti di rally, sono rivali in gara ma non solo: Paul scopre infatti che tra sua moglie Sandra e Joe c'\u00e8 del tenero. In un Safari Rally in Kenya i due, compagni di squadra, sono in lizza per la leadership. Paul non ci sta e tenta di boicottare la gara del secondo che, nonostante questo, partecipa comunque. Tuttavia, non vince perch\u00e9, vedendo Paul coinvolto in un tragico incidente, gli corre in aiuto.\nCuriosit\u00e0.\nIl film fu presentato nel 1978 dall'attrice Olga Bisera, per l'occasione vestita con tuta ignifuga da rally, a Domenica In, condotta dal suo ideatore Corrado."}
{"id": "3312284", "revid": "179980", "url": "https://it.wikipedia.org/wiki?curid=3312284", "title": "Silvio Pirilo", "text": ""}
{"id": "3312285", "revid": "179980", "url": "https://it.wikipedia.org/wiki?curid=3312285", "title": "Sylvio Pirilo", "text": ""}
{"id": "3312287", "revid": "37912764", "url": "https://it.wikipedia.org/wiki?curid=3312287", "title": "Cigognolo", "text": ""}
{"id": "3312289", "revid": "149727", "url": "https://it.wikipedia.org/wiki?curid=3312289", "title": "San Martino in Belliseto", "text": ""}
{"id": "3312294", "revid": "47767", "url": "https://it.wikipedia.org/wiki?curid=3312294", "title": "Southern Barrens", "text": ""}
{"id": "3312297", "revid": "47767", "url": "https://it.wikipedia.org/wiki?curid=3312297", "title": "Northern Barrens", "text": ""}
{"id": "3312299", "revid": "572484", "url": "https://it.wikipedia.org/wiki?curid=3312299", "title": "Condensato di fermioni", "text": ""}
{"id": "3312301", "revid": "47767", "url": "https://it.wikipedia.org/wiki?curid=3312301", "title": "Northern Stranglethorn", "text": ""}
{"id": "3312302", "revid": "47767", "url": "https://it.wikipedia.org/wiki?curid=3312302", "title": "Cape of Stranglethorn", "text": ""}
{"id": "3312308", "revid": "490801", "url": "https://it.wikipedia.org/wiki?curid=3312308", "title": "Bivacco Manenti", "text": ""}
{"id": "3312312", "revid": "278830", "url": "https://it.wikipedia.org/wiki?curid=3312312", "title": "Miss Italia 2003", "text": "Miss Italia 2003 si \u00e8 svolta a Salsomaggiore Terme l'11, 12, 14 e 15 settembre 2003, ed \u00e8 stata condotta per la prima volta da Carlo Conti. Vincitrice del concorso \u00e8 stata la diciottenne Francesca Chillemi di Barcellona Pozzo di Gotto (ME). Seconda classificata la diciottenne Debora Salvalaggio di Latina, vincitrice del titolo Miss Eleganza e infine terza Laura Prostamo di Milano, vincitrice del titolo Miss Cinema.\nLa gara.\nMiss Italia 2003 si \u00e8 svolta in quattro serate dall'11 al 15 settembre 2003, con una pausa di un giorno il 13, condotte per la prima volta da Carlo Conti da Salsomaggiore Terme. Le quattro serate sono chiamate: la prima serata \"Miss Italia...inizia la sfida\", la seconda serata \"Miss Italia...e la sfida continua\", la terza serata \"Miss Italia... la sfida \u00e8 di moda\" e la quarta serata \"Miss Italia\u2026la sfida finale\". L'organizzazione dell'evento \u00e8 ad opera di Rai Uno, con Patrizia Mirigliani ed Enzo Mirigliani, e la partecipazione del comune di Salsomaggiore Terme. Oltre ad una giuria che varia ogni serata, c'\u00e8 una commissione tecnica che si occupa delle Miss, composta da Enrico Vanzina (Presidente), Romualdo Priore, Ugo Nespolo, Lorenzo Bringheli, Fioretta Mari, Danilo Di Pasquale e Maurizio Totti.\nNel corso delle quattro serate le centouno candidate vengono visionate e giudicate dalla commissione tecnica e dalla giuria. Le candidate passano da una fase della gara alla successiva attraverso il televoto, unito al giudizio della giuria. Durante la serata finale le concorrenti rimaste in gara sono trenta, comprese alcune ripescate dalle prime due serate, e da queste viene selezionata la vincitrice del concorso, la diciottenne siciliana Francesca Chillemi, che viene incoronata dall'attrice Claudia Cardinale, presidentessa della giuria.\n\u00c8 l'ultima Miss Italia ad avere lo scettro, infatti dal 2004 in poi le Miss non lo avranno pi\u00f9.\nOriginariamente il conduttore di quest'edizione doveva essere Paolo Bonolis, tornato in RAI proprio in quella stagione 2003/2004, ma poi dovette dare forfait a causa del suo contratto con Mediaset che sarebbe scaduto solo il 30 settembre 2003 e quindi molti giorni dopo l'edizione di Miss Italia.\nLe concorrenti.\n001) Sara Delpiano (Miss Valle d'Aosta)\n002) Alessia Giubergia (Miss Piemonte)\n003) Monica De Luigi (Miss Lombardia)\n004) Selene Tavernini (Miss Trentino Alto Adige)\n005) Stefania Carrano (Miss Friuli Venezia Giulia)\n006) Chiara Sgarbossa (Miss Veneto)\n007) Virginia Lolli (Miss Liguria)\n008) Francesca Alifraco (Miss Emilia)\n009) Luciana Vivolo (Miss Romagna)\n010) Serena Marinai (Miss Toscana)\n011) Emanuela Manni (Miss Umbria)\n012) Anastasia Mazzoni (Miss Marche)\n013) Daniela Faieta (Miss Abruzzo)\n014) Simona Caggiati (Miss Lazio)\n015) Ilaria Castellano (Miss Campania)\n016) Caterina Santoianni (Miss Molise)\n017) Roberta Campanaro (Miss Puglia)\n018) Monica Cusato (Miss Calabria)\n019) Giusiana Costantino (Miss Basilicata)\n020) Costanza Aiello (Miss Sicilia)\n021) Ilaria De Marco (Miss Sardegna)\n022) Francesca Oppici (Miss Milano)\n023) Francesca Addante (Miss Roma)\n024) Luna Carpinelli (Miss Cinema Lazio)\n025) Barbara Bonaiti (Miss Eleganza Lombardia)\n026) Debora Salvalaggio (Miss Eleganza Lazio)\n027) Elena Ossola (Miss Rocchetta Bellezza Lombardia)\n028) Erika Panizon (Miss Rocchetta Bellezza Trentino Alto Adige)\n029) Simona Leggio (Miss Rocchetta Bellezza Emilia)\n030) Daniela Ganzella (Miss Rocchetta Bellezza Romagna)\n031) Ilaria Ciarrocchi (Miss Rocchetta Bellezza Umbria)\n032) Samuela Spalvieri (Miss Rocchetta Bellezza Marche)\n033) Simona Caramante (Miss Rocchetta Bellezza Lazio)\n034) Mariarca Covino (Miss Rocchetta Bellezza Campania)\n035) Maria Grazia Pompeo (Miss Rocchetta Bellezza Molise)\n036) Barbara Signore (Miss Rocchetta Bellezza Puglia)\n037) Maria Misericordia (Miss Rocchetta Bellezza Calabria)\n038) Elena Rizza (Miss Rocchetta Bellezza Sicilia)\n039) Laura Mazzei (Miss Sasch Modella Domani Lombardia)\n040) Giulia Marinello (Miss Sasch Modella Domani Veneto)\n041) Dalila Gualco (Miss Sasch Modella Domani Liguria)\n042) Eleonora Grieco (Miss Sasch Modella Domani Emilia)\n043) Silvia Maserati (Miss Sasch Modella Domani Umbria)\n044) Martina Micozzi (Miss Sasch Modella Domani Marche)\n045) Noemi Iezzi (Miss Sasch Modella Domani Abruzzo)\n046) Cristina Luciani (Miss Sasch Modella Domani Lazio)\n047) Claudia Mercurio (Miss Sasch Modella Domani Campania)\n048) Lucia Galeone (Miss Sasch Modella Domani Puglia)\n049) Anna Greco (Miss Sasch Modella Domani Calabria)\n050) Enrica Pintore (Miss Sasch Modella Domani Sardegna)\n051) Fabiana Torre (Miss Wella Lombardia)\n052) Federica Tafuro (Miss Wella Veneto)\n053) Rebecca Cristina (Miss Wella Liguria)\n054) Maria Ida Righi (Miss Wella Emilia)\n055) Elisa Borghi (Miss Wella Toscana)\n056) Gloria Panfili (Miss Wella Umbria)\n057) Irene Bellabarba (Miss Wella Marche)\n058) Federica Morelli (Miss Wella Lazio)\n059) Barbara Guglielmi (Miss Wella Puglia)\n060) Antonella Mollo (Miss Wella Calabria)\n061) Clara Matarazzo (Miss Bioetyc Piemonte)\n062) Laura Prostamo (Miss Bioetyc Lombardia)\n063) Elisa Martini (Miss Bioetyc Trentino Alto Adige)\n064) Rashmy Di Filippo (Miss Bioetyc Veneto)\n065) Annabelle Foglia (Miss Bioetyc Liguria)\n066) Octaviana Squaiella (Miss Bioetyc Romagna)\n067) Eleonora Restifo Oliveira (Miss Bioetyc Toscana)\n068) Erika Marinelli (Miss Bioetyc Lazio)\n069) Chiara Del Giudice (Miss Bioetyc Puglia)\n070) Francesca Chillemi (Miss Bioetyc Sicilia)\n071) Alessandra Franzi (Miss Deborah Lombardia)\n072) Federica Raffin (Miss Deborah Friuli Venezia Giulia)\n073) Emanuela Gentilin (Miss Deborah Veneto)\n074) Elisa Losi (Miss Deborah Romagna)\n075) Marta Puccinelli (Miss Deborah Toscana)\n076) Caterina Ercoli (Miss Deborah Marche)\n077) Maria Chiara Righini (Miss Deborah Lazio)\n078) Roberta Luongo (Miss Deborah Campania)\n079) Sabrina Messina (Miss Deborah Sicilia)\n080) Silvia Busia (Miss Deborah Sardegna)\n081) Anita Spirolazzi (Miss Moda Mare Triumph Piemonte)\n082) Fulvia Morana (Miss Moda Mare Triumph Lombardia)\n083) Alessandra Polegato (Miss Moda Mare Triumph Friuli Venezia Giulia)\n084) Shantal Fisher (Miss Moda Mare Triumph Veneto)\n085) Alida Veneziani (Miss Moda Mare Triumph Emilia)\n086) Elisa Munari (Miss Moda Mare Triumph Romagna)\n087) Daria Boldi (Miss Moda Mare Triumph Toscana)\n088) Valentina Roma (Miss Moda Mare Triumph Abruzzo)\n089) Emanuela Evangelista (Miss Moda Mare Triumph Campania)\n090) Rosanna Cirella (Miss Moda Mare Triumph Basilicata)\n091) Alessia Eterno (Meri Ragazza In Gambissime Valle d'Aosta)\n092) Maria Erokhova Franzoso (Meri Ragazza In Gambissime Lombardia)\n093) Michela Maragliano (Meri Ragazza In Gambissime Liguria)\n094) Laura Miotto (Meri Ragazza In Gambissime Romagna)\n095) Linda Collini (Meri Ragazza In Gambissime Toscana)\n096) Milena Alivernini (Meri Ragazza In Gambissime Lazio)\n097) Michela Allocca (Meri Ragazza In Gambissime Campania)\n098) Vanessa Marinucci (Meri Ragazza In Gambissime Puglia)\n099) Lucia Bellotti (Meri Ragazza In Gambissime Calabria)\n100) Francesca Messina (Meri Ragazza In Gambissime Sicilia)\nRiserve.\n101) Francesca Lattanzi Antinori (Miss Cinema Lazio sud)\n102) Silvia Sperduti (Meri Ragazza In Gambissime Trentino Alto Adige)\n103) Maria Ganci (Miss Sasch Modella Domani Sicilia)"}
{"id": "3312313", "revid": "282579", "url": "https://it.wikipedia.org/wiki?curid=3312313", "title": "Elenco dei governanti di Milano", "text": ""}
{"id": "3312315", "revid": "767487", "url": "https://it.wikipedia.org/wiki?curid=3312315", "title": "Alexis Korner", "text": "Costituisce una figura centrale per la nascita e sviluppo di quel genere musicale in Inghilterra conosciuto come British Blues. Fu anche produttore e conduttore di programmi radiofonici e televisivi.\nInizi.\nNato a Parigi da genitori austriaci, nel 1940 si trasferisce a Londra per cercare di scampare dalla Guerra. A Londra impara la musica sia dai dischi che i soldati americani portano con loro, sia nei piccoli club ove si suona jazz, dixieland e blues. Impara a suonare piano e chitarra. Nel 1949 ascolta un altro pioniere della musica americana in Inghilterra, Chris Barber, che con la sua Jazz Band suona la musica dei neri afro-americani, un misto tra jazz e blues con uso di strumenti acustici che prende il nome di skiffle. Questa formazione comprende anche Cyril Davies, voce e armonica. Alexis e Cyril cominciano a suonare in duo, sullo stile di Sonny Terry e Brownie McGhee, riuscendo anche ad incidere alcuni brani.\nAnni sessanta - \"Blues Incorporated\" e \"New Church\".\nNegli anni sessanta Alexis alterna la sua attivit\u00e0 di conduttore televisivo e radiofonico a concerti nei pub, nei piccoli club e nei festival. Nel 1961 Korner and Davies formano la loro band, denominata Blues Incorporated, con musica influenzata dal blues e dal R&amp;B. La Blues Incorporated fu una scuola e una fucina dove si formano (o anche solo suonano), in tempi e modi diversi, quasi tutti i musicisti inglesi che in origine si richiamano al blues: da Charlie Watts a Jack Bruce e Ginger Baker dei Cream, da Long John Baldry a Graham Bond, Ronnie Jones, da Danny Thompson a Dick Heckstall-Smith . Anche altri giovanissimi musicisti partecipano alle sue incisioni, tra gli altri Mick Jagger, Keith Richards e Brian Jones dei futuri Rolling Stones, Robert Plant e Jimmy Page dei futuri Led Zeppelin, Rod Stewart, John Mayall. \nNonostante l'abbandono di Cyril Davies nel 1963, la Blues Incorporated continua a suonare e ad incidere dischi, spaziando da una rilettura in chiave elettrica della musica blues fino a proporre anche musica jazz, inserendo nella formazione dei fiatisti, come Dick Heckstall-Smith, Dick Morrissey, John Surman e Mike Zwerin. Parallelamente, Korner si esibisce in duo con il cantante e chitarrista danese Peter Thorup, a nome New Church, incidendo anche dischi.\nAnni settanta - C.C.S. e Snape.\nNel 1970, Alexis Korner con Peter Thorup decide di ampliare il gruppo, formando una Big Band definita C. C. S., acronimo del \"Collective Consciousness Society\". Incide quattro dischi e si esibisce in apparizioni televisive. Ha una rubrica di musica fissa alla radio BBC che tiene dal 1976 in poi. Questo \u00e8 il periodo di maggior successo commerciale per Alexis Korner. \"Whole Lotta Love\" e \"Brother\" sono le sigle di trasmissioni di successo della BBC. \nNel 1973, Korner forma un nuovo gruppo, Snape, con alcuni ex componenti dei King Crimson: Boz Burrell al basso, Mel Collins al sax e Ian Wallace alla batteria. Partecipa a \"In London\" di B. B. King e incide \"Get Off My Cloud\" con Keith Richards e Nicky Hopkins dei Rolling Stones e con Peter Frampton. Il bassista Colin Hodgkinson collabora con Korner alla registrazione di alcuni brani in Germania. Nel 1978, per i suoi 50 anni, riunisce tanti dei suoi ex-musicisti - amici, per una grande \"reunion\" che viene documentata nel doppio LP \"Birthday Party\". Vi partecipano Eric Clapton, Paul Jones, Chris Farlowe, Zoot Money.\nAnni ottanta.\nNel 1980 fa alcune tourn\u00e9e in Europa e giunge anche in Italia, suonando a Milano, Roma, Venezia e Udine. A supporto di Alexis \u00e8 la Guido Toffoletti's Blues Society e Paul Jones.\nNel 1981 crea con Ian Stewart, Jack Bruce e Charlie Watts un 'supergruppo' chiamato Rocket 88, con un LP al loro attivo.\nFine.\nAlexis Korner muore a Londra di tumore il 1\u00ba gennaio 1984, all'et\u00e0 di 55 anni. Sappho Gillett Korner, sua figlia, \u00e8 musicista, come pure i figli Nicholas Korner e Damian Korner.\nFormazioni di Alexis Korner.\nLe formazioni di Alexis Korner sono sempre state formazioni aperte; in particolare la Blues Incorporated \u00e8 sempre stata una formazione molto elastica, che si formava intorno alla figura di Alexis Korner. Questa \u00e8 una sintesi (sicuramente non completa) dei musicisti del nucleo centrale che si sono succeduti, prendendo le informazioni principalmente dai dischi usciti."}
{"id": "3312316", "revid": "1444886", "url": "https://it.wikipedia.org/wiki?curid=3312316", "title": "Sovrani di Baux", "text": "I signori di Baux costituivano una delle pi\u00f9 potenti famiglie della bassa-Provenza medievale. La signoria di Baux venne creata nel 971 dall'imperatore Ottone I e concessa a Ponzio II di Foix il Vecchio, ma fu Ugo I che intorno all'anno mille ne assunse il titolo. La signoria crebbe attraverso una politica di alleanze e matrimoni con altre importanti famiglie. Il loro predominio verr\u00e0 contrastato nel XII secolo dal conte di Barcellona, la cui salita al potere segner\u00e0 la fine della sovranit\u00e0 della Casa dei Baux in Provenza.\nElenco dei governanti di Les Baux.\nParentela con la Casa dei conti d'Orange.\nQuesto ramo della Casa di Baux si estinse nel 1426. I domini vennero confiscati della contessa Iolanda di Aragona dai Conti di Provenza.\nLa Casa dei Baux arriv\u00f2 come \"del Balzo\" in Italia nel 1263 al seguito di Carlo I d'Angi\u00f2 e, in seguito, si distinse nei due rami, tuttora esistenti e fiorenti, dei Duchi del Balzo di Caprigliano e dei Duchi del Balzo di Presenzano\nVisconti di Baux della Casata di Cappai de Baux.\nQuesto ramo della Casa di Baux si estinse in linea maschile e conflu\u00ec nella Casa dei conti Cappai Muravera di Villasalto.\nSignori di Baux della Casata di Valois-Angi\u00f2.\nNel 1482 i domini divennero parte delle terre della corona di Francia e il titolo pass\u00f2 ai re francesi\nSignori di Baux della Casata di Borbone.\nNel 1513 Luigi XII aveva promosso la Signoria di Baux a Baronia, che venne retta da un governatore, che godeva quindi del titolo di Barone.\nDal 1528 il Barone ricevette costante assistenza da un Capitano-Visore locale.\nBaroni di Baux.\nAlla morte di Anne (maschio malgrado il nome femminile) nel 1567, il Capitano-Visore divenne l'uomo pi\u00f9 potente della Baronia.\nMarchesi di Baux della Casa Grimaldi.\nNel 1631, il feudo viene venduto dal Re alla comunit\u00e0 di Baux per poi passare nel 1642 formalmente al Principe Onorato II di Monaco col titolo di Marchesato di Baux. Il titolo entrer\u00e0 in vigore ufficialmente per\u00f2 solo alla morte di Luigi I, nel 1701, con la salita al trono di Antonio I.\nMarchese di Baux (in francese: \"Marquis des Baux\") \u00e8 attualmente uno dei titoli ereditari del Principe di Monaco, e nello specifico quello che viene donato al figlio maggiore del Principe reggente.\nAd eccezione della Principessa Carlotta, indicata col titolo di S.A.S. la Marchesa di Baux, il titolo \u00e8 sempre stato concesso ai membri ereditari della famiglia.\nSignori di Berre, Meyragues, Puyricard e della linea di Marignano.\nDa questa famiglia si originarono i Signori di Berre, Signori di Meyrargues e Puyricard, che si estinsero nel 1349, e i Signori di Marignane, che confluirono nella Casata di Valois-Angi\u00f2, come del resto nei duchi di Andria.\nPrincipi di Orange della Casata di Baux.\nNel 1417 la Casa di Ivrea o Casa di Chalon-Arlay succedette come principi di Orange.\nUn fratello di Guglielmo I inizi\u00f2 la linea dei Signori di Courthezon (Casa di Baux-Courthezon), che si estinse nel 1393. Un altro fratello inizi\u00f2 la linea dei Signori di Suze, Sol\u00e9rieux e Barri (Casa di Baux-Suze-Solerieux-Barri), che si estinse e torn\u00f2 alla Casata di Orange."}
{"id": "3312317", "revid": "36426", "url": "https://it.wikipedia.org/wiki?curid=3312317", "title": "Trittico delle tentazioni di sant'Antonio", "text": ""}
{"id": "3312323", "revid": "125374735", "url": "https://it.wikipedia.org/wiki?curid=3312323", "title": "Gianfranco Miranda", "text": ""}
{"id": "3312324", "revid": "572484", "url": "https://it.wikipedia.org/wiki?curid=3312324", "title": "Relazione di Clausius-Clapeyron", "text": ""}
{"id": "3312326", "revid": "36426", "url": "https://it.wikipedia.org/wiki?curid=3312326", "title": "S'Hertogenbosch", "text": ""}
{"id": "3312339", "revid": "419471", "url": "https://it.wikipedia.org/wiki?curid=3312339", "title": "Basket Rimini Crabs 2010-2011", "text": "Il Basket Rimini Crabs 2010-2011, sponsorizzato \"Immobiliare Spiga\", ha preso parte al campionato professionistico italiano di Legadue.\nStagione.\nIl nuovo socio Giorgio Corbelli chiama Attilio Caja, suo allenatore di fiducia gi\u00e0 al suo fianco nelle precedenti esperienze di Milano e Roma. Sotto canestro viene firmato l'esperto Lollis, mentre la guardia \u00e8 il ventiduenne Roderick proveniente dal campionato austriaco. La casella di comunitario \u00e8 occupata dall'ex capitano della Virtus Bologna, Du\u0161an Vuk\u010devi\u0107. Torna anche Demi\u00e1n Filloy, in prestito.\nA novembre Roderick \u00e8 costretto a fermarsi 40 giorni, viene ingaggiato a gettone il macedone Ugrinoski.\nA gennaio capitan Scarone termina la sua pluriennale parentesi a Rimini dopo alcuni contrasti con la societ\u00e0: al suo posto arrivano il playmaker Piazza e il lungo Foiera, entrambi provenienti dalla Fulgor Libertas Forl\u00ec.\nAl termine della regular season i Crabs conquistano 19 vittorie a fronte di 11 sconfitte: parte delle vittorie sono arrivate dai derby con le altre quattro squadre emiliano-romagnole (Ferrara, Forl\u00ec, Imola, Reggio Emilia), confronti tutti vinti sia nel girone di andata che in quello di ritorno. All'ultima giornata i ragazzi di coach Attilio Caja riescono a conquistare il 3\u00ba posto in classifica.\nAi quarti di finale dei play-off c'\u00e8 la Prima Veroli. In entrambe le prime due gare Rimini trionfa tra le mura amiche del 105 Stadium, ma il fattore campo viene rispettato anche al palasport di Frosinone dove i giallorossi di casa si portano sul 2-1 e pareggiano poi la serie in gara 4 dopo due tempi supplementari: proprio nel corso di questa partita si fa male Roderick, guardia da 16 punti di media che sar\u00e0 indisponibile anche per la partita successiva. La stagione dei Crabs finisce al termine della decisiva gara 5, nella quale i verolani volano in semifinale espugnando il parquet riminese.\nRoster.\n\"Legaduebasket: Dettaglio statistico\""}
{"id": "3312344", "revid": "1305772", "url": "https://it.wikipedia.org/wiki?curid=3312344", "title": "Impatto da odori", "text": "L'odore \u00e8 la propriet\u00e0 di una sostanza, o meglio, di una miscela di sostanze, dipendente dalla loro concentrazione, capace di attivare il senso dell'olfatto e tale da innescare la sensazione di odore (Brennan, 1993; Devo et al., 1990; Bretoni et al., 1993).\nL'odore \u00e8 un parametro che non pu\u00f2 essere misurato fisicamente, come la lunghezza d'onda per la vista o la frequenza dell'oscillazione di pressione per l'udito, n\u00e9 tanto meno chimicamente in quanto non \u00e8 una caratteristica intrinseca della molecola. Esso riflette solamente la propriet\u00e0 di una certa sostanza, o meglio, rappresenta la sensazione che la sostanza provoca dopo che \u00e8 stata interpretata dal sistema olfattivo dell'uomo. \nL'impossibilit\u00e0 di misurare fisicamente e chimicamente l'odore, la complessit\u00e0 degli odoranti, la vasta gamma di sostanze potenzialmente odorifere, la soggettivit\u00e0 fisica e psichica della percezione di un odore, i fattori ambientali, uniti alla complessit\u00e0 del sistema olfattivo, rappresentano una serie di ostacoli che rendono la caratterizzazione degli odori e il controllo dell'inquinamento olfattivo particolarmente complessi (Zarra, 2007; Zarra et al., 2007a; Dalton, 2002).\nUn ruolo determinante nella valutazione dell'entit\u00e0 del disturbo derivante dai cattivi odori \u00e8 svolto dall'opinione pubblica, spesso portata ad associare emissioni sgradevoli o maleodoranti a qualunque installazione industriale o sanitaria (Bertoni et al., 1993; Stuetz et al., 2001; Van Harreveld, 2002; Zarra, 2007). Infatti, sebbene agli odori molesti non sono generalmente associabili effetti sulla salute umana, essi rappresentano causa di indubbio e persistente fastidio per la popolazione residente, diventando elemento di conflitto sia nel caso di impianti esistenti, che nella scelta di nuove localizzazioni (Zarra, 2007; Zarra et al., 2007b; Zarra et al., 2008d). In particolare, considerando la depurazione delle acque reflue si osserva che la qualit\u00e0 finale dell'effluente non \u00e8 l'unico parametro di giudizio per la verifica dell'efficacia di funzionamento dell'impianto di depurazione. In questa prospettiva vengono ad assumere un'importanza crescente gli impatti dovuti all'estetica delle opere e al loro inserimento nel paesaggio, al rumore prodotto, al traffico ma principalmente all'emissione di odori sgradevoli (Zarra et al., 2008b; Zarra et al.2008d; Zarra et al., 2008f).\nIn questi ultimi anni l'interesse del mondo tecnico e scientifico su queste tematiche \u00e8 cresciuto sempre pi\u00f9, grazie alla maggiore attenzione rivolta alla tutela dell'ambiente e alla salute umana, ma anche e soprattutto a causa della maggiore presenza d'impianti in zone urbanizzate (Zarra, 2007). \u00c8 stata quindi da tempo avvertita la necessit\u00e0 di monitorare la qualit\u00e0 dell'aria in relazione ai livelli ambientali di odore. Tuttavia, la particolare e complessa natura delle sostanze responsabili dell'impatto odoroso, la loro variabilit\u00e0 nel tempo ed in riferimento alle condizioni meteoclimatiche e la soggettivit\u00e0 della percezione olfattiva, sono fattori che ne ritardano la regolamentazione (Bertoni et al., 1993; Park et al., 2001; Reiser et al., 2007). \nCaratterizzazione e misura degli odori.\nLe componenti che possono essere valutate per identificare una molestia di tipo olfattivo sono concentrazione, intensit\u00e0, tono edonico (cio\u00e8 la sensazione piacevole o spiacevole che di ricava da un odore) e qualit\u00e0 (associazione dell'odore ad un composto di natura nota); di queste solo la prima \u00e8 determinabile in maniera oggettiva, mentre le altre sono fortemente soggettive (Zarra, 2007; Zarra et al., 2008b; Zarra et al. 2008g). \nOggi la misura degli odori pu\u00f2 essere effettuata mediante diversi approcci analitico-strumentali, sensoriali o misti(Koe, 1989; Bertoni et al., 1993; Kehoe et al., 1996; Sneath, 2001; Stuetz et al., 1998; Bidlingmaier, 1997; Van Harreveld, 2002; EN13725, 2003; Davoli, 2004; Zarra et al., 2008a; Zarra et al., 2008a; ).\nTecniche sensoriali.\nL'analisi sensoriale, effettuata prevalentemente con l'olfattometria dinamica, fornisce dati puntuali di concentrazione dell'odore, ma non consente di valutare l'entit\u00e0 del disturbo olfattivo a cui \u00e8 esposta una popolazione, n\u00e9 il contributo effettivo di diverse sorgenti al livello di odore ambientale (Jiang, 1996; Sneath, 2001). La principale fonte d'incertezza del metodo olfattometrico consiste nella grande variabilit\u00e0 biologica della sensibilit\u00e0 olfattiva. Sebbene con l'introduzione dei criteri per la selezione e del codice di comportamento del panel si siano incrementate notevolmente la ripetibilit\u00e0 e la riproducibilit\u00e0 delle misure, la variabilit\u00e0 associata all'impiego di soggetti umani come rilevatori ne costituisce uno dei principali limiti (Koster, 1985; Both et al., 2004). \nMetodi Analitici.\nI metodi analitici (GC-MS, metodi colorimetrici) permettono uno screening delle sostanze presenti e delle loro concentrazioni, ma non consentono di avere informazioni in merito alla sensazione odorigena della miscela nel suo complesso (Davoli, 2004; Zarra et al., 2007a; Zarra et al. 2008b; Zarra et al. 2008c).\nI metodi di analisi, inoltre, sono fortemente influenzati dalle tecniche di campionamento (Gostelow et al., 2001; Zarra et al., 2008b) che si distinguono in base alla tipologia della sorgente (areale o puntuale, di tipo attive o passive) ed alle modalit\u00e0 di prelievo (Zarra, 2007). Per ridurre tali problematiche legate al campionamento, si riscontrano in letteratura diversi lavori, recenti, che propongono l'utilizzo di GC-MS portatili (Zarra, 2007; Zarra et al., 2007b; Zarra et al., 2008c; Zarra et al., 2008e; Zarra et al., 2008f).\nModelli matematici.\nTra gli strumenti utilizzati per la stima dell'impatto da odori vi sono i modelli di dispersione atmosferica, che offrono la possibilit\u00e0 di simulare matematicamente su calcolatore la variazione spaziale e temporale delle concentrazioni di odore. I modelli di dispersione possono fornire stime dei livelli di odore dovuti sia a scenari emissivi attuali, sia a scenari emissivi futuri e sono l'unico strumento in grado di prevedere l'impatto atmosferico di un'opera prima che questa venga realizzata. Un modello gratuito \u00e8 LAPMOD.\nQuadro di riferimento normativo.\nIl quadro normativo internazionale in materia di odori risulta vago e disomogeneo e molto spesso non affronta in maniera diretta la problematica degli odori molesti. In particolare in Italia non esistono normative specifiche in materia d'inquinamento da odori, ne metodologie oggettive e ufficialmente riconosciute per la misura dei livelli di odore. La Germania, invece, si distingue tra gli stati europei, per l'attenzione posta dal legislatore in materia di regolamentazione delle emissioni e dell'impatto da odori molesti, con molteplici normative di settore e linee guida per il campionamento e l'analisi (Both et al., 2004; Frechen, 1998; Zarra, 2007; Zarra et al., 2008b). Solo recentemente, in ambito europeo \u00e8 stata approvata la Norma Tecnica EN 13725:2003 \u201cQualit\u00e0 dell'aria - Misura della concentrazione di odore mediante olfattometria dinamica\u201d, con lo scopo di uniformare la misurazione dell'intensit\u00e0 dell'odore."}
{"id": "3312347", "revid": "729019", "url": "https://it.wikipedia.org/wiki?curid=3312347", "title": "Tupolev Tu-110", "text": "Il Tupolev Tu-110 (in cirillico: \u0422\u0443\u043f\u043e\u043b\u0435\u0432 \u0422\u0443-110) fu un quadrireattore di linea ad ala bassa progettato dall'OKB 156 diretto da Andrej Nikolaevi\u010d Tupolev e sviluppato in Unione Sovietica negli anni cinquanta.\nNonostante le buone prestazioni di volo e l'economicit\u00e0 del modello, oltre al prototipo furono costruiti solo altri tre velivoli.\nStoria.\nSviluppo.\nComprendendo che il potenziale di esportazione commerciale del Tu-104 era troppo limitato, il Consiglio dei Ministri russo eman\u00f2 la direttiva N. 1511-846 del 12 agosto 1956, che richiedeva all'OKB 156 di Tupolev di progettare una versione quadrimotore del Tu-104 che consentisse al velivolo un'autonomia di volo tale da permettergli di poter compiere con sicurezza voli al di sopra dell'oceano, con una motorizzazione che garantisse la sicurezza in caso di cedimento di uno dei motori.\nIl Tu-110 risult\u00f2 una sostanziale riprogettazione del Tu-104, motorizzato con quattro motori turbogetto Lyulka AL-7P, uno sviluppo degli AL-7 di serie in grado di fornire 6\u00a0500-6\u00a0700 kgf, pari a circa 65 kN, di spinta ciascuno.\nIl prototipo venne completato nei primi mesi del 1957 e portato in volo per la prima volta l'11 marzo successivo senza riportare alcun problema.\nProduzione.\nLa produzione del Tu-110 fu autorizzata nello stabilimento statale numero 22 situato a Kazan', con un ordine iniziale di dieci aerei, ma solo tre velivoli furono completati prima che il programma fosse chiuso. Tutti e quattro gli aeromobili (il prototipo e i tre velivoli di serie) sono stati convertiti in Tu-110B, dotati di motori turboventola Solov'\u00ebv D-20, nel tentativo di migliorare le prestazioni del velivolo, ma senza alcun risultato."}
{"id": "3312354", "revid": "661526", "url": "https://it.wikipedia.org/wiki?curid=3312354", "title": "Pentax ME Super", "text": "La Pentax ME Super era una fotocamera reflex monobiettivo (SLR) per il formato 35\u00a0mm prodotta da Asahi Pentax in Giappone tra il 1979 e il 1987, che ebbe un grande successo commerciale e vinse molti premi di settore.\nLa fotocamera, derivata dal modello Pentax ME, faceva parte della serie M Pentax, che include la Pentax MX, la Pentax MV ( e successiva evoluzione MV1), la ME F, primo esempio di reflex autofocus prodotta in serie, fino alla Pentax MG, ultimo modello che conclude la serie.\nIl corpo macchina era estremamente compatto e leggero, caratteristica distintiva della serie M, e disponeva di un otturatore elettronico a tendine metalliche a scorrimento verticale Seiko MFC-2, con tempi da 14 secondi a 1/2000 di secondo e sincro flash a 1/125 di secondo (nella ME erano disponibili tempi da 8 secondi a 1/1000 e syncro flash 1/100, otturatore Seiko MFC). \nL'esposimetro, con una coppia di cellule al fosfoarseniuro di gallio (GPD) alloggiate nel pentaprisma e sensibilit\u00e0 da 1 a 19 EV, eseguiva la misura TTL a tutta apertura media compensata al centro ed era in grado di comandare direttamente l'otturatore (automatismo a priorit\u00e0 dei diaframmi); alternativamente si poteva impostare manualmente il tempo di esposizione mediante due pulsanti posti sulla calotta superiore che rimpiazzavano la ghiera comunemente usata fino ad allora (funzione non disponibile sulla precedente ME in quanto priva della funzione manuale). In questo caso la gamma dei tempi andava da 1/2000 a 4 s\nLa fotocamera aveva un mirino che copriva il 92% del campo inquadrato, con un ingrandimento di 0,95x. Lo schermo di messa a fuoco, fisso, aveva telemetro a immagine spezzata orizzontale e corona di microprismi. Una striscia di LED indicava il tempo scelto dalla macchina in automatismo o impostato in manuale, in questo caso veniva visualizzato anche il tempo corrispondente alla corretta esposizione. Inoltre esistevano avvisi per la sovra o sotto esposizione in automatismo, per l'inserimento del compensatore di esposizione e la spia di flash carico con unit\u00e0 dedicate. Nel mirino non era invece visualizzato il diaframma, cos\u00ec come non si poteva conoscere il tempo impostato guardando la macchina dall'esterno.\nL'alimentazione elettrica era fornita da una coppia di pile da 1,5 volt tipo LR44 o equivalenti, senza le quali il funzionamento si riduceva al solo tempo meccanico di 1/125 di secondo su posizione sincro flash e, su posizione auto, scattava ad una velocit\u00e0 prossima ad un millesimo circa (di tale notizia non se ne fa menzione ufficialmente).\nI comandi erano disposti, secondo l'uso comune, principalmente sulla calotta della fotocamera, e comprendevano la leva di carica a movimento singolo, il contapose additivo, il pulsante di scatto (a met\u00e0 corsa accendeva l'esposimetro) circondato da una ghiera a 5 posizioni (spento, automatismo, manuale, sincro flash, posa B), la ghiera per l'impostazione della sensibilit\u00e0 (12 - 1600 ASA) e la compensazione di esposizione e il manettino di riavvolgimento e apertura dorso a questa coassiale.\nSul frontale era posto il comando dell'autoscatto meccanico impostabile tra 4 e 10 secondi. Il collegamento al flash (solo elettronico) era possibile sia con presa PC che con slitta a contatto caldo, dotata di contatto supplementare per lampeggiatori dedicati, con i quali si aveva l'impostazione automatica del tempo di sincronismo e la visualizzazione del flash carico nel mirino.\nSul dorso era presente una taschina plastica in cui inserire un lembo della confezione della pellicola, a scopo di promemoria.\nL'avanzamento pellicola poteva essere automatizzato mediante il \"Winder ME\" da 1,5 fotogrammi/secondo e successivamente il \"Winder ME2\", da 2 fotogrammi/secondo. Il dorso poteva essere sostituito con il \"Dial Data ME Databack\" o con il \"Digital Data M Databack\". Come in altre macchine della stessa serie, una finestrella vicino alla leva di carica indicava il movimento della pellicola sia in avanzamento che in riavvolgimento, permettendo di fermarsi prima di far rientrare la coda della pellicola nel caricatore.\nL'innesto ottiche era la baionetta K, e per i corpi della serie M, coerentemente con la filosofia della riduzione delle dimensioni e del peso, furono sviluppati gli SMC Pentax-M, obiettivi particolarmente compatti.\nLa macchina era disponibile con finiture nere o (pi\u00f9 comunemente) cromate per il coperchio e il fondello, che erano metallici cos\u00ec come la fusione del corpo centrale, sempre rivestito in finta pelle nera.\nCon sole finiture cromate fu prodotta l'edizione speciale denominata ME Super Se, che differiva dalla standard per avere il telemetro diagonale anzich\u00e9 orizzontale."}
{"id": "3312367", "revid": "1305772", "url": "https://it.wikipedia.org/wiki?curid=3312367", "title": "Ferrari 126", "text": ""}
{"id": "3312375", "revid": "1543377", "url": "https://it.wikipedia.org/wiki?curid=3312375", "title": "Ivirgarzama", "text": "Ivirgarzama \u00e8 una citt\u00e0 della Bolivia situata nel Dipartimento di Cochabamba, nel municipio di Puerto Villarroel, provincia di Carrasco, capoluogo del cantone di Ivirgarzama. Al censimento del 2001 risultava popolata da 6 366 abitanti."}
{"id": "3312381", "revid": "131962", "url": "https://it.wikipedia.org/wiki?curid=3312381", "title": "Circondario di Domodossola", "text": ""}
{"id": "3312384", "revid": "37914616", "url": "https://it.wikipedia.org/wiki?curid=3312384", "title": "Onde luminose", "text": ""}
{"id": "3312385", "revid": "47767", "url": "https://it.wikipedia.org/wiki?curid=3312385", "title": "Circondario di Varallo", "text": ""}
{"id": "3312388", "revid": "1782831", "url": "https://it.wikipedia.org/wiki?curid=3312388", "title": "Chick Webb", "text": "Biografia.\nWebb era nato a Baltimora, nel Maryland da William H. Johnson e Marie Webb. Quando era bambino Chick cadde dalle scale della sua casa, e questo trauma caus\u00f2 la tubercolosi della colonna vertebrale, malattia che lo lasci\u00f2 di bassa statura e con la colonna vertebrale deformata. Fin da piccolo si impegn\u00f2 in vari lavoretti, come vendere i giornali e suonare per la strada o nei Night Club, in cui sgattaiolava la notte ad insaputa della famiglia, per fare un po' di soldi con le mance. Questi gli servivano per comprare una batteria e la prima a livello professionale riusc\u00ec a prenderla all'et\u00e0 di 11 anni.\nA 17 anni si trasfer\u00ec a New York e nel 1926 dirigeva gi\u00e0 la sua band ad Harlem. Il batterista jazz Tommy Benford disse di aver dato a Webb lezioni di batteria la prima volta che questi giunse a New York.\nEgli altern\u00f2 tourn\u00e9e a lunghi periodi di residenza presso club di New York City, intorno alla fine degli anni 1920. Nel 1931, la sua band divenne stabile alla Savoy Ballroom. Egli divenne uno dei pi\u00f9 famosi direttori di band e percussionista del nuovo stile \"swing\". La leggenda dei percussionisti, Buddy Rich, disse che la potente tecnica di Webb ed i suoi virtuosismi influenzarono fortemente il suo stile e persino che Webb era da considerarsi come \"il pap\u00e0 di tutti loro.\" Il Savoy present\u00f2 spesso \"Battle of the Bands\", dove la band di Webb veniva messa a confronto con altri gruppi famosi come, ad esempio, la Benny Goodman Orchestra o la Count Basie Orchestra, su due palchi opposti. Alla fine della serata i ballerini votarono sempre la band di Chick come la migliore. Come risultato Webb venne ritenuto il destinatario pi\u00f9 degno del titolo di \"King of Swing\". Da notare che perdette con Duke Ellington nel 1937 e pareggi\u00f2 con Count Basie nel 1938.\nWebb spos\u00f2 Martha Loretta Ferguson (nota anche come \"Sallye\"), e nel 1935 inizi\u00f2 a far cantare un'adolescente dotata come Ella Fitzgerald. Nonostante le voci, \"Ella non \u00e8 stata adottata da Webb, n\u00e9 lei and\u00f2 a vivere con lui e sua moglie Sallye\", secondo Stuart Nicholson nella sua biografia della Fitzgerald. Charles Linton, che suonava nella band di Chick Webb, dichiar\u00f2 a Nicholson, \"Non l'ha adottata\". Pi\u00f9 tardi disse: \"Ho detto di averla adottata ad uso della stampa\".\nGli ultimi anni e la morte.\nNel novembre 1938, la salute di Webb cominci\u00f2 a declinare, anche se per un certo tempo continu\u00f2 a suonare, rifiutando di cancellare un tour, per evitare che il suo gruppo rimanesse disoccupato durante la grande depressione, trascurando la sua salute e la fatica, che spesso lo faceva svenire dopo le esibizioni. Alla fine si sottopose ad un serio intervento chirurgico presso il Johns Hopkins Hospital di Baltimora nel 1939. William Henry \"Chick\" Webb mor\u00ec il 16 giugno 1939 a Baltimora. Secondo quanto riferito, le sue ultime parole furono: \"Mi dispiace, devo andare\". Aveva solo 34 anni. Webb \u00e8 stato sepolto appena fuori Baltimora, nell\"'Arbutus Memorial Park\", ad Arbutus, Maryland.\nLa morte di Webb colp\u00ec molto duramente la comunit\u00e0 swing jazz. Dopo la sua morte, Ella Fitzgerald guid\u00f2 la band di Chick Webb, fino a quando la lasci\u00f2 per concentrarsi sulla sua carriera di solista nel 1942. Art Blakey e Duke Ellington dissero entrambi che Webb aveva influenzato la loro musica. Gene Krupa disse che Webb aveva sensibilizzato la figura del batterista aprendo la strada a band guidate da un batterista come lui. Gli scroscianti assolo di Webb, sprizzanti di complessit\u00e0 ed energia, spianarono la strada a Buddy Rich (che lo aveva studiato intensamente) e a Louie Bellson.\nContestazione dell'anno di nascita.\nLouis Armstrong, Nat King Cole, Earl Hines e Coleman Hawkins sono stati tra i diversi musicisti jazz le cui date di nascita vennero contestate. Molte fonti danno come anno di nascita di Webb il 1909, ma c'\u00e8 una ricerca che mostra questa data non corretta. L'Enciclopedia Britannica Online d\u00e0 due anni possibili circa la sua data di nascita, il 1902 e il 1909. Altre fonti riportano date diverse. Il New York Times ha riferito, nel 1939, che Webb era nato nel 1907. Eric B. Borgman sostiene di aver dimostrato che Webb era in realt\u00e0 nato nel 1905, sulla base del censimento degli Stati Uniti del 1910 e di quello del 1920. L'Internet Movie Database, nel frattempo, ha adottato il 1905. Sembra che sia il suo certificato di morte che la lapide posta sulla sua tomba indichino il suo anno di nascita nel 1909. Nel corso della sua vita, un libro intitolato Rhythm on Record di Hilton Schleman, riportava che il suo anno di nascita era il 1907."}
{"id": "3312390", "revid": "767487", "url": "https://it.wikipedia.org/wiki?curid=3312390", "title": "Uno straniero a Sacramento", "text": "Uno straniero a Sacramento \u00e8 un film del 1965, diretto da Sergio Bergonzelli.\nTrama.\nDurante un'aggressione, Mike Jordan rimane senza famigliari e senza bestiame.\nSi rivolge allo sceriffo che per\u00f2 lo accusa dell'uccisione i due uomini mandati dal gangster Barnett.\nRinchiuso, riesce a fuggire grazie a Gris e Lisa, e quando Mike riesce finalmente a portare lo sceriffo sul posto dove sono sepolti i due cadaveri non trova pi\u00f9 niente.\nImprigionato di nuovo riesce a fuggire ancora una volta grazie all'aiuto dei due compari che stavolta riescono a farsi credere facendo confessare la storia ad uno scagnozzo di Barnett."}
{"id": "3312392", "revid": "110157", "url": "https://it.wikipedia.org/wiki?curid=3312392", "title": "GLAAD Media Awards 2011", "text": "La 22\u00aa edizione dei GLAAD Media Awards si \u00e8 tenuta nel 2011. Le cerimonie di premiazione hanno avuto luogo al Marriott Marquis di New York il 19 marzo, al Westin Bonaventure Hotel di Los Angeles il 10 aprile e al Marriott Marquis di San Francisco il 14 maggio."}
{"id": "3312395", "revid": "57342", "url": "https://it.wikipedia.org/wiki?curid=3312395", "title": "John W. Huffman", "text": ""}
{"id": "3312401", "revid": "767487", "url": "https://it.wikipedia.org/wiki?curid=3312401", "title": "Cultura di Beixin", "text": "La cultura di Beixin (\u5317\u8f9b\u6587\u5316, pinyin=Bei xin wen hua), fu una cultura neolitica che si svilupp\u00f2 nella provincia dello Shandong, in Cina tra il 5.300 e il 4.100 a.C. \nRitrovamenti.\nIl sito di riferimento di Beixing, (\u5317\u8f9b\u6751 \"Beixin cun\") che dato il nome alla cultura, fu scoperto nel 1964 e scavato tra il 1978 e il 1979 a Tengzhou, nella provincia dello Shandong, in Cina.&lt;br&gt;\nOltre a questo, sono stati ritrovati una cinquantina di siti appartenenti alla stessa cultura.\nStile di vita.\nLa cultura mostra evidenze della coltivazione del miglio e dell'addomesticazione del bufalo d'acqua."}
{"id": "3312403", "revid": "647919", "url": "https://it.wikipedia.org/wiki?curid=3312403", "title": "Chiesa di San Bruno delle Certose di Lione", "text": ""}
{"id": "3312413", "revid": "729019", "url": "https://it.wikipedia.org/wiki?curid=3312413", "title": "Momenti di gloria (programma televisivo)", "text": "Momenti di gloria \u00e8 stato un programma televisivo italiano andato in onda su Canale 5 dal 1999 al 2000 per due edizioni.\nLa trasmissione.\nLa trasmissione, condotta da Mike Bongiorno con la partecipazione di Ellen Hidding e il comico Alessandro Di Carlo, era la versione italiana del format olandese \"Playback Show\" adattata dalla produttrice Roberta Magagnotto e dalla Aran Endemol.\n\u00c8 andato in onda per due edizioni, la prima dal 3 luglio al 18 settembre 1999 e la seconda dall'8 luglio al 16 settembre 2000, in prima serata su Canale 5. Gli autori della trasmissione erano Sergio Cosentino, Popi Minellono, Antonello Ronzoni e Davide Tortorella.\nDurante ogni puntata si sfidavano sette concorrenti, che impersonificavano famosi artisti musicali italiani e stranieri sia nell'atteggiamento che nel look proponendo delle esibizioni. Le esibizioni, introdotte dal conduttore, erano anticipate dall'intervento del personaggio imitato dal concorrente, che poteva avvenire sia in diretta durante la puntata sia attraverso un filmato preregistrato, nel quale l'artista incoraggiava il proprio imitatore. Tra gli artisti pi\u00f9 imitati, Domenico Modugno, Claudio Villa, Peppino Di Capri, Madonna e Michael Jackson. In ogni puntata veniva eletto un vincitore, sulla base di una giuria formata da esperti musicali come Mario Lavezzi, Federica Panicucci e Iva Zanicchi e dai giornalisti Giampiero Mughini e Mario Luzzatto Fegiz, e al vincitore dell'edizione veniva offerto un contratto discografico con l'etichetta RTI Music.\nLa trasmissione riprendeva sommariamente i contenuti della precedente \"Re per una notte\", condotta da Gigi Sabani dal 1994 al 1996, mentre nell'estate 2005 \u00e8 stata prodotta un'altra trasmissione simile, \"Sei un mito\", condotta da Roberta Capua e poi riproposta nell'autunno del 2008 con il titolo \"\u00c8 nata una stella gemella\" con la conduzione di Lorella Cuccarini."}
{"id": "3312415", "revid": "1543377", "url": "https://it.wikipedia.org/wiki?curid=3312415", "title": "Irpa Irpa", "text": "Irpa Irpa \u00e8 una localit\u00e0 della Bolivia situata nel Dipartimento di Cochabamba, nel municipio di Capinota, provincia di Capinota. Al censimento del 2001 risultava popolata da 2 721 abitanti."}
{"id": "3312417", "revid": "1904508", "url": "https://it.wikipedia.org/wiki?curid=3312417", "title": "Presidenti del Consiglio europeo", "text": "Questo \u00e8 l'elenco dei presidenti del Consiglio europeo fin dal suo avvio. Il Consiglio europeo divenne un organo informale a partire dal 1975, e venne riconosciuto come istituzione europea nel trattato CEE dopo l'entrata in vigore dell'Atto unico europeo il 1\u00ba luglio 1987. Dal 1\u00ba dicembre 2009 \u00e8 una delle istituzioni dell'Unione europea, con un presidente eletto .\nIl presidente.\nIl presidente del Consiglio europeo \u00e8 colui che presiede e coordina i lavori del Consiglio europeo ed \u00e8 il principale rappresentante dell'Unione europea nelle sue relazioni esterne. Fino all'entrata in vigore del trattato di Lisbona la carica veniva ricoperta a rotazione dal capo di Stato o di governo dello stato membro dell'Unione europea che deteneva la presidenza semestrale dell'Unione europea, mentre dal 1\u00ba dicembre 2009 la carica \u00e8 ricoperta da un presidente stabile, eletto ogni due anni e mezzo.\nL'attuale presidente \u00e8 il belga Charles Michel, in carica dal 1\u00ba dicembre 2019."}
{"id": "3312418", "revid": "92723", "url": "https://it.wikipedia.org/wiki?curid=3312418", "title": "Arcidiocesi di Nicea", "text": "Larcidiocesi di Nicea \u00e8 una sede soppressa del patriarcato di Costantinopoli (in greco: \"\u0399\u03b5\u03c1\u03ac \u039c\u03b7\u03c4\u03c1\u03cc\u03c0\u03bf\u03bb\u03b9\u03c2 \u039d\u03b9\u03ba\u03b1\u03af\u03b1\u03c2\"; Iera Mitropolis Nikaias) e una sede titolare del medesimo patriarcato e della Chiesa cattolica ().\nStoria.\nLa diocesi di Nicea, nella provincia romana della Bitinia Seconda, fu eretta nel III secolo e verso la fine del IV secolo fu elevata al rango di sede metropolitana del patriarcato di Costantinopoli\nDiversi sono i santi e i martiri di Nicea ricordati dal Martirologio Romano: santi Cosconio, Zenone e Melanippo (18 gennaio); san Neofito (20 gennaio); santa Antonina (4 maggio); san Diomede (9 giugno); santa Teodota e i suoi tre figli (2 agosto).\nPrimo vescovo di Nicea fu Teognide, che fu esiliato in Gallia per essersi rifiutato di sottoscrivere il simbolo del concilio di Nicea. Sottoscritta poi la formula, pot\u00e9 essere ripristinato sulla sede di Nicea, ma continu\u00f2 a contrastare i sostenitori della fede nicena.\nNicea \u00e8 soprattutto conosciuta nella storia per essere stata la sede di due concili ecumenici, il Niceno I (325) ed il Niceno II (787). A Nicea furono celebrati altri due concili regionali, nel 326 e nel 1222.\nNelle \"Notitiae Episcopatuum\" la sede di Nicea \u00e8 generalmente indicata all'8\u00ba posto fra le metropolie del patriarcato di Costantinopoli. La \"Notitia\" attribuita all'imperatore Leone VI e databile all'inizio del X secolo, attribuisce a Nicea 6 diocesi suffraganee: Modra o Mela, Linoe, Gordoserba, Numerico, Taio e Massimiane. Le stesse suffraganee sono menzionate ancora nella \"Notitia\" del XII secolo, l'ultima che riporta l'elenco delle suffraganee per ogni sede metropolitana. La riduzione della popolazione cristiana nella regione dopo la conquista ottomana (1331) porter\u00e0 alla scomparsa di tutte queste suffraganee.\nTra i vescovi di Nicea, si possono ricordare: Gregorio Asbesta, il quale, prima di occupare la sede di Nicea, fu per due volte metropolita di Siracusa in Sicilia (844-852 e 858-867); Basilio Bessarione, che partecip\u00f2 al concilio di Firenze del 1439, sottoscrisse la formula di unione con la Chiesa latina e, terminato il concilio, rimase in Italia, dove papa Eugenio IV lo cre\u00f2 cardinale il 18 dicembre 1439.\nNel XIV o XV secolo i metropoliti trasferirono la loro residenza a Cio, oggi nota con il nome turco di Gemlik, sulle coste orientali del mar di Marmara, dove maggiore era la presenza di cristiani ortodossi; qui la chiesa dell'Assunta (Theotokos Pazariotissa) funse da cattedrale fino alla soppressione della metropolia. Contestualmente, l'arcidiocesi di Cio fu soppressa e il suo territorio inglobato in quello di Nicea.\nLa comunit\u00e0 e la metropolia sono scomparse in seguito agli accordi del trattato di Losanna del 1923 che ha imposto obbligatoriamente lo scambio delle popolazioni tra Grecia e Turchia.\nSedi titolari.\nDopo la fine della presenza cristiana ortodossa a Nicea e nel suo territorio, il patriarcato ecumenico di Costantinopoli ha iniziato ad attribuire il titolo di Nicea a metropoliti non residenti. L'ultimo titolare \u00e8 stato Costantino Charisiadis, metropolita dimissionario di Derco.\nDal XV secolo Nicea \u00e8 annoverata tra le sedi arcivescovili titolari della Chiesa cattolica; la sede \u00e8 vacante dal 10 aprile 1976."}
{"id": "3312424", "revid": "767487", "url": "https://it.wikipedia.org/wiki?curid=3312424", "title": "Chris Berger", "text": "In carriera \u00e8 stato campione europeo dei 100 e 200 metri piani a ."}
{"id": "3312425", "revid": "125312181", "url": "https://it.wikipedia.org/wiki?curid=3312425", "title": "Il mondo di Elmo", "text": "Il mondo di Elmo (\"Elmo's World\" in originale) \u00e8 una parte del programma televisivo per bambini \"Sesamo apriti\", con protagonista un piccolo mostro peloso e rosso di tre anni e mezzo di nome Elmo. Ha debuttato nel 1998 durante la 30\u00aa stagione del programma e solitamente viene trasmesso negli ultimi minuti di programmazione.\nInternazionalmente \u00e8 stato spesso distribuito separatamente a \"Sesamo apriti\", in Italia \u00e8 stato trasmesso saltuariamente su RaiDue, RaiSat Ragazzi e RaiSat Yoyo come programma a s\u00e9 stante.\nFormat.\nOgni puntata si svolge all'interno di un ambiente creato in computer grafica con l'aspetto di un disegno fatto con i colori a cera che rappresenta un mondo immaginario inventato da Elmo. Ogni episodio ha un format sempre identico, ovvero:\n\"Elmo - The Musical\".\n\"Elmo - The Musical\" \u00e8 un segmento di \"Sesamo apriti\" che inizi\u00f2 ad essere trasmesso durante la 43\u00aa stagione della serie nel 2012 per sostituire \"Il mondo di Elmo\" (di cui ormai non venivano pi\u00f9 prodotte nuove puntate). In questo programma, Elmo vive avventure sempre immaginate da lui a mo' di spettacolo teatrale. \"Elmo - The Musical\" non \u00e8 ancora andato in onda in Italia."}
{"id": "3312437", "revid": "1058755", "url": "https://it.wikipedia.org/wiki?curid=3312437", "title": "Passaggio agli Inferi", "text": "Il Passaggio agli Inferi \u00e8 un dipinto a olio su tavola (64x103 cm) di Joachim Patinir, databile al 1515-1524 circa e conservato nel Museo del Prado di Madrid.\nDescrizione e stile.\nL'opera \u00e8 una delle poche sicuramente attribuibili all'artista fiammingo, nonch\u00e9 uno dei migliori esempi della sua nuova sensibilit\u00e0 al paesaggio, che arriva a dominare la scena relegando in secondo piano il soggetto religioso, quasi ormai un puro pretesto. Al centro un piccolo Caronte sta attraversando un fiume infernale, lo Stige, per portare un'anima malvagia nel Tartaro. A sinistra un angelo appare pi\u00f9 volte vicino a un'anima, simboleggiando il difficile cammino verso la salvezza, mentre a destra si vede la citt\u00e0 infernale in fiamme, il cui ingresso \u00e8 sorvegliato da Cerbero, il cane a tre teste. La rappresentazione fantastica del paradiso a sinistra, con la sua architettura di vetro nel lontano sfondo, e quella dell'inferno rimandano con evidenza a Hieronymus Bosch.\nLa scena \u00e8 per\u00f2 soprattutto dominata dall'ampia veduta paesistica, riprodotta a volo d'uccello e con un punto di vista lontano, che fa apparire immenso l'orizzonte. Tipico \u00e8 il ricorso ai densi toni blu e verde, che compongono un lirico paesaggio accordato con acuta sensibilit\u00e0 nonostante i voluti contrasti interni. La parte sinistra \u00e8 infatti serena e placida, il centro \u00e8 pausato dall'ampio bacino del fiume, dalle sapienti variazioni cromatiche, e quella destra \u00e8 intonata all'inquietante visione infernale, con toni cupi e dettagli grotteschi.\nElementi fantastici e reali appaiono cos\u00ec fusi e la stessa natura mostra qua e l\u00e0 accenti inquietanti e bizzarri."}
{"id": "3312441", "revid": "1776082", "url": "https://it.wikipedia.org/wiki?curid=3312441", "title": "Ach wie fl\u00fcchtig, ach wie nichtig", "text": "Ach wie fl\u00fcchtig, ach wie nichtig (in tedesco, \"Ah quanto fugace, ah quanto effimera\") BWV 26 \u00e8 una cantata di Johann Sebastian Bach.\nStoria.\nLa cantata \"Ach wie fl\u00fcchtig, ach wie nichtig\" venne composta da Bach a Lipsia nel 1724 per la XXIV domenica dopo la Trinit\u00e0 e fu eseguita il 19 novembre dello stesso anno. Il testo e la melodia per i movimenti 1 e 6 sono di Michael Franck, gli altri testi di autore sconosciuto parafrasano versi di Franck.\nStruttura.\nLa cantata \u00e8 scritta per soprano solista, contralto solista, tenore solista, basso solista, coro, corno, flauto, violino I e II, oboe I, II e III, viola e basso continuo ed \u00e8 suddivisa in sei movimenti:"}
{"id": "3312444", "revid": "486946", "url": "https://it.wikipedia.org/wiki?curid=3312444", "title": "D'Angelo Antenucci-Nippo", "text": ""}
{"id": "3312445", "revid": "226458", "url": "https://it.wikipedia.org/wiki?curid=3312445", "title": "Serapione di Alessandria (medico)", "text": "Biografia.\nFu un seguace di Filino di Cos, un sostenitore della Scuola empirica di Filino che si richiamava ad Ippocrate, e della quale era considerato uno dei fondatori. Serapione stil\u00f2 severe regole per gli esperimenti della scienza medica. Galeno e gli Empirici che seguirono lo apprezzarono molto.\nSerapione si dedic\u00f2 ai seguenti, oggi discutibili, metodi di cura:\nSi sa inoltre che Serapione richiedeva frequentemente per i suoi trattamenti escrementi di coccodrillo. La sterilit\u00e0 femminile veniva da lui attribuita ad una errata temperatura dell'utero.\nBibliografia.\n "}
{"id": "3312452", "revid": "298229", "url": "https://it.wikipedia.org/wiki?curid=3312452", "title": "Christiaan Berger", "text": ""}
{"id": "3312460", "revid": "110157", "url": "https://it.wikipedia.org/wiki?curid=3312460", "title": "Proiettili buoni", "text": "Proiettili buoni \u00e8 l'unico album, pubblicato nel 2008 per la Black Candy, dall'omonimo supergruppo toscano, progetto parallelo dei cantautori Marco Parente, Paolo Benvegn\u00f9 con l'ausilio di Gionni Dall'Orto al basso e Andrea \u201cDruga\u201d Franchi alla batteria.\nIl disco.\n\u00c8 stato registrato in presa diretta durante le prove e il concerto del 4 gennaio 2008 al Viper Theatre di Firenze.\nIl disco contiene pezzi scritti da Marco Parente e risalenti al periodo di \"Trasparente\", in versioni realizzate e arrangiate dalla band in un insolito \"work in progress\".\nIn parallelo viene stampato un vinile a tiratura limitata, dallo stesso titolo, con i provini originali registrati da Parente su un otto piste a cassetta."}
{"id": "3312462", "revid": "1372005", "url": "https://it.wikipedia.org/wiki?curid=3312462", "title": "Elettori del Palatinato", "text": "Conti Palatini (915\u20131356).\nIl Palatinato si lega dalla \"Contea Palatina di Lotaringia\", che inizia la propria esistenza nel X sec. Durante l'XI sec., il Palatinato diventa dominio della dinastia degli Azzoni, che governarono su numerose contee del Reno. Dal 1085/1086 circa, dopo la morte dell'ultimo Conte della dinastia degli Azzoni, Ermanno II di Lotaringia, il Palatinato perde la propria importanza militare in Lotaringia. L'autorit\u00e0 territoriale del Conte Palatino viene ridotta a semplice contea del Reno, da cui deriva il nome di \"Contea Palatina del Reno\".\nConti Palatini del Reno (1085\u20131356).\nHohenstaufen.\nIl primo Conte Palatino del Reno ereditario \u00e8 Corrado di Hohenstaufen, fratello minore dell'Imperatore Federico Barbarossa. I territori affidati alla sua linea sono la Franconia e i territori del Reno (le altre linee degli Hohenstaufen ricevono la Svevia, la Franca Contea e i restanti territori).\nGuelfi.\nNel 1195 il Palatinato passa alla casata dei Guelfi, grazie al matrimonio con Agnese, figlia di Corrado di Hohenstaufen.\nWittelsbach.\nAll'inizio del XIII secolo, con il matrimonio tra Agnese del Palatinato, figlia di Enrico V, e Ottone II di Wittelsbach, il territorio s'ingrandisce e i Wittelsbach, duchi di Baviera, acquisiscono anche il titolo di Conti Palatini.\nDurante una successiva divisione dei territori tra gli eredi del duca Ludovico II di Baviera nel 1294, il ramo principale dei Wittelsbach entr\u00f2 in possesso del Palatinato del Reno e dei territori del \"Nordgau\" (una regione della Baviera a nord del Danubio) con capitale Amberg. Politicamente legata al Palatinato, questa regione ottenne l'appellativo di \"Palatinato Superiore\" (\"Oberpfalz\") nei primi decenni del XVI secolo, in contrapposizione al \"Palatinato Inferiore\" posto lungo il Reno.\nCon il trattato di Pavia nel 1329, l'Imperatore Ludovico IV, figlio di Ludovico II, restituisce il Palatinato ai nipoti Rodolfo e Roberto.\nElettori Palatini (1356\u20131777).\nNella Bolla d'oro del 1356 il Palatinato viene riconosciuto come uno degli elettorati secolari, \"superando\" quindi il trattato di Pavia del 1329 che prevedeva l'alternanza del privilegio elettivo tra i due rami della dinastia Wittelsbach, e gli vengono abbinati i titoli di Principe elettore, Arci-siniscalco del Sacro Romano Impero e Vicario imperiale (\"Reichsverweser\") di Franconia, Svevia, del Reno e del sud della Germania. Da questo momento i regnanti del Palatinato sono conosciuti informalmente come Elettori Palatini (\"Kurf\u00fcrst von der Pfalz\").\nPrimo elettorato (1356\u20131648).\nWittelsbach (linea di Simmern).\nAll'estinzione della linea principale, nel 1559, l'Elettorato passa a Federico del Palatinato-Simmern, un fervente calvinista.\nFederico V nel 1619 accetta la corona del Regno di Boemia, ma \u00e8 sconfitto dall'imperatore Ferdinando II nella battaglia della Montagna Bianca e il Palatinato viene occupato dalle truppe spagnole. \u0116 soprannominato il \"Re d'Inverno\", perch\u00e9 il suo regno si limit\u00f2 al periodo invernale di quell'anno. Nel 1623 Federico viene bandito dall'Impero.\nWittelsbach (linea di Baviera).\nI territori di Federico V vengono affidati a Massimiliano I di Baviera, esponente del ramo bavarese dei Wittelsbach.\nSecondo elettorato (1648\u20131777).\nWittelsbach (linea di Simmern).\nCon la Pace di Vestfalia del 1648 Carlo Luigi \u00e8 restaurato come regnante nel Palatinato Inferiore e gli viene riconosciuto un nuovo titolo di Principe elettore, inferiore di rango rispetto a quello degli altri elettori, insieme all'ufficio di Arci-tesoriere del Sacro Romano Impero, mentre la precedente dignit\u00e0 elettorale rimane in capo a Massimiliano I come Elettore di Baviera.\nWittelsbach (linea di Neuburg).\nNel 1685 si estingue la linea di Simmern e il Palatinato viene ereditato da Filippo Guglielmo del Palatinato-Neuburg, figlio di Volfango Guglielmo, che si era convertito dal luteranesimo al cattolicesimo. Con Filippo Guglielmo il Palatinato torna ad essere uno stato cattolico.\nWittelsbach (linea di Sulzbach).\nIl Palatinato viene ereditato da Carlo Teodoro del Palatinato-Sulzbach.\nElettori di Baviera e Conti Palatini del Reno (1777\u20131803).\nNel 1777 il ramo bavarese dei Wittelsbach si estingue nella discendenza maschile e la Baviera viene ereditata da Carlo Teodoro, che assume il rango spettante all'Elettore di Baviera e l'ufficio di Arci-siniscalco, mentre il separato titolo di Elettore Palatino viene abolito.\nWittelsbach (linea di Zweibr\u00fccken).\nMassimiliano Giuseppe unifica tutti i territori dei Wittelsbach in un unico dominio nel 1799. L'Elettorato Palatino si dissolve nel corso delle guerre rivoluzionarie francesi, venendo prima occupato dai francesi e poi spartito tra gli stati vicini. Il Sacro Romano Impero \u00e8 sciolto nel 1806 e ci\u00f2 che rimane dei territori palatini confluisce nel nuovo Regno di Baviera retto da Massimiliano Giuseppe."}
{"id": "3312468", "revid": "1714743", "url": "https://it.wikipedia.org/wiki?curid=3312468", "title": "Giovanna d'Inghilterra (1335-1348)", "text": "Origine.\nEra la figlia terzogenita (seconda femmina) del re d'Inghilterra e duca d'Aquitania Edoardo III e di Filippa di Hainaut, figlia di Guglielmo I, conte di Hainaut e di Giovanna di Valois, pronipote di Luigi IX, il Santo, nipote di Filippo IV, \"il Bello\" e sorella del re di Francia Filippo VI di Valois.\nBiografia.\nTra il 1346 ed il 1348, suo padre, il re Edoardo III d'Inghilterra, si accord\u00f2 col re di Castiglia e Le\u00f3n, Alfonso XI il Giustiziere, affinch\u00e9 Giovanna si unisse in matrimonio con l'erede al trono di Castiglia e Le\u00f3n, Pietro, figlio del gi\u00e0 citato Alfonso XI e di Maria del Portogallo, figlia primogenita del re del Portogallo Alfonso IV e della principessa Beatrice di Castiglia..\nNell'estate di quello stesso anno, Giovanna si mise in viaggio per raggiungere la penisola iberica, onde poter conoscere e quindi sposare il futuro re di Castiglia.\nLa principessa si imbarc\u00f2, in agosto, su una nave nel porto di Portsmouth, da dove raggiunse Bordeaux, la capitale della Guienna, da dove part\u00ec, adeguatamente scortata, per raggiungere, via terra, il regno di Castiglia e Le\u00f3n. Ma, mentre era sulla strada che da Bordeaux conduce a Bayonne, alcuni dei suoi accompagnatori furono colpiti dalla peste e Giovanna, temendo per la propria vita, decise di fermarsi nel paesino di Loremo, dove per\u00f2 anche lei si ammal\u00f2 e, in breve tempo, mor\u00ec il 2 settembre 1348, all'et\u00e0 di circa tredici anni. La principessa fu tumulata nella cattedrale di Bayonne.\nVenuto a conoscenza della sua morte, nel mese di ottobre suo padre, Edoardo III, organizz\u00f2 una spedizione per riportare il corpo in Inghilterra e poterlo seppellire nell'Abbazia di Westminster. Ma il corpo non fu ritrovato ed a Westminster fu eretta una statua in suo onore."}
{"id": "3312471", "revid": "590", "url": "https://it.wikipedia.org/wiki?curid=3312471", "title": "Formula di Bretschneider", "text": "In geometria, la formula di Bretschneider per il calcolo dell'area di un quadrilatero corrisponde alla seguente espressione:\nDove \"a, b, c, d\" sono i lati del quadrilatero, \"p\" \u00e8 il semiperimetro, formula_2 e formula_3 sono i due angoli opposti.\nLa scoperta di tale formula si deve al matematico tedesco Carl Anton Bretschneider nel 1842. La formula di Bretschneider funziona per ogni quadrilatero, a prescindere dal fatto che esso sia ciclico o meno.\nDimostrazione.\nIndichiamo con \"A\" l'area del quadrilatero. Allora abbiamo\nPerci\u00f2\nIl teorema del coseno implica che\npoich\u00e9 entrambi i lati sono uguali al quadrato della lunghezza della diagonale \"BD\". Ci\u00f2 pu\u00f2 essere riscritto nella forma \nSostituendo questo nella formula di sopra per formula_8, si ottiene\nQuesto pu\u00f2 essere scritto come\nIntroducendo il semiperimetro\nla formula sopra diventa\nda cui segue la formula di Bretschneider.\nFormule affini.\nLa formula di Bretschneider generalizza la formula di Brahmagupta per l'area di un quadrilatero ciclico, la quale a sua volta generalizza la formula di Erone per l'area di un triangolo.\nSi nota infatti che, per un quadrilatero ciclico, l'argomento del coseno \u00e8 formula_13, quindi il coseno \u00e8 nullo e il secondo termine del radicando scompare."}
{"id": "3312475", "revid": "598631", "url": "https://it.wikipedia.org/wiki?curid=3312475", "title": "Oratorio di San Giovanni Battista (Urbino)", "text": "L'oratorio di San Giovanni Battista, di Sant'Antonio Abate e di San Giacomo Apostolo si trova ad Urbino in via Barocci, sotto alla fortezza Albornoz, ed \u00e8 uno dei principali monumenti cittadini.\nStoria.\nLe prime notizie dell'oratorio risalgono al 1365, anno in cui il Capitolo Lateranense concesse ad un membro della confraternita di san Giovanni Battista, Ugolino Finelli, la costruzione dell'oratorio presso il sito in cui si trovava un ospedale per la cura degli infermi e l'accoglienza dei pellegrini, come risulta da un documento conservato nell'archivio della cancelleria di Urbino. La costruzione fu terminata nel 1393, come si evince da un altro documento nell'archivio della confraternita. All'inizio del secolo successivo, entro il 1416, l'oratorio si dot\u00f2 di affreschi su tutte e quattro le pareti interne. All'inizio del XX secolo fu rifatta la facciata in stile neogotico.\nAlla Confraternita furono unite anche quelle di San Giacomo apostolo, nella prima met\u00e0 del XIX secolo, e di Sant'Antonio abate, negli anni venti del XX secolo, in seguito all'abbattimento dell'Oratorio di quest'ultima confraternita a Borgo Mercatale.\nDescrizione.\nLa facciata esterna \u00e8 stata oggetto di un restauro radicale in stile neogotico agli inizi del XX secolo, su progetto di Diomede Catalucci.\nAll'interno \u00e8 possibile ammirare, sotto l'originaria volta lignea a carena di nave, un imponente ciclo d'affreschi, rappresentante la \"Crocifissione di Cristo\", nella parete dietro l'altare maggiore, e le \"Storie della vita di san Giovanni Battista\" lungo la parete laterale destra (porzione ben conservata), capolavoro firmato dai fratelli Lorenzo e Jacopo Salimbeni da San Severino Marche, terminato dagli stessi artisti nel 1416. Il ciclo di affreschi \u00e8 in stile gotico fiorito o gotico internazionale ed \u00e8 uno dei migliori esemplari di questo stile in tutte le Marche.\nSulla parete posteriore si trovano ancora scene della vita del santo, ma sono cos\u00ec lacunose da rendere difficile la lettura sia del soggetto che dell'artista. Lungo la parete laterale sinistra si trovano ancora due affreschi della vita del santo di Antonio Alberti da Ferrara e, nel registro inferiore, il \"san Giovanni Battista\" di un pittore marchigiano ignoto di fine Trecento, il \"beato Pietro Spagnoli\" dei fratelli Salimbeni, la \"Madonna col Bambino tra i Santi Giovanni Battista e Giovanni Evangelista\" e la \"Madonna col Bambino tra i Santi Sebastiano e Giovanni Battista\" degli stessi artisti e, nel mezzo, il \"Battesimo di Cristo\" di un ignoto artista quattrocentesco marchigiano.\nSotto l'altare maggiore si trovano anche le spoglie del beato Pietro Spagnoli, che visse gli ultimi anni della sua vita al servizio dell'annesso ospedale e che qui mor\u00ec nel 1415."}
{"id": "3312482", "revid": "2730", "url": "https://it.wikipedia.org/wiki?curid=3312482", "title": "Bruno Zuculini", "text": "Biografia.\n\u00c8 il fratello minore di Franco Zuculini. I due hanno giocato insieme con la maglia del Racing nel 2011 e dell'Hellas Verona nella stagione 2017-2018. Possiede anche il passaporto italiano.\nCarriera.\nClub.\nCresciuto, come il fratello, nelle giovanili del Racing Avellaneda, debutta in prima squadra il 13 febbraio 2010, a 17 anni non ancora compiuti, nella sconfitta esterna contro il Gimnasia La Plata (1-0), scendendo in campo dal primo minuto. Colleziona altre 6 presenze nel Clausura 2010, di cui 4 da titolare. Il 27 giugno 2014 passa al per una cifra attorno ai 2,5 milioni di euro, firmando un contratto quinquennale. Il 19 agosto 2014 passa in prestito al Valencia. Il 30 gennaio 2015 il Valencia decide di interrompere il prestito. Il giorno seguente il giocatore viene girato con la stessa formula al Cordoba. Il 26 ottobre 2015 passa in prestito mensile al Middlesbrough e nel febbraio 2016 all'Aek Atene.\nArrivo in Italia all'Hellas Verona.\nNella stagione 2016-2017 inizia in prestito al Rayo Vallecano per trasferirsi, sempre in prestito, al Verona il 19 gennaio 2017. Il 22 aprile segna la sua prima rete in campionato con la maglia dell'Hellas Verona nella partita in trasferta giocata contro il Bari realizzando la rete del 2-0.\nL'11 luglio 2017 viene acquistato a titolo definitivo dal Verona facendo cos\u00ec ritorno nella societ\u00e0 scaligera, dove firma un contratto quadriennale. Il 5 novembre seguente sigla il suo primo gol in Serie A, nella sconfitta di Cagliari per 2-1. Conclude l'annata con 3 gol in 32 presenze in campionato.\nIl 30 gennaio 2018 fa ritorno in patria, ceduto al a titolo definitivo.\nNazionale.\nNel 2011, con la maglia della Nazionale argentina Under-20, partecipa al Campionato sudamericano di categoria disputatosi in Per\u00f9. Disputa otto partite nel corso della manifestazione segnando due reti.\nStatistiche.\nPresenze e reti nei club.\n\"Statistiche aggiornate al 27 dicembre 2019.\""}
{"id": "3312486", "revid": "149727", "url": "https://it.wikipedia.org/wiki?curid=3312486", "title": "De' Rovere", "text": ""}
{"id": "3312489", "revid": "71814", "url": "https://it.wikipedia.org/wiki?curid=3312489", "title": "Consiglio Nazionale di Difesa della Repubblica Democratica Tedesca", "text": ""}
{"id": "3312496", "revid": "287204", "url": "https://it.wikipedia.org/wiki?curid=3312496", "title": "Cultura di Dadiwan", "text": "La cultura di Dadiwan (\u5927\u5730\u7063\u6587\u5316) (5800-5400 a.C.) \u00e8 una cultura neolitica le cui tracce sono state scoperte nella provincia di Gansu e nello Shaanxi occidentale, in Cina.\nLa cultura deriva il suo nome dai primi ritrovamenti avvenuti nel \"sito di Dadiwan\" (\u5927\u5730\u7063\u6587\u5316, pinyin=D\u00e0d\u00ecw\u0101n y\u00edzh\u01d0). Nel sito furono trovati resti di miglio e di maiali.\nCondivide alcuni aspetti con la cultura di Cishan e la cultura di Peiligang.\nRitrovamenti.\nIl sito di riferimento di Dadiwan fu scoperto nella contea di Qin'an, nella provincia di Gansu e scavato dal 1978 al 1983. Dadiwan fu costruito su una piccola collina a sud del fiume Qingshui, poco lontano dal fiume Wei. Lo strato pi\u00f9 antico dell'insediamento appartiene alla cultura di Dadiwan, lo strato intermedio \u00e8 della cultura di Yangshao, mentre lo strato pi\u00f9 recente fa parte della cultura di Longshan.\nIl sito \u00e8 risultato sede di un notevole e persistente insediamento che si \u00e8 protratto dal 5800 al 3000 a.C.; sono stati infatti ritrovate 238 basi di case, 106 focolari, 357 pozzetti di cenere, 38 forni e 79 tombe. Inoltre sono stati trovati oltre 8.000 frammenti di vasellame e oggetti di uso comune.\nSono state ritrovate le fondazioni di un grande edificio di 290\u00a0m\u00b2, che diventano 420\u00a0m\u00b2 includendo il cortile esterno, noto come reperto F901, che secondo gli archeologi cinesi appartiene a una grande sala di ritrovo comune, in cui gli abitanti si riunivano attorno al focolare centrale. L'edificio \u00e8 stato costruito su fondazioni rialzate in terra battuta, con pilastri del diametro di 80\u00a0cm e contornato poi con robusti muri di argilla cotta."}
{"id": "3312506", "revid": "1543377", "url": "https://it.wikipedia.org/wiki?curid=3312506", "title": "Puerto Villarroel", "text": "Puerto Villarroel \u00e8 un comune (\"municipio\" in spagnolo) della Bolivia nella provincia di Carrasco (dipartimento di Cochabamba) con 56.208 abitanti (dato 2010).\nCantoni.\nIl comune \u00e8 suddiviso in 4 cantoni:"}
{"id": "3312510", "revid": "599013", "url": "https://it.wikipedia.org/wiki?curid=3312510", "title": "Ferrari 159", "text": ""}
{"id": "3312514", "revid": "1372005", "url": "https://it.wikipedia.org/wiki?curid=3312514", "title": "Storia segreta", "text": "La Storia segreta (titolo originale in greco antico: \u1f08\u03bd\u03ad\u03ba\u03b4\u03bf\u03c4\u03b1, \"An\u00e8cdota\", \"Scritti inediti\"; in latino: \"Arcana historia\") \u00e8 un'opera storica di Procopio di Cesarea, scritta nel 550 e pubblicata postuma dopo il 565.\nStoria editoriale.\nScritta nel 550 (32\u00ba anno del regno di Giustiniano, considerando come parte del regno di Giustiniano anche il regno di Giustino I), non venne pubblicata mentre era ancora in vita Giustiniano, visto il contenuto dell'opera. Essa \u00e8 infatti un libello diffamatorio che accusa Giustiniano di aver deliberatamente rovinato l'Impero romano e se Procopio l'avesse pubblicata avrebbe rischiato di essere assassinato da sicari inviati dall'imperatore.\nA causa di ci\u00f2, dell'esistenza dell'opera si venne a conoscenza solo molti secoli dopo la sua redazione; Fozio nella sua \"Biblioteca\" non ne fa nessuna menzione, e solo l'enciclopedia del X secolo \"Suda\" fece menzione esatta dell'opera e ne trascrisse persino alcuni frammenti.\nScoperta dell'opera.\nVenendo a conoscenza dell'esistenza dell'opera leggendo la \"Suda\", gli studiosi incominciarono le ricerche di questo libro, che furono per molto tempo infruttuose; per quel che sappiamo, Giovanni Lascaris aveva portato in Italia da Costantinopoli un esemplare dell'opera, che poi don\u00f2 a Lorenzo de' Medici: dopodich\u00e9 si persero le tracce dell'opera, anche se \u00e8 assai probabile che l'esemplare sia stato portato in Francia da Caterina de' Medici. Mentre alcuni studiosi cercavano proprio in Francia il manoscritto dell'opera, si venne a conoscenza che un altro esemplare era in possesso di Giovanni Pinelli. Purtroppo quest'ultimo esemplare sembra esser finito in acqua per il naufragio della nave su cui tale manoscritto avrebbe dovuto essere portato a Napoli.\nFinalmente l'opera fu rinvenuta da Nicol\u00f2 Alemanni, custode della Biblioteca Vaticana, che nella Biblioteca di cui era il custode ne trov\u00f2 ben due esemplari. I due manoscritti rinvenuti da Alemanni, tratti evidentemente uno dall'altro, mancavano entrambi dell'inizio dell'opera e contenevano inoltre diverse lacune; il pi\u00f9 antico mancava persino del finale dell'opera, mentre il pi\u00f9 recente, pur contenendo il finale, era in condizioni pi\u00f9 malandate. Alemanni cerc\u00f2 per quanto possibile di emendare i due manoscritti da ogni errore di cui i copisti potessero averli gravato, ma non pot\u00e9 colmare le lacune; inoltre con note eruditissime raccolse testimonianze a giustificazione di quanto pareva a prima vista fosse da Procopio detto con scandalosa esagerazione. Alemanni pubblic\u00f2 a Lione l'editio princeps della \"Storia segreta\" di Procopio nel 1623.\nL'opera fu poi pubblicata a Parigi nel 1663 da Claude Maltret, che perfezion\u00f2 il testo sulla base della scoperta di un ulteriore manoscritto. Sulla fede di uno scritto del Montfaucon \u2014 nel quale affermava che l'opera di Procopio che aveva consultato nella Biblioteca Ambrosiana fosse in nove libri (essendo il nono la \"Storia segreta\") \u2014 lo studioso gesuita Pierre Poussines trov\u00f2 nell'Ambrosiana la \"Storia segreta\", ne trascrisse le varie lezioni, e soprattutto quanto dell'inizio dell'opera mancava nei codici vaticani, e mand\u00f2 tutto questo materiale a Maltret, il quale pot\u00e9 quindi mandare alle stampe un'edizione migliore dell'opera. Nella Biblioteca Ambrosiana erano contenuti ben due esemplari della Storia segreta, il pi\u00f9 antico dei quali sembra provenisse dalla Tessaglia.\nContenuto.\nNella prefazione l'autore afferma di aver scritto quest'opera in modo che le iniquit\u00e0 di Giustiniano non venissero dimenticate dalle generazioni future; lo scopo dell'opera \u00e8 dunque esporre tutte le iniquit\u00e0 dell'Imperatore che l'autore dovette tacere nella \"Storia delle guerre\" per paura di essere ucciso da sicari.\nProcopio accusa Giustiniano e Teodora di aver rovinato deliberatamente l'Impero romano, facendo di tutto per opprimere e impoverire i sudditi: con l'aumento delle tasse, con l'aumento della corruzione, con innovazioni che portarono solo rovina, garantendo l'immunit\u00e0 alla fazione degli Azzurri, con le guerre di conquista che causarono la morte di milioni di persone, con la confisca di beni ai senatori ecc. Procopio afferma addirittura che Giustiniano non sarebbe un essere umano ma il principe dei demoni incarnatosi in un imperatore per rovinare l'Impero; e narra pure delle dicerie che confermerebbero la sua tesi (tipo che Giustiniano sarebbe stato visto girare di notte per il palazzo senza testa oppure che un tale disse di aver visto seduto sul trono non Giustiniano ma il principe dei demoni, oppure Teodora sogn\u00f2 che si sarebbe sposata con il principe dei demoni). Questo serv\u00ec a Procopio per attribuire a Giustiniano anche la peste, i terremoti e le inondazioni che afflissero l'Impero sotto il suo regno.\nL'opera si conclude cos\u00ec:\nStruttura dell'opera.\nLa struttura dell'opera \u00e8 la seguente:\nAttendibilit\u00e0.\nLa pubblicazione dell'opera a cura di Nicol\u00f2 Alemanni, che tra l'altro la tradusse anche in latino corredandola di note a pi\u00e8 di pagina che riportavano le fonti a supporto delle affermazioni di Procopio, non manc\u00f2 di suscitare scalpore tra gli studiosi, dato che all'epoca la figura storica di Giustiniano godeva di buona reputazione presso gli studiosi a causa della sua fondamentale riforma del diritto e delle sue conquiste, e non manc\u00f2 chi attacc\u00f2 l'opera dell'Alemanni. Per esempio nel 1654 l'Eiscelio, riproducendo l'opera in Helmstadt, vi aggiunse virulente osservazioni contro l'Alemanni e lo stesso Procopio, e note in difesa di Giustiniano. Secondo l'Eiscelio l'Alemanni, custode della Biblioteca Vaticana, pubblic\u00f2 la \"Storia segreta\" unicamente per adulare il suo pontefice. Dopo aver vituperato l'Alemanni, l'Eiscelio passa a Procopio, mettendo in dubbio l'autenticit\u00e0 del libro, oppure sostenendo che fu interpolato, ovvero modificato da qualcun altro; oppure l'Eiscelio cerc\u00f2 di screditare Procopio come acerrimo nemico di Giustiniano, e pienissimo di odio contro di lui, ipotizzando inoltre che quest'odio derivasse dalla possibilit\u00e0 che Procopio fosse di religione pagana.\nLa \"Storia segreta\" di Giustiniano scritta da Procopio, secondo Voltaire, \u00e8 una satira dettata dalla vendetta; e quantunque la vendetta possa far dire la verit\u00e0, questa satira, che contraddice la storia pubblicata di Procopio, non pare sempre vera.\nAlle osservazioni dell'Eiscelio e del Voltaire rispose Giuseppe Compagnoni nella sua prefazione alla traduzione in italiano della \"Storia segreta\". Secondo Compagnoni non ci sono prove n\u00e9 che Procopio fosse pagano n\u00e9 che provasse risentimento nei confronti di Giustiniano, n\u00e9 si pu\u00f2 dubitare dell'autenticit\u00e0 dell'opera. Numerosi passi delle opere di Evagrio e Zonara, nonch\u00e9 di altri autori, confermano molti degli aneddoti narrati nella \"Storia segreta\" di Procopio. Inoltre Compagnoni fa notare che non sussistono prove che la \"Storia segreta\" contraddica la \"Storia delle guerre\" dello stesso autore: a una lettura non superficiale della \"Storia delle guerre\" si pu\u00f2 notare che Procopio attacc\u00f2 anche nella storia pubblicata il governo di Giustiniano, condannando l'empiet\u00e0 di Giovanni di Cappadocia, l'avarizia di Triboniano, l'indole fraudolenta di Areta; persino Belisario, del quale l'opera di Procopio sembra essere un panegirico, non fu esente da critiche: nel libro III della \"Guerra gotica\", Procopio scrisse di Belisario: \u00ab\"Belisario part\u00ec per Costantinopoli con niun decoro, mentre per cinque anni interi mai non pot\u00e9 piantar piede in Italia, n\u00e9 con sicure marcie avanzarsi. In tutto quel tempo nascostamente fuggivasi coll'armata da un porto all'altro: onde tanto pi\u00f9 i nemici si fecero sicuri e soggiogarono Roma, e tutti gli altri luoghi. Egli lasci\u00f2 cinta di crudele assedio Perugia, citt\u00e0 principale di Toscana, la quale, mentr'egli veleggiava per Costantinopoli, rimase presa.\"\u00bb E lo stesso Giustiniano non fu esente dalle critiche dell'autore nella medesima \"Storia delle guerre\": nell'ottavo libro della \"Storia delle guerre\" Procopio lo critica per le paghe di nuovo negate ai soldati, le trascurate provvigioni di guerra, la prodigalit\u00e0 fastosa usata con Isdigiune, ambasciatore persiano, aggiungendo poi che sotto Giustiniano si pag\u00f2 ogni anno alla Persia un tributo, che ogni anno si diedero magnificentissimi donativi agli Unni infestatori continui delle provincie romane, e che colla intempestiva indulgenza da Giustiniano usata, specialmente verso i capi dell'esercito, egli molto nocque all'Impero. Nel libro ottavo Procopio afferma addirittura che: \u00ab\"Giustiniano imperadore era per lo pi\u00f9 solito a perdonare ai duci, dell'esercito delinquenti; e questa era la cagione, per la quale essi vedeansi gravissimamente peccare contro la militare disciplina e la repubblica.\"\u00bb\nSecondo J.B. Bury, Procopio us\u00f2 due trucchi sofistici per far apparire Giustiniano come un tiranno:\nSi pu\u00f2 provare che molte delle critiche, anche se c'\u00e8 un fondo di verit\u00e0 in esse, siano ingiuste. La \"teoria demoniaca\", la storia pornografica della giovinezza dissoluta di Teodora e l'astio che emerge dall'opera non fanno che gettare discredito su di essa. Tuttavia Procopio, pur deformando i fatti, non li inventa dal nulla: vari abusi narrati nell'opera sono narrati anche in altre fonti primarie e da un'altra fonte si pu\u00f2 dedurre che la giovinezza di Teodora fu dissoluta, esattamente come afferma Procopio. La conclusione a cui giunge J.B. Bury \u00e8 che l'opera pu\u00f2 essere utilizzata come fonte storica ma con cautela: bisogna distinguere i semplici fatti riportati dalle interpretazioni di Procopio che li deformano.\nAlcuni storici hanno messo in dubbio l'autenticit\u00e0 dell'opera, avanzando l'ipotesi che non fosse stato veramente Procopio a scriverla, ma secondo J.B. Bury il suo stile \u00e8 inconfondibile e nessun imitatore avrebbe potuto emularlo; da un confronto con la \"Storia delle guerre\" si pu\u00f2 vedere che le due opere non sono in contrasto tra di loro; infatti in entrambe Procopio critica Giustiniano. Nella storia pubblica Procopio dovette trattenersi nel criticare Giustiniano facendolo in maniera velata (mettendo per esempio le critiche al governo giustinianeo in bocca ai nemici dell'Impero, attribuendole cos\u00ec a loro e non a s\u00e9 stesso); nella \"Storia segreta\", non essendo stata pubblicata, pot\u00e9 invece sfogare tutto il suo odio per l'Imperatore, forse dovuto a una mancata promozione."}
{"id": "3312515", "revid": "110157", "url": "https://it.wikipedia.org/wiki?curid=3312515", "title": "Sud\u017eanskij rajon", "text": "Il Sud\u017eanskij rajon () \u00e8 un rajon dell'Oblast' di Kursk, nella Russia europea; il capoluogo \u00e8 Sud\u017ea. Fondato nel 1928, ricopre una superficie di 996 chilometri quadrati."}
{"id": "3312527", "revid": "1833487", "url": "https://it.wikipedia.org/wiki?curid=3312527", "title": "Lanciere (cacciatorpediniere 1939)", "text": "Il Lanciere \u00e8 stato un cacciatorpediniere della Regia Marina.\nStoria.\nAll'inizio della seconda guerra mondiale faceva parte della XII Squadriglia Cacciatorpediniere, che comprendeva i gemelli \"Carabiniere\", \"Corazziere\" ed \"Ascari\". Per alcuni periodi fu distaccato con funzioni di scorta presso la IV Divisione incrociatori. Successivamente divenne caposquadriglia di tale formazione.\nNella notte precedente la dichiarazione di guerra, tra il 9 ed il 10 giugno 1940, effettu\u00f2 una missione di posa di mine tra le isole di Lampedusa e Kerkennah insieme al \"Corazziere\", agli incrociatori \"Da Barbiano\" e \"Cadorna\" ed alle torpediniere \"Polluce\" e \"Calipso\".\nL'11 giugno fu inviato in perlustrazione nel Canale di Sicilia insieme al resto della XII Squadriglia, alla XI Squadriglia Cacciatorpediniere (\"Artigliere\", \"Aviere\", \"Geniere\", \"Camicia Nera\"), alla III Divisione (incrociatori pesanti \"Trento\", \"Pola\", \"Bolzano\") ed alla VII (incrociatori leggeri \"Attendolo\" e \"Duca d\u2019Aosta)\".\nIl 7 luglio, alle 18.40, lasci\u00f2 Augusta insieme alle unit\u00e0 sezionarie ed all'incrociatore pesante \"Pola\", congiungendosi poi con il resto della II Squadra Navale (Divisioni incrociatori I, II, III e VII per un totale di 10 unit\u00e0 e squadriglie cacciatorpediniere IX, X, XI e XIII) che, dopo aver funto da forza di appoggio ad un'operazione di convogliamento per la Libia, si un\u00ec alla I Squadra e partecip\u00f2 alla battaglia di Punta Stilo del 9 luglio: durante il ripiegamento della flotta italiana in tale scontro, la XII Squadriglia fu inviata, con le altre, al contrattacco silurante, ma alle 16.22 il \"Lanciere\", avendo la visuale disturbata dalle cortine fumogene, decise di non attaccare (lo fecero invece, senza risultato, l\u2019\"Ascari\" ed il \"Corazziere\"); alle 16.45, mentre si ritirava, avvist\u00f2 alcune navi a nord e le attacc\u00f2, senza successo, con il lancio di tre siluri.\nTra il 30 luglio ed il 1\u00ba agosto forn\u00ec scorta indiretta \u2013 insieme a \"Carabiniere\" e \"Corazziere\", agli incrociatori \"Pola\", \"Zara\", \"Fiume\", \"Gorizia\", \"Trento\", \"Da Barbiano\", \"Alberto di Giussano\", \"Eugenio di Savoia\", \"Duca degli Abruzzi\", \"Attendolo\", \"Montecuccoli\" ed alle Squadriglie Cacciatorpediniere IX, XIII e XV per un totale di 12 unit\u00e0 \u2013 a due convogli per la Libia, che videro in mare complessivamente 10 mercantili, 4 cacciatorpediniere e 12 torpediniere.\nNella sera del 5 ottobre salp\u00f2 da Taranto per scortare in Libia, insieme alle tre navi della XII Squadriglia, due trasporti (operazione \u00abCV\u00bb), ma rientr\u00f2 in porto in seguito all'avvistamento di navi da battaglia inglesi.\nNella notte dell'11 novembre si trovava a Taranto quando il porto fu attaccato da aerosiluranti britannici: il \"Lanciere\" fu tra le navi attaccate, ma non venne colpito.\nNel primo pomeriggio del 26 novembre, al comando del capitano di vascello Carmine D'Arienzo, salp\u00f2 da Messina insieme ad \"Ascari\" e \"Carabiniere\" ed alla III Divisione (incrociatori pesanti \"Trento\", \"Trieste\" e \"Bolzano\"), unendosi poi al resto della squadra italiana che prese parte all'inconclusiva battaglia di Capo Teulada: durante tale scontro, tra le 12.35 e le 12.41 del 27 novembre, fu centrato in rapida successione da tre proiettili da 152 mm dell'incrociatore britannico \"Southampton\", che lo immobilizzarono con gravi danni. Nonostante un attacco da parte di 7 bombardieri, l'equipaggio riusc\u00ec, con molti sforzi e giungendo ad alimentare le caldaie con acqua di mare, a rimettere in moto; la nave fu poi presa a rimorchio dall\u2019\"Ascari\" e trainata a lento moto a Cagliari con l'assistenza del \"Carabiniere\" e la scorta della III Divisione.\nNelle prime ore del 24 maggio 1941 salp\u00f2 da Messina insieme all\u2019\"Ascari\", al \"Corazziere\" ed alla III Divisione incrociatori (\"Trieste\" e \"Bolzano\") per fornire scorta indiretta ad un convoglio, in rotta Napoli-Tripoli, composto dai trasporti truppe \"Conte Rosso\", \"Marco Polo\", \"Esperia\" e \"Victoria\" scortati dal cacciatorpediniere \"Freccia\" e dalle torpediniere \"Pegaso\", \"Procione\" ed \"Orione\"; alle 20.40, per\u00f2, il \"Conte Rosso\" fu silurato dal sommergibile HMS \"Upholder\" ed affond\u00f2 in dieci minuti, portando con s\u00e9 1297 uomini; il \"Lanciere\" fu distaccato con altre unit\u00e0 per il recupero dei 1432 naufraghi.\nDal 16 al 18 luglio scort\u00f2 (insieme ai cacciatorpediniere \"Gioberti\", \"Geniere\", \"Oriani\" ed alla torpediniera \"Centauro\") un convoglio composto dai trasporti truppe \"Marco Polo\", \"Neptunia\" ed \"Oceania\" sulla rotta Taranto-Tripoli (vi era anche una scorta indiretta assicurata dagli incrociatori \"Trieste\" e \"Bolzano\" e dai cacciatorpediniere \"Carabiniere\", \"Ascari\" e \"Corazziere\"): tutte le navi giunsero a destinazione indenni, evitando anche un attacco del sommergibile HMS \"Unbeaten\" diretto contro l\u2019\"Oceania\".\nIl 1\u00ba settembre fu inviato insieme all\u2019\"Ascari\" a scortare a Messina la motonave \"Francesco Barbaro\", appartenente ad un convoglio per Tripoli, danneggiata da un aerosilurante e presa a rimorchio dal cacciatorpediniere \"Dardo\".\nIl 23 settembre pos\u00f2 un campo di mine a sudest di Malta insieme alle tre unit\u00e0 della XII Squadriglia, con la scorta di \"Aviere\" e \"Camicia Nera\".\nIl 24 settembre salp\u00f2 da Palermo unitamente agli incrociatori leggeri \"Duca degli Abruzzi\" ed \"Attendolo\", alla III Divisione (incrociatori pesanti \"Trento\", \"Trieste\" e \"Gorizia\"), al resto della XII Squadriglia ed alla X Squadriglia Cacciatorpediniere (\"Maestrale\", \"Grecale\" e \"Scirocco\") per intercettare un convoglio britannico, senza riuscirci. All'una di notte del 22 marzo 1942, aggregato alla XIII Squadriglia Cacciatorpediniere, lasci\u00f2 Messina al comando del capitano di fregata Costanzo Casana insieme al resto della squadriglia ed agli incrociatori \"Trento\", \"Gorizia\" e \"Bande Nere\". Congiuntasi con il resto della squadra navale italiana, la formazione partecip\u00f2 quindi alla seconda battaglia della Sirte, nella quale il \"Lanciere\" non ebbe un ruolo di rilievo.\nMentre la flotta italiana rientrava, tuttavia, si svilupp\u00f2 una violenta tempesta. Alle 20.30 il \"Lanciere\" inizi\u00f2 a restare indietro rispetto alle altre navi, ed alle 23.15 dovette ridurre la velocit\u00e0 e mettersi alla cappa. Alle 5.31 fu lanciato un messaggio con il quale si spiegava che la nave sarebbe dovuta rimanere alla cappa per tutto il giorno, ma alle 5.47 il \"Lanciere\" comunic\u00f2 che l'acqua stava allagando i locali macchine poppieri. Inutili i tentativi di soccorso da parte dell'incrociatore \"Trento\" e dei cacciatorpediniere \"Alpino\" e \"Geniere\": alle 9.58 fu lanciato l'SOS, nel quale si stimava la posizione dell'unit\u00e0 circa 120 miglia ad est di Malta; alle 10.07 dalla nave in agonia part\u00ec l'ultimo messaggio (\u00ab\"Stiamo affondando. Viva l'Italia. Viva il Re. Viva il Duce\"\u00bb); il \"Lanciere\" s'inabiss\u00f2 in posizione 35\u00b035' N e 17\u00b015' E.\nNella tarda serata del 24 marzo la nave ospedale \"Arno\", inviata a soccorrere i superstiti, individu\u00f2 mediante i proiettori, una dopo l'altra, due zattere con 4 uomini ciascuna; il 25 marzo la nave recuper\u00f2 un altro naufrago che si trovava solo su di un'altra zattera. Dei 9 naufraghi recuperati dall\u2019\"Arno\" uno, il silurista Gino Mondin, spir\u00f2 poco dopo il salvataggio per paralisi cardiaca. Nella mattina del 26 marzo un idrovolante individu\u00f2 due zatterini e trasse in salvo altri 7 uomini, gli unici rimasti dei circa settanta che si trovavano originariamente su quelle imbarcazioni.\nComplessivamente, su un equipaggio di 242 uomini, sopravvissero solo un ufficiale (il tenente del Corpo del genio navale Gaetano Castello) e 14 sottufficiali e marinai. Alla memoria del comandante Casana fu conferita la Medaglia d'oro al valor militare.\nComandanti.\nCapitano di vascello Carlo De Bei \"(nato a Chioggia il 7 febbraio 1888)\" (25 marzo 1939 - gennaio 1940)\nCapitano di vascello Carmine D'Arienzo \"(nato a Crotone il 15 gennaio 1897)\" (gennaio - 28 novembre 1940)\nCapitano di fregata Giulio Di Gropello \"(nato a Pinerolo il 4 luglio 1901)\" (10 maggio 1941 - gennaio 1942)\nCapitano di fregata Costanzo Casana \"(nato a Genova il 18 gennaio 1900)\" (+) (24 gennaio - 23 marzo 1942)\nComandante in seconda\nCapitano di corvetta Carlo Borello \"(nato a Napoli il 12 luglio 1908)\" (+) (gennaio - 23 marzo 1942)"}
{"id": "3312539", "revid": "1543377", "url": "https://it.wikipedia.org/wiki?curid=3312539", "title": "Chulla", "text": "Chulla (anche La Chulla) \u00e8 una localit\u00e0 della Bolivia situata nel Dipartimento di Cochabamba, nel municipio di Vinto nella provincia di Quillacollo. Al censimento del 2001 risultava popolata da 2 522 abitanti."}
{"id": "3312542", "revid": "363629", "url": "https://it.wikipedia.org/wiki?curid=3312542", "title": "Circondario di Imola", "text": "Il circondario di Imola era uno dei circondari in cui era suddivisa la provincia di Bologna.\nStoria.\nIl circondario di Imola, parte della provincia di Bologna, venne istituito nel 1859, in seguito ad un decreto dittatoriale di Carlo Farini che ridisegnava la suddivisione amministrativa dell'Emilia in previsione dell'annessione al Regno di Sardegna.\nNel 1884 vennero assegnati al circondario di Imola i comuni di Castel del Rio, Fontana Elice e Tossignano, gi\u00e0 appartenenti al circondario di Faenza nella provincia di Ravenna.\nIl circondario venne soppresso nel 1926 e il territorio assegnato al circondario di Bologna.\nSuddivisione amministrativa.\nNel 1863, la composizione del circondario era la seguente:"}
{"id": "3312547", "revid": "1793900", "url": "https://it.wikipedia.org/wiki?curid=3312547", "title": "Grund (Lussemburgo)", "text": "Grund (in lussemburghese \"Gronn\") \u00e8 un quartiere di Lussemburgo, capitale dell'omonimo stato. Esso si trova nella valle sotto il centro di Lussemburgo, attraversato dal fiume Alzette ed, oltre ad essere un'area pittoresca, \u00e8 una zona caratterizzata da una trafficata vita notturna alla quale si pu\u00f2 accedere solo a piedi o con un ascensore che scende attraverso la scogliera del fiume. Nel 2017 aveva una popolazione di 950 abitanti."}
{"id": "3312550", "revid": "287204", "url": "https://it.wikipedia.org/wiki?curid=3312550", "title": "Ventilatore a soffitto", "text": "Il ventilatore a soffitto \u00e8 un dispositivo elettromeccanico fissato al soffitto, avente lo scopo di indurre una circolazione dell'aria verso il basso o verso l'alto, a seconda del verso di rotazione imposto alle pale. \nLa sua funzione \u00e8 quella di garantire un miglior comfort abitativo nelle varie stagioni.\nTale scopo, in presenza di alte temperature ambientali del periodo estivo, viene ottenuto grazie all'effetto rinfrescante sull'epidermide dovuto alla ventilazione verso il basso. \nIn inverno, invece, la sua utilit\u00e0 si realizza in maniera differente: il movimento d'aria contrasta gli indesiderati fenomeni di stratificazione dell'aria pi\u00f9 calda nella parte alta della stanza, permettendo una pi\u00f9 uniforme e razionale distribuzione del calore abitativo. Quest'ultimo effetto pu\u00f2 anche essere usato in abbinamento a dispositivi ad aria condizionata, in modo da migliorare l'effetto di rimescolamento dell'aria gi\u00e0 indotto dai condizionatori.\nIl ventilatore utilizza, di solito, pale rotanti azionate da un motore elettrico alimentato dalla rete elettrica. Le pale, realizzate in vari materiali (come legno, lamiere o leghe metalliche, materiali plastici, sia trasparenti sia colorati) possono essere a vista, o invece nascoste da un involucro protettivo o da un carter.\nIl ventilatore da soffitto pu\u00f2 avere diverse velocit\u00e0 di funzionamento \u00e8 pu\u00f2 essere comandato e regolato da un interruttore/comando a catenella o asservito a un interruttore a parete; a distanza, pu\u00f2 essere comandato e regolato tramite un comune telecomando. In corrispondenza del gruppo rotante, possono essere previste una o pi\u00f9 fonti di luce, in modo che il ventilatore possa funzionare come lampadario da soffitto. \nUtilizzo.\nIl ventilatore da soffitto dispiega la sua utilit\u00e0 in varie stagioni dell'anno, migliorando il comfort ambientale. Il suo utilizzo permette inoltre un risparmio energetico sia in inverno, migliorando l'efficienza del riscaldamento domestico, sia in estate, sostituendo i sistemi di raffrescamento o rendendoli pi\u00f9 efficienti.\nEstate.\nIl miglioramento del comfort ambientale in presenza di alte temperature estive non \u00e8 legato al rinfrescamento dell'aria (che il dispositivo, al pari di qualsiasi ventilatore, non solo non \u00e8 capace di indurre, ma \u00e8 anzi in grado di peggiorare) ma al potenziamento del naturale effetto refrigerante indotto sull'organismo dall'evaporazione dell'umidit\u00e0 dell'epidermide, quando quest'ultima viene investita da una corrente d'aria. \nPer questo motivo, in estate il movimento dell'aria del ventilatore deve essere rivolto verso il basso, in modo che il flusso investa pi\u00f9 direttamente le persone. Per lo stesso motivo, non ha nessuna utilit\u00e0 (e costituisce, anzi, uno spreco) lasciare acceso il dispositivo in assenza di persone.\nInverno.\nIn inverno, il riscaldamento delle abitazioni mediante radiatori induce una disomogenea distribuzione dell'energia termica presente in ciascun ambiente, a causa della naturale tendenza dell'aria calda a stratificarsi in alto per moti convettivi. Ne consegue che una parte consistente dell'energia spesa dall'impianto pu\u00f2 accumularsi nelle parti pi\u00f9 vicine al soffitto, dove non pu\u00f2 essere percepita dagli occupanti. Inoltre, soprattutto in case scarsamente ventilate, vi possono essere forti disomogeneit\u00e0 anche in altre direzioni, con parti della stanza pi\u00f9 calde e altre pi\u00f9 fredde. \nL'attivazione di un ventilatore a soffitto permette di forzare la circolazione dell'aria (e quindi del calore) fra gli strati (o le zone) a diversa temperatura, aumentando la densit\u00e0 di energia termica nelle parti basse della stanza o in quelle pi\u00f9 fredde, e migliorando cos\u00ec l'efficienza del riscaldamento. Ad esempio, dirigendo il flusso verso l'alto (risp., verso il basso), l'aria pi\u00f9 fredda (risp., pi\u00f9 calda) viene forzata a salire, sostituendo o mescolandosi a quella pi\u00f9 calda (risp., pi\u00f9 fredda) che \u00e8 sospinta in altre parti. \nIn inverno, qualora vi sia presenza di persone, \u00e8 consigliabile dirigere il movimento verso l'alto, in modo da evitare un flusso diretto sulle persone, che produrrebbe, quale effetto collaterale, un rinfrescamento dell'epidermide, cio\u00e8 l'effetto analogo a quello ricercato in estate, che pu\u00f2 essere indesiderato nella stagione fredda. Quest'ultimo accorgimento pu\u00f2 essere trascurato nel caso di ambienti particolari, come locali dal soffitto molto alto, o trombe delle scale, quando il flusso verso il basso giunge cos\u00ec affievolito da non procurare fastidio.\nDestratificatore d'aria.\nIl destratificatore d'aria consente di garantire il riscaldamento in spazi molto grandi evitando dispersioni termiche prodotte da altre fonti di riscaldamento.\nVentilatore a soffitto senza pale.\nProgettato recentemente, il ventilatore a soffitto senza pale diffonde l\u2019aria in tutte le direzioni a 360 gradi rispetto ad un classico ventilatore a soffitto."}
{"id": "3312551", "revid": "110157", "url": "https://it.wikipedia.org/wiki?curid=3312551", "title": "Chiesa della Madonna del Ruscello", "text": "La chiesa della Madonna del Ruscello \u00e8 sita in localit\u00e0 Ruscello nella immediata periferia di Vallerano, in provincia di Viterbo.\nStoria.\nLa chiesa fu edificata interamente grazie al finanziamento del cardinale Odoardo Farnese, signore del Ducato di Castro, nel cui territorio era compresa Vallerano. Secondo alcune recenti fonti documentarie, sembra che il progetto iniziale fosse da attribuire a Girolamo Rainaldi.La costruzione dell'edificio sacro fu iniziata nel 1604, sopra una preesistente cappella ove era custodita un'immagine miracolosa della Madonna, successivamente inglobata nella nuova chiesa. \u00abUn cartiglio sulla facciata porta questa iscrizione: MDCIV \"Inceptum\" - MDCIX \"Absolutum\"\u00bb. Nel 1606, ad opera dell'architetto farnesiano Ascanio Rossi, fu innalzata l'antica cappella al livello dell'edificio attuale. Intorno al 1620 fu terminata la cupola, costruita su disegno di Giovanni Maria Benazzini. L'edificio fu benedetto nel 1648 e infine consacrato il 10 dicembre 1723 dal vescovo Francesco Tenderini.Uno degli elementi di maggior rilievo che si trovano all'interno del santuario \u00e8 il grande organo costruito agli inizi del XVII secolo. Presso la chiesa della Madonna del Ruscello il compositore Paolo Agostini ebbe forse il primo incarico musicale, secondo quanto riportano varie biografie sul musicista."}
{"id": "3312559", "revid": "287204", "url": "https://it.wikipedia.org/wiki?curid=3312559", "title": "Le stagioni del cuore (album)", "text": "Le stagioni del cuore \u00e8 il quarto album di Marina Barone, pubblicato, prodotto e distribuito nel 1992 in formato CD e musicassetta da Duck Record.\nL'album.\nIl disco contiene nove brani, che spaziano dalle tematiche sociali al vissuto quotidiano femminile, anche se il brano maggiormente trasmesso dalle radio sar\u00e0 \"Atlantide\", brano quest'ultimo portato al successo a met\u00e0 degli anni ottanta dal gruppo I Santarosa, qui per\u00f2 riproposto in versione remix.\nIl disco porta una dedica al marito di Marina: Bruno Barbone [NDR], \u201c\u2026Per aver fatto di me una persona serena ed appagata come donna e come artista\u201d.\nCome per i precedenti lavori il disco viene pubblicato in Giappone e Corea dall'etichetta giapponese King Records."}
{"id": "3312567", "revid": "1543377", "url": "https://it.wikipedia.org/wiki?curid=3312567", "title": "Villa Tunari", "text": "Villa Tunari \u00e8 un comune (\"municipio\" in spagnolo) della Bolivia nella provincia di Chapare (dipartimento di Cochabamba) con 55.942 abitanti (dato 2010).\nCantoni.\nIl comune \u00e8 suddiviso in 3 cantoni:"}
{"id": "3312568", "revid": "287204", "url": "https://it.wikipedia.org/wiki?curid=3312568", "title": "Fragili (Marina Barone)", "text": "Fragili \u00e8 il quinto album di Marina Barone, pubblicato, prodotto e distribuito nell'ottobre del 1997 in formato CD e musicassetta da Duck Record.\nL'album.\nUn disco dalle sonorit\u00e0 pop-rock che coinvolge numerosi noti musicisti del panorama della musica leggera e del jazz italiano.\nLa produzione passa a Guido Guglielminetti. Il disco verr\u00e0 pubblicato (con nome e cognome completo) anche in Belgio e Paesi Bassi dall'etichetta Dino Music, la quale proporr\u00e0 anche due singoli estratti dall'album: \"Fragili/Abbiamo ancora un cuore\" e \"Dentro un film/Conta su di te\".\nNel 1998 il disco sar\u00e0 pubblicato anche in versione spagnola \"Fragiles\" per il mercato latino-americano. L'album \u00e8 attualmente in vendita in formato mp3."}
{"id": "3312570", "revid": "1516566", "url": "https://it.wikipedia.org/wiki?curid=3312570", "title": "Pallavolo Gallico", "text": "La Pallavolo Gallico, oggi Cav Gallico, \u00e8 una societ\u00e0 di pallavolo femminile con sede a Gallico, quartiere della periferia nord di Reggio Calabria.\nNella stagione 1987-1988 ha disputato il campionato di Serie A1.\nStoria.\nFondazione.\nLa Pallavolo Gallico nasce nel 1967 dalla fusione delle squadre gallicesi \u201cTrapani Lombardo\u201d e \u201cLibertas Gallico Marina\u201d. Dopo diversi campionati nelle serie minori, nella stagione 1982-1983 ottiene la promozione in Serie B.\nSerie A1.\nNella stagione successiva, la societ\u00e0 raggiunge la Serie A2 e si colloca tra le principali compagini del volley italiano, classificandosi nella stagione 1984-1985 al quinto posto. Un anno dopo, fallisce allo spareggio la promozione in Serie A1, ma nella stagione 1986-1987 la Pallavolo Gallico si classifica al primo posto nel Girone B di Serie A2 conquistando la promozione diretta nella massima serie. Nella stessa stagione, la societ\u00e0 disputa i play-off Scudetto raggiungendo i quarti di finale.\nIl ritorno nelle serie inferiori.\nL'avventura in Serie A1 dura solo una stagione: emergono non poche difficolt\u00e0 che riportano la Pallavolo Gallico nelle serie inferiori. Attualmente la squadra milita in Serie B2, dopo un paio di stagioni giocate in serie C. Nella stagione 2010-2011 la Pallavolo Gallico vince la prima Coppa Calabria della storia del club."}
{"id": "3312573", "revid": "767487", "url": "https://it.wikipedia.org/wiki?curid=3312573", "title": "Tinus Osendarp", "text": ""}
{"id": "3312577", "revid": "298229", "url": "https://it.wikipedia.org/wiki?curid=3312577", "title": "Martinus Osendarp", "text": ""}
{"id": "3312582", "revid": "486946", "url": "https://it.wikipedia.org/wiki?curid=3312582", "title": "Bombardier C Series", "text": ""}
{"id": "3312584", "revid": "1305772", "url": "https://it.wikipedia.org/wiki?curid=3312584", "title": "Ferrari 195", "text": " "}
{"id": "3312588", "revid": "149727", "url": "https://it.wikipedia.org/wiki?curid=3312588", "title": "Cassina dei Pecchi", "text": ""}
{"id": "3312589", "revid": "149727", "url": "https://it.wikipedia.org/wiki?curid=3312589", "title": "Bruzzano dei Due Borghi", "text": ""}
{"id": "3312590", "revid": "287204", "url": "https://it.wikipedia.org/wiki?curid=3312590", "title": "Tokar (Sudan)", "text": "Tokar \u00e8 un villaggio nello stato del Mar Rosso del Sudan. Vicino a Tokar \u00e8 ubicata la riserva di caccia della \"Tokar Game Reserve\".\nLa media delle temperature alte diurne, nei mesi da giugno a agosto, pu\u00f2 arrivare a 43 \u00b0C, e la media bassa notturna non scende sotto i 28 \u00b0C. Durante il resto dell'anno c'\u00e8 pi\u00f9 \"fresco\" fino ad arrivare alle medie delle temperature alte diurne di 28 \u00b0C, e le notturne di 20 \u00b0C.\ndel mese di gennaio. Le uniche precipitazioni piovose vi si svolgono nei mesi tra novembre e gennaio ad eccezione del picco che vi si effettua nel mese di agosto. In tutto il mondo, solo 48 localit\u00e0 sono pi\u00f9 calde di Tokar, mentre 166 sono pi\u00f9 asciutte."}
{"id": "3312592", "revid": "149727", "url": "https://it.wikipedia.org/wiki?curid=3312592", "title": "Casal Fiuminese", "text": ""}
{"id": "3312596", "revid": "149727", "url": "https://it.wikipedia.org/wiki?curid=3312596", "title": "Porta Ludovica", "text": ""}
{"id": "3312605", "revid": "767487", "url": "https://it.wikipedia.org/wiki?curid=3312605", "title": "MMM 83 - Missione morte molo 83", "text": "MMM 83 - Missione morte molo 83 (noto anche come Missione mortale Molo 83) \u00e8 un film del 1966, diretto da Sergio Bergonzelli. \u00c8 un film italiano di spionaggio in coproduzione francese, appartenente a un filone (detto anche \"Eurospy\") che produsse numerosi film analoghi alla met\u00e0 degli anni sessanta."}
{"id": "3312606", "revid": "767487", "url": "https://it.wikipedia.org/wiki?curid=3312606", "title": "Cultura di Zhaobaogou", "text": "La cultura di Zhaobaogou (\u8d99\u5b9d\u6e9d\u6587\u5316) (5400-4500 a.C.)) \u00e8 una cultura neolitica del nord-est dell'antica Cina, sviluppatasi lungo la valle del fiume Luan nella Mongolia Interna e nell'Hebei settentrionale.&lt;br&gt;\n\u00c8 da notare che altre fonti cinesi riportano una datazione leggermente differente, dal 5000 al 4400 a.C.\nLa cultura produsse vasellame in argilla cotta, con incisioni e disegni geometrici e zoomorfi. I ritrovamenti includono anche rappresentazioni di figure umane in pietra e terracotta.\nIl sito.\nIl sito di riferimento, che ha dato il nome alla cultura, fu scavato nel 1986 a Zhaobaogou, nel distretto di Aohan Banner, prefettura di Chifeng, nella Mongolia Interna. Esso si estende su un'area di circa 90.000 m2."}
{"id": "3312611", "revid": "149727", "url": "https://it.wikipedia.org/wiki?curid=3312611", "title": "Velate Milanese", "text": ""}
{"id": "3312614", "revid": "228587", "url": "https://it.wikipedia.org/wiki?curid=3312614", "title": "Masciago Milanese", "text": "Masciago (\"Masciagh\" in dialetto brianzolo, : ) \u00e8 un quartiere di Bovisio Masciago ormai completamente fuso col centro abitato, di cui costituisce la porzione meridionale ai confini con Varedo. Anticamente era per\u00f2 un comune a s\u00e9 stante, prima di essere declassato ad una semplice frazione.\nStoria.\nRegistrato agli atti del 1751 come un villaggio milanese di 321 abitanti saliti a 377 nel 1771, alla proclamazione del Regno d'Italia nel 1805 Masciago risultava avere 249 residenti. Nel 1809 il municipio venne soppresso e aggregato per la prima volta al limitrofo comune di Bovisio, a sua volta unito a Varedo nel 1811, ma Masciago recuper\u00f2 poi l'autonomia nel 1816 con l'istituzione del Regno Lombardo-Veneto.\nNel 1853 il comune di Masciago contava 676 abitanti, nel 1861 ne aveva 776. Nel 1862 il nuovo governo italiano gli cambi\u00f2 nome in Masciago Milanese per distinguerlo da altre localit\u00e0 omonime. Il paesino crebbe discretamente superando i mille abitanti alla fine del XIX secolo, ma in seguito entr\u00f2 in una fase di stagnazione a causa della limitata superficie a disposizione e della concorrenza dei ben pi\u00f9 ampi centri vicini, tanto che nel 1921 fece registrare solo 1096 residenti. Fu quindi il fascismo a decidere di razionalizzare la situazione annettendo il paese alla confinante Bovisio, riproponendo cos\u00ec l'antico modello napoleonico.\nMonumenti e luoghi d'interesse.\nLa chiesetta di San Martino.\nSi ha notizia di un oratorio di San Martino a Masciago gi\u00e0 sulla fine del XIII secolo. La chiesetta di Masciago, nel 1567, era una vera cappella di ridotte dimensioni (7,20\u00a0m x 4,80\u00a0m) ma nel 1668 l'area si era raddoppiata raggiungendo le dimensioni della vecchia e cadente chiesa parrocchiale. Secondo quanto scrisse Monsignor Verri, nel 1754, la chiesetta \"aveva la facciata, abbastanza decente, in mattoni e costruita in stile gotico; alla sua sommit\u00e0 si innalza una croce di ferro. L'oratorio \u00e8 ad unica navata e misura cubiti 24 in lunghezza, 14 in larghezza e 13 in altezza\". L'oratorio possedeva anche un campanile che, nel 1914, in seguito alla formazione di una \"Commissione pro Campane e Campanile della Chiesa di San Martino in Masciago\" fu innalzato fino a 19 metri e dotato di cinque campane. Nel 1909 la chiesetta venne allargata e nel 1948 venne allungata assumendo l'aspetto attuale. Nel 1966, anno di consacrazione della nuova chiesa, elevata al grado di parrocchiale nel 1971, la chiesetta venne chiusa al culto e affittata al Club Alpino Italiano (CAI) che la adatt\u00f2 a sede dell'associazione. Nel 2006, dopo i restauri che hanno anche portato alla luce alcuni affreschi di cui si ignorava l'esistenza, il cardinale Dionigi Tettamanzi, Arcivescovo di Milano, ha officiato la liturgia per la dedicazione del nuovo altare e la chiesetta ha riaperto al culto.\nVilla Agnesi.\nLa villa sorge nel centro del nucleo antico di Masciago ed \u00e8 nota soprattutto perch\u00e9 legata alla famiglia Agnesi e in particolare alla nobildonna Maria Gaetana Agnesi (1718-1799), insigne matematica e benefattrice, che vi soggiorn\u00f2 frequentemente. Incerta \u00e8 la data di costruzione della villa ma si ipotizza che sia da attribuire alla met\u00e0 del XVIII secolo. La casa padronale, col grandioso giardino che si estendeva fino a lambire le sponde del torrente Seveso e la tenuta agricola annessa, era preceduta all'ingresso da una massiccia torre e da una garitta seguita, lungo il viale d'accesso, da una bassa torre merlata che le davano un aspetto medievale. Ora, di tutto il complesso originale, restano solo la villa, suddivisa in appartamenti, e la torre in mattoni, recentemente restaurata."}
{"id": "3312616", "revid": "37918997", "url": "https://it.wikipedia.org/wiki?curid=3312616", "title": "Avro International", "text": ""}
{"id": "3312617", "revid": "149727", "url": "https://it.wikipedia.org/wiki?curid=3312617", "title": "Maccherio", "text": ""}
{"id": "3312620", "revid": "149727", "url": "https://it.wikipedia.org/wiki?curid=3312620", "title": "Carate di Brianza", "text": ""}
{"id": "3312623", "revid": "106456", "url": "https://it.wikipedia.org/wiki?curid=3312623", "title": "Besana", "text": ""}
{"id": "3312625", "revid": "149727", "url": "https://it.wikipedia.org/wiki?curid=3312625", "title": "Valle-Guidino", "text": ""}
{"id": "3312628", "revid": "37919079", "url": "https://it.wikipedia.org/wiki?curid=3312628", "title": "F-5E Tiger", "text": ""}
{"id": "3312629", "revid": "37919093", "url": "https://it.wikipedia.org/wiki?curid=3312629", "title": "Chance Vought F-8 Crusader", "text": ""}
{"id": "3312630", "revid": "37919105", "url": "https://it.wikipedia.org/wiki?curid=3312630", "title": "Chance Vought F7U Cutlass", "text": ""}
{"id": "3312631", "revid": "149727", "url": "https://it.wikipedia.org/wiki?curid=3312631", "title": "Ozero", "text": ""}
{"id": "3312633", "revid": "37919133", "url": "https://it.wikipedia.org/wiki?curid=3312633", "title": "C-160", "text": ""}
{"id": "3312634", "revid": "149727", "url": "https://it.wikipedia.org/wiki?curid=3312634", "title": "Cassina Pobbia", "text": ""}
{"id": "3312635", "revid": "37919152", "url": "https://it.wikipedia.org/wiki?curid=3312635", "title": "CASA C-212", "text": ""}
{"id": "3312636", "revid": "2171644", "url": "https://it.wikipedia.org/wiki?curid=3312636", "title": "Induno Ticino", "text": "Induno Ticino \u00e8 la principale frazione del comune di Robecchetto con Induno, cui partecipa alla denominazione.\nStoria.\nFu un antico comune del Milanese.\nIn base al censimento voluto nel 1751 dall'imperatrice Maria Teresa, il Comune di Induno contava 105 anime. Alla proclamazione del Regno d'Italia nel 1805 risultava avere 123 abitanti. Nel 1809 fu soppresso con regio decreto di Napoleone ed annesso a Malvaglio, a sua volta incorporato da Cuggiono nel 1811. Il Comune di Induno fu quindi ripristinato con il ritorno degli austriaci, arrivando a contare 611 residenti nel 1853, saliti a 715 nel 1861. L'anno successivo la localit\u00e0 mut\u00f2 nome in \"Induno Ticino\" per disambiguarlo da altre omonime. Il comune fu infine definitivamente soppresso con un decreto di Vittorio Emanuele II nel 1870, unendolo a Robecchetto.\nMonumenti e luoghi d'interesse.\nOggi Induno si presenta come una grande cascina articolata a pi\u00f9 corti e con tre ingressi: due pi\u00f9 antichi da est e sud e un terzo ad ovest. Presso l'ingresso meridionale \u00e8 collocata la piccola chiesa della Madonna dell'Assunta, orientata sull'asse est-ovest con l'altare a est rivolto leggermente verso nord."}
{"id": "3312637", "revid": "37919159", "url": "https://it.wikipedia.org/wiki?curid=3312637", "title": "CASA C-101", "text": ""}
{"id": "3312638", "revid": "1543377", "url": "https://it.wikipedia.org/wiki?curid=3312638", "title": "European Champions League 2000-2001 (pallavolo femminile)", "text": "La European Champions League di pallavolo femminile 2000-2001 \u00e8 stata la 41\u00aa edizione del massimo torneo pallavolistico europeo per squadre di club; iniziata con la fase a gironi a partire dal 5 dicembre 2000, si \u00e8 conclusa con la final-four di Ni\u017enij Tagil, in Russia, il 18 marzo 2001. Alla competizione hanno partecipato 16 squadre e la vittoria finale \u00e8 andata per la prima volta al Volley Modena.\nFinal-four.\nLa final four si \u00e8 disputata a Ni\u017enij Tagil (). Le semifinali si sono disputate il 17 marzo, mentre la finale per 3\u00ba/4\u00ba posto e la finalissima si \u00e8 giocata il 18 marzo."}
{"id": "3312640", "revid": "149727", "url": "https://it.wikipedia.org/wiki?curid=3312640", "title": "Gere de' Caprioli", "text": ""}
{"id": "3312641", "revid": "149727", "url": "https://it.wikipedia.org/wiki?curid=3312641", "title": "Grumello con Varfengo Cremonese", "text": ""}
{"id": "3312643", "revid": "149727", "url": "https://it.wikipedia.org/wiki?curid=3312643", "title": "C\u00e0 d'Andrea", "text": ""}
{"id": "3312644", "revid": "726373", "url": "https://it.wikipedia.org/wiki?curid=3312644", "title": "Il decimo clandestino", "text": "Il decimo clandestino \u00e8 la terza raccolta di racconti (o romanzo a episodi) del giornalista e scrittore italiano Giovannino Guareschi pubblicata postuma da Rizzoli nell'ottobre del 1982.\n\"Il decimo clandestino\" \u00e8 una raccolta di racconti, in parte gi\u00e0 pubblicati in lingua inglese, riuniti in questo volume per la stampa italiana, con disegni dello stesso Guareschi. Questo \u00e8 il primo volume della nuova serie di racconti di Guareschi intitolata \"Piccolo Mondo Borghese\" dove l'ambientazione si allarga dalla bassa padana alle citt\u00e0 del nord come Milano. Compaiono il parroco di campagna don Camillo e il sindaco comunista e meccanico del paese Peppone, in un paio di racconti ma di sfuggita, ombre di contorno ai fatti dei contadini, operai, commendatori, industriali, professori, ricchi e poveri e persino un americano.\nTrama.\nIl romanzo \u00e8 composto da 17 racconti:\nRacconti.\nIn questo elenco sono compresi i racconti che Guareschi ha pubblicato sui periodici Candido, il Borghese e Oggi poi raccolti nel volume Il decimo clandestino.\nIl decimo clandestino.\nMarcella, vedova con nove figli, si trasferisce a Milano per lavorare ma ha difficolt\u00e0 a trovare casa per i suoi nove figli. Alla fine ne trova una da una signora benestante, che gliela da credendo la donna sia sola. Quando scopre la verit\u00e0 per\u00f2 non caccia i nove clandestini, e il merito \u00e8 del decimo.\nUna famiglia rovinata.\nI Bigatti sono spilorci al punto da andare ancora avanti senza la corrente elettrica, nonostante la linea passi sul confine della loro terra. Quando Giacomino spende 200.000 lire per una moto, allo scopo di far colpo sulla ragazza del suo cuore, per la famiglia \u00e8 una tragedia. Ma la moto riaccende antiche passioni di suo padre.\nIl cero.\nIl vecchio Alcibiade rinnega un contratto fatto col suo mezzadro Bazz\u00ecga, e potendosi permettere un buon avvocato vince la causa penale conseguente. Quando porta un cero in chiesa, in ringraziamento per la vittoria, si accorge che la fiamma non vuole accendersi.\nResiduati di guerra.\nOgni anno Milca ospita la vedova e il figlio di Fritz, un tedesco caduto in guerra da quelle parti. Milca confida a don Camillo che vorrebbe non venissero pi\u00f9, perch\u00e9 Fritz lo ha ucciso lui.\nLa parte di Diego.\nAlla sua morte Minta divide nel testamento il suo podere tra i suoi figli. Una parte la lascia anche a Diego, nato quando i fratelli erano gi\u00e0 grandi e annegato a undici anni. Gli altri figli vogliono venderla per pagare col ricavato la tassa di successione ma il fiume, con una piena, si prende la parte di Diego.\nIl cancello chiuso.\nGisa \u00e8 una bambina sensibile, sempre alle prese col padre irascibile. Per sfuggire all'ennesima sfuriata fugge con la bicicletta in strada e viene uccisa da un camion. Marchino si chiude nel suo rimorso, finch\u00e9 la Gisa non viene a prenderlo per andare insieme verso l'eternit\u00e0.\nViaggio di nozze.\nGiacomone odia gli inglesi perch\u00e9 uno di loro lo ha picchiato durante la liberazione. Quando uno di loro torna neo sposo a mangiare proprio nella sua osteria gli prepara un ottimo pranzo e un cordiale che fa inorridire la sposa.\nCarcere di provincia.\nL'autore parla col Biondo, che dal carcere si preoccupa del suo cane rimasto al rifugio, senza che nessuno se ne occupi.\nCavalli e donne.\nUn ex carrettiere da bambino spiava il padre, carrettiere a sua volta e che gli incuteva timore. Un giorno lo prende con se per farsi sostituire, e capisce molte cose.\nNel cinema e in televisione.\nDal primo racconto del romanzo \u00e8 stato tratto un film televisivo omonimo (1989) per la regia di Lina Wertm\u00fcller, con Piera Degli Esposti nella parte di Cesira e Dominique Sanda."}
{"id": "3312647", "revid": "149727", "url": "https://it.wikipedia.org/wiki?curid=3312647", "title": "Gazzoldo", "text": ""}
{"id": "3312648", "revid": "149727", "url": "https://it.wikipedia.org/wiki?curid=3312648", "title": "Guzzola", "text": ""}
{"id": "3312649", "revid": "149727", "url": "https://it.wikipedia.org/wiki?curid=3312649", "title": "Martignana Po", "text": ""}
{"id": "3312650", "revid": "149727", "url": "https://it.wikipedia.org/wiki?curid=3312650", "title": "Rivarolo fuori", "text": ""}
{"id": "3312656", "revid": "57342", "url": "https://it.wikipedia.org/wiki?curid=3312656", "title": "Premi C\u00e9sar 2011", "text": "La cerimonia di premiazione della 36\u00aa edizione dei Premi C\u00e9sar si \u00e8 svolta il 25 febbraio 2011 al Th\u00e9\u00e2tre du Ch\u00e2telet di Parigi. \u00c8 stata presieduta da Jodie Foster e presentata da Antoine de Caunes. \u00c8 stata trasmessa da Canal+.\nLe candidature sono state rese note il 21 gennaio 2011. Ad ottenerne il maggior numero (undici) \u00e8 stato \"Uomini di Dio\" (\"Des hommes et des dieux\") di Xavier Beauvois.\nNel corso della cerimonia \u00e8 stato reso omaggio a Bernard Giraudeau, scomparso il 17 luglio 2010, ed \u00e8 stato consegnato un Premio C\u00e9sar onorario a Quentin Tarantino.\nIn questa edizione \u00e8 stato assegnato per la prima volta il C\u00e9sar per il miglior film d'animazione.\nVincitori e candidati.\nI vincitori sono indicati in grassetto, a seguire gli altri candidati."}
{"id": "3312661", "revid": "599013", "url": "https://it.wikipedia.org/wiki?curid=3312661", "title": "Brian P. Levack", "text": "Insegna attualmente alla University of Texas di Austin.\nBiografia.\n\u00c8 nato da una famiglia di insegnanti (il padre insegnava storia francese) nell'area metropolitana di New York. Ha conseguito la laurea e il dottorato in storia a Yale e ha poi svolto tutta la propria attivit\u00e0 professionale presso la University of Texas di Austin.\nAttivit\u00e0 di ricerca.\nSi \u00e8 occupato di storia del Regno Unito e di caccia alle streghe, analizzando spesso le interazioni tra i sistemi giuridici e la politica. I suoi interessi attuali riguardano la possessione demoniaca nell'Europa all'inizio dell'et\u00e0 moderna."}
{"id": "3312666", "revid": "1543377", "url": "https://it.wikipedia.org/wiki?curid=3312666", "title": "FRAC", "text": "I Fondi Regionali d'Arte Contemporanea (FRAC) sono delle collezioni pubbliche di Arte contemporanea create nel 1982 all'interno di un progetto politico di decentralizzazione adottato dallo stato, insieme alla creazione di nuovi consigli regionali, per permettere all'arte odierna di essere presente in ogni regione francese. La sua prima vocazione consiste nella costituzione di una collezione di Arte contemporanea, rappresentativa della creazione attuale.\nRidistribuzione della cultura sul territorio.\nLa prima missione dei FRAC consiste nel costituire una collezione e diffonderla attraverso i diversi enti pubblici e di inventare delle forme di sensibilizzazione per la creazione di una nuova trasmissione della cultura.\nI FRAC sono fondati su una collaborazione originale tra lo Stato Francese e le 24 regioni che ospitano un FRAC.\nOgni FRAC ha una storia diversa, una collezione propria e un programma di attivit\u00e0 collaterali che permettono un'identit\u00e0 a s\u00e9 stante.\nCollezioni in movimento.\nDiversamente dai Musei o Centri d'Arte, i Frac non sono associati ad un unico luogo di esposizione.\nOgni collezione \u00e8 considerata un patrimonio nomade, ricca di strumenti pedagogici, che si sposta all'interno del paese e all'estero.\nQuesto principio di mobilit\u00e0 le rende principali attori di una ridistribuzione della cultura sul territorio riducendo le disparit\u00e0 geografiche, sociali e culturali e favorisce l'accesso all'arte contemporanea ad un pubblico diversificato. Il ruolo di diffusione dei FRAC spinge i paesi a presentare diversi progetti simultanei nella loro regione grazie all'interazione e i gemellaggi con altre istituzioni pubbliche e private come i musei, centri d'arte, spazi municipali, scuole d'arte, istituti superiori, universit\u00e0, gallerie, parchi, associazioni di quartiere, a volte anche centri ospedalieri.\nUn'alternativa ai circuiti privati.\nI Frac sono un modello inedito di associazione delle collettivit\u00e0 locali. Rispetto ai circuiti privati di diffusione dell'arte (collezionisti e finanziatori) soggetti agli alti e bassi della situazione economica, il modello dei Frac costituisce un'alternativa e una garanzia di continuit\u00e0.\nLe opere e gli artisti.\nLe opere delle collezioni sono essenzialmente posteriori al 1960, e realizzate da artisti rappresentativi della scena francese e internazionale. Ogni Frac conta al giorno d'oggi tra 350 e 2500 opere e dispone di un budget di acquisizione annuale per arricchire la propria collezione.\nLa procedura di acquisizione si svolge cos\u00ec:\nDal 1982, pi\u00f9 di 30.000 opere sono entrate a far parte delle collezioni dei Frac. Costituiscono la terza collezione pubblica di Arte contemporanea in termini di grandezza.\nUn esempio di mostra.\n\"Parade\" \u00e8 una mostra itinerante, che si svolge durante 3 weekend del mese di giugno 2010, basata su una selezione di opere del FRAC \u00cele de France. Si tratta di un progetto ideato da Xavier Franceschi e curato da Guillaume des Anges. \u00c8 una mostra che si sposta per tutta la regione sotto forma di tenda e viene montata in diversi luoghi pubblici. \u00c8 un modo abbastanza particolare e nuovo di fare Arte pubblica. Vengono selezionate le opere dalla riserva del FRAC, e mostrate in zone lontane dall'area parigina per diffondere la creazione contemporanea, attraverso questa tenda itinerante.\nVerr\u00e0 fatto un documentario da una studentessa dell'Accademia di Belle Arti di Parigi. La comunicazione visiva di questa mostra \u00e8 proprio l'idea di riprendere le grafiche circensi, le mostre di rettili, mostre nomadi. \u00c8 un progetto che rispecchia bene la mission del FRAC di sensibilizzazione all'Arte contemporanea."}
{"id": "3312680", "revid": "102022854", "url": "https://it.wikipedia.org/wiki?curid=3312680", "title": "Neve Ridens un giorno + Il Rumore dei Libri", "text": "Neve Ridens un giorno + Il Rumore dei Libri \u00e8 il primo DVD di Marco Parente.\nIl filmato.\nPubblicato il 2 dicembre 2006 da Mescal, il doppio DVD \"Neve Ridens un giorno + Il Rumore dei Libri\" contiene quattro videoclip, lo spettacolo \"Il Rumore dei Libri\" tenutosi a giugno dello stesso anno a La Casa 139 di Milano e il reportage di \"Neve Ridens un giorno\", ovvero della giornata del 28 settembre 2005, quando Parente si spost\u00f2 a Firenze per cinque performance distanziate circa un'ora e mezza fra loro: dalla Stazione Santa Maria Novella alle librerie Feltrinelli, dalle Fyr Art Galleries a San Jacopo e ControRadio.\nlo spettacolo \"Il Rumore dei Libri\" \u00e8 nato grazie al ritrovamento di \"Baobab\" (edizioni Elytra), un archivio di poesia sonora dove poeti provenienti da tutto il mondo hanno tramandato oralmente la propria opera. \nNella performance de \"Il rumore dei libri\", il repertorio di Parente interagisce con le voci di \"Baobab\", inventando un concerto dove i vecchi \u201cmangiacassette\u201d con le voci registrate e la carta stessa dei libri diventano inediti strumenti musicali.\nDVD 1.\n\"Neve ridens un giorno\".\nincurisone lampo\nMarco suona un libro...\nMarco suona le immagini video, elaborate in tempo reale, di Giovanni Antignano\ncon la band tra i manichini in un'installazione di Leonardo Baglioni\nset acustico"}
{"id": "3312684", "revid": "767487", "url": "https://it.wikipedia.org/wiki?curid=3312684", "title": "Burao", "text": "Burao (in somalo \"Burco\" ) \u00e8 la capitale della provincia di Tug Dair, nel Somaliland,\ndi fatto una repubblica indipendente, la quale \u00e8 riconosciuta come facente parte della Somalia.\nIn termini di popolazione \u00e8 la seconda citt\u00e0 pi\u00f9 grande nella Somaliland dopo Hargheisa.\nStoria.\nBurao era il sito dove era stata proclamata la unilaterale e internazionalmente non riconosciuta, indipendenza della\nSomaliland, il 18 maggio 1991.\nCome altre citt\u00e0 del nord della Somalia la citt\u00e0 \u00e8 stata ricostruita solo con piccoli aiuti esterni. La citt\u00e0 ha\navuto il suo boom economico con i soldi e le persone che arrivarono dalle aree rurali per risiedere stabilmente nella\ncitt\u00e0.\nPopolazione.\nRecentemente la popolazione di Burao e molto aumentata. Oggi la citt\u00e0 ha una popolazione di 400.000 persone.\nAnche se sono disponibili delle informazioni sul numero di persone che \u00e8 andata a votare nel 2006, non esiste nessun\ncensimento ufficiale, della citt\u00e0, dal almeno 20 anni. Gli abitanti di Burao sono gli Habar Yoonis e gli Habar Jeclo,\nappartenenti al pi\u00f9 grande clan degli \"Isaaq\" delle persone di etnia \"Somali\".\nLa citt\u00e0 \u00e8 dotata di elettricit\u00e0 e di acqua corrente, inoltre la posizione centrale di essa ha contribuito alla sua\nrinascita economica. Infatti i beni diretti verso il sud, il centro e le parti orientali del paese partono tutti\ndalla periferia di Burao. Anche i contadini vengono, giornalmente, a vendere i loro prodotti in citt\u00e0, il quale non fa\nche aumentare il volume d'affari svolto in citt\u00e0.\nGeografia fisica.\nIl tempo a Burao, come in altre citt\u00e0 dell'entroterra del Somaliland settentrionale, \u00e8 caldo e secco durante tutto\nl'anno. Le temperature medie diurne, nei mesi da giugno a agosto, possono salire fino a 35\u00a0\u00b0C e abbassarsi fino a\n25\u00a0\u00b0C di notte. Il tempo \u00e8 pi\u00f9 fresco durante il resto dell'anno con temperature medie diurne di 27\u00a0\u00b0C e notturne di 14\u00a0\u00b0C.\nLe uniche precipitazioni piovose si svolgono nei mesi di dicembre e maggio.\nBurao \u00e8 attraversata dal fiume \"Tug Dair\". Di solito questo fiume \u00e8 secco ma a volte pu\u00f2 anche\nstraripare. Il fiume divide la citt\u00e0 a met\u00e0 ma si pu\u00f2 attraversare su un ponte di nuova inaugurazione situato nel centro della citt\u00e0. Il paesaggio circostante la citt\u00e0 e semi-desertico e pianeggiante.\nNatura.\nPer via della fertilit\u00e0 della regione gli animali selvatici vengono qui sia per riprodursi che per brucare nella\nvaste praterie della savana. Le principali specie animali presenti qui sono: il Kudu, il cinghiale,\nle zebra, il mulo somalo, il facocero, l'antilope, la pecora Somala, capre selvatiche,\ncammelli e altre specie di avifauna. A sud di Burco esiste una vasta zona di savana la quale attrae molta\nfauna come i leoni e i leopardi.\nInfrastrutture e trasporti.\nLa citt\u00e0 \u00e8 servita da autobus e da un Aeroporto il quale effettua voli, tramite la \"Daallo Airlines\",\nverso Hargheisa, Addis Abeba, San'a e altre citt\u00e0 della Somalia e della Somaliland.\nUna strada asfaltata collega Burao con il porto di Berbera, tramite la cittadina di Sheekh."}
{"id": "3312688", "revid": "112646383", "url": "https://it.wikipedia.org/wiki?curid=3312688", "title": "Azione immediata", "text": "Azione immediata (\"Immediate Action\") \u00e8 un romanzo autobiografico scritta da Andy McNab, pubblicata nel Regno Unito nel 1995 e in seguito in Italia nel 1998 da Longanesi.\nIl libro ha come protagonista lo stesso McNab, che racconta la biografia della sua vita, dalla giovinezza fino alle operazioni nei pi\u00f9 remoti angoli del mondo come soldato dello Special Air Service britannico.\nTrama.\nAndy McNab nasce a Londra il 28 dicembre 1959, abbandonato dalla madre naturale, viene dato in adozione ad una famiglia di classe operaia residente a Peckham. Poco interessato allo studio, si guadagna da vivere facendo il commesso in un McDonald's e commettendo piccoli furti, fino a quando, nel 1975 viene arrestato dalla polizia per aver svaligiato un appartamento. Per evitare il carcere decide di arruolarsi volontario nell'esercito britannico, seguendo le orme del padre e del fratello maggiore, che avevano prestato servizio per alcuni anni come fucilieri. \nFallito il test per diventare pilota di elicotteri dell'Army Air Corps, Andy viene consigliato dal reclutatore a fare domanda nei Royal Green Jackets, nel settembre 1976. Dopo otto mesi di addestramento a Folkestone, viene assegnato al 2\u00ba Battaglione RGJ e tra il luglio ed il novembre 1977 presta servizio a Gibilterra.\nNel dicembre dello stesso anno, diventato maggiorenne, viene spedito in Irlanda del Nord durante la guerra, e trascorre il turno compiendo continui pattugliamenti nelle campagne alla ricerca di terroristi del PIRA. Durante questo turno assiste alla morte del suo colonnello e di un giovane fuciliere, vittime di probabili attentati del PIRA. In seguito rimane coinvolto in un piccolo combattimento con due terroristi mentre difendeva un autoblindo Saracen bloccato nel fango; l'azione gli varr\u00e0 un encomio.\nTornato con il suo battaglione a Tidworth, contea di Wiltshire, convola a nozze con la sua ragazza Christine e nel dicembre 1978, torna in Irlanda del Nord per un secondo turno di 6 mesi. La notte del 9 giugno 1979, durante un'operazione di pattuglia su di una strada di Castleblayney, la sua squadra rimane coinvolta in una sparatoria con 6 terroristi del PIRA a bordo di un camion agricolo. Nel corso del combattimento Andy, per salvare la sua stessa vita, si trova costretto uccidere per la prima volta un terrorista del PIRA; altri due terroristi ed un civile sono feriti gravemente, mentre tra i soldati nessuno \u00e8 ferito o ucciso. Decorato con la Military Medal per la battaglia, Andy viene promosso caporalmaggiore e nel 1980, oltre a divorziare dalla moglie, diventa istruttore a Winchester per due anni.\nNel dicembre 1980, in una discoteca Andy si innamora di Debbie, infermiera ed ex-telefonista della Royal Air Force, e nell'agosto 1982 la coppia si sposa. Assegnato all'armata britannica sul Reno (un servizio ritenuto noioso all'inverosimile), Andy sente il bisogno di tornare in battaglia, nonostante la contrariet\u00e0 della moglie, e decide di partecipare alla selezione delle forze speciali. Con il grado di sergente di fanteria, si trasferisce nel luglio 1983 alla caserma di Stirling Lines, a Hereford, per tentare la selezione per arruolarsi nello Special Air Service, il corpo speciale dell'esercito. Scartato per aver fallito una prova, nel gennaio 1984 tenta per la seconda ed ultima volta la selezione SAS.\nAndy ed altri sei soldati sono i soli \"sopravvissuti\", su un gruppo originale di 180 militari, ad una durissima selezione, svoltasi tra il Galles, la giungla del Brunei e la brughiera inglese. Tornato a Stirling Lines riesce cos\u00ec ad ottenere il berretto color sabbia con il pugnale alato ed entrando, come soldato semplice, nel Troop 7 (Reparto Aviotrasportato), Squadrone B del 22\u00ba Reggimento SAS.\nAssegnato al Reparto Aviotrasportato, Andy viene spedito in Malaysia e qui fa la conoscenza di alcuni veterani del Reggimento: Nosh, ex-paracadutista; Frank Collins, un cristiano devoto reduce dell'ambasciata del 1980; Al Slater, ex-istruttore del Reggimento Paracadutisti protagonista del telefilm della BBC \"I Para\". Dopo vari addestramenti tra la giungla del Borneo e le caserme della madrepatria il Troop 7 si prepara per un tour in Irlanda del Nord, per prendere parte ad operazioni contro il PIRA. Le operazioni consistono nel proteggere poliziotti e soldati territoriali di Fermanagh nel mirino dei terroristi, operando con fucili d'assalto e in abiti civili. Un giorno lui e i suoi commilitoni salvano un maggiore dell'Ulster Defence Regiment da un agguato, anche se le pallottole vaganti provocano la morte di un civile.\nTra il 1\u00ba e il 2 dicembre i commando britannici ricevono poi l'ordine di dirigersi verso il Drumrush Hotel per sventare un attentato dinamitardo. Tre commilitoni di Andy intercettano dei terroristi in fuga e nella sparatoria che segue Al Slater e il terrorista Antoin Mac Giolla Bride rimangono uccisi. Il successivo rastrellamento britannico nella zona porter\u00e0 alla scoperta del cadavere di un secondo terrorista, morto per ipotermia mentre cercava di guadare un fiume. Frank Collins, molto amico di Al, viene cos\u00ec scosso dall'accaduto che decide di lasciare i corpi speciali per diventare pastore anglicano. \nNell'aprile 1985 Andy viene spedito nell'Oman per prendere parte ad alcune esercitazioni di guerra nel deserto nella durata di tre mesi. Una volta rimpatriato Andy divorzia da Debbie dopo tre anni di matrimonio; a luglio viene spedito nelle giungle del Belize, per prendere parte ad operazioni di pattuglia contro i soldati del Guatemala, che minacciano di invadere l'ex colonia britannica, invasione che non avviene.\nNel gennaio 1986 Andy incontra in un bar la sua vicina Fiona, e dopo poco i due iniziano a convivere. Tuttavia nel maggio dello stesso anno \u00e8 costretto a partire per le savane del Botswana, in Africa, per operazioni di ricognizione ed addestramento ai soldati del Botswana Defence Force contro le forze del Sudafrica. Anche se non si verificano scontri tra SAS e sudafricani due commilitoni di Andy, il sergente Joe Ferragher e Toby Testa d'Uovo vengono feriti da una caduta in montagna: Joe muore dopo una lunga agonia, mentre Toby, seppur ferito gravemente riesce a sopravvivere. \nTornato in Inghilterra dal turno africano, Andy viene assegnato al CRW di stanza a Stirling Lines, dove si addestra continuamente alle operazioni di antiterrorismo. Un giorno lui e la sua unit\u00e0 ricevono la notizia che un commando di 6 terroristi della Jihad islamica ha occupato un'ambasciata israeliana di Liverpool, prendendo in ostaggio 27 persone. L'esecuzione di un ostaggio costringe il SAS ad un blitz, durante il quale il commando terrorista \u00e8 eliminato e gli altri ostaggi salvati.\nFiona un giorno rivela a Andy di essere incinta. Nel febbraio 1987 Andy e Fiona diventano genitori di una bellissima bambina, Kate.\nNel maggio 1987 Andy e il suo commilitone Eno vengono chiamati nell'ufficio del comandante dello squadrone e quest'ultimo propone ai due di trascorrere due anni nel DET, agenzia di spionaggio che opera in Irlanda del Nord; i due non sono interessati ma l'ufficiale risponde che \u00e8 necessario offrirsi volontari nel DET perch\u00e9 \u00e8 di vitale importanza per il corso della guerra al terrorismo. Trasferiti in Ulster, Andy e i suoi commilitoni trascorrono cos\u00ec sei mesi di addestramento che comprendono tecniche si sorveglianza, contro-sorveglianza, comunicazione e perquisizione. Alla fine del 1987 Andy convola a nozze con Fiona, durante una licenza, andando in luna di miele in Cornovaglia a Natale insieme alla piccola Kelly. Ritornato in Ulster, prende parte a diverse operazioni ai danni dell'IRA, venendo anche promosso caporale. Tornato a casa verso la fine del 1988, scopre che il suo matrimonio con Fiona sta rischiando di collassare a causa della sua lunga lontananza.\nAll'inizio del 1989 il SAS si addestra in Libano per un'eventuale missione di salvataggio in favore degli inviato dell'ONU Terry Waite, del giornalista John McCarty e di Brian Keenan, tutti rapiti a Beirut. Dopo settimane di esercitazioni la missione \u00e8 annullata ed Andy e i suoi commilitoni tornano a casa delusi. Gli ostaggi vengono comunque rilasciati sani e salvi.\nNel marzo 1989, Andy e i commilitoni dello Squadrone B vengono spediti nelle giungle dell'America Latina per operazioni antidroga contro i narcos. I commando britannici cominciano ad addestrare circa 50 poliziotti paramilitari della Brigata Narcotici e nel frattempo organizzano operazioni di ricognizione nella giungla per individuare le raffinerie di cocaina. Durante un raid in una raffineria si scatena una sparatoria che termina con l'arresto di cinque narcos e l'uccisione di uno di loro, (unica perdita tra i 20 incursori che partecipano all'azione \u00e8 un ferito) dopodich\u00e9 le pattuglie evacuano dalla raffineria con due elicotteri Huey insieme ai prigionieri.\nNell'agosto 1990 l'Iraq, sotto il governo del dittatore Saddam Hussein, invade l'emirato Kuwait e nello stesso mese Andy e Fiona decidono di divorziare. Promosso sergente ed assegnato al CRW, Andy non vede l'ora di finire il servizio nell'antiterrorismo per tornare in azione nei deserti del Medio Oriente; nel frattempo conosce Jill e i due si fidanzano.\nIl resto della sua avventura irachena verr\u00e0 poi approfondita nelle altre sue autobiografie \"Pattuglia Bravo Two Zero\" e \"Plotone Sette\"."}
{"id": "3312690", "revid": "767487", "url": "https://it.wikipedia.org/wiki?curid=3312690", "title": "Prega il morto e ammazza il vivo", "text": "Prega il morto e ammazza il vivo \u00e8 un film del 1971 diretto da Giuseppe Vari.\nTrama.\nUn gruppo di banditi, guidati da Dan Hogan, rimane bloccato in una stazione teleferica, in attesa di un carico di oro. Oltre ai criminali, pernotta anche un misterioso uomo, tale John Webb. Egli si rivela essere l'unico a conoscere la \"Via dello Sciacallo\", la sola strada senza il controllo dei Ranger al confine.\nAccoglienza.\nGianni Lucini, sul sito \"MyMovies.it\", considera il film come \u00abuno dei migliori western di Giuseppe Vari\u00bb. Aggiunge inoltre: \u00abKlaus Kinski appare come sempre eccellente nell\u2019interpretazione di personaggi psicopatici\u00bb.\nDi simile avviso, il critico Paolo Mereghetti sottolinea come la regia sia \u00abcorretta e senza voli\u00bb e che l'antagonista Kinski sia in gran forma.\nInfluenza culturale.\nIn un articolo di \"Nocturno\", la pellicola viene citata come probabile fonte di ispirazione per la realizzazione di \"The Hateful Eight\". Tarantino, infatti, aveva gi\u00e0 dichiarato in una intervista che \"Prega il morto e ammazza il vivo\" era tra gli spaghetti western che amava di pi\u00f9. Le due pellicole hanno una costruzione narrativa molto simile. In particolare, presentano l'elemento comune di essere state girate in un unico ambiente. Inoltre, la caratterizzazione dei personaggi, ambigui e misteriosi, rimanda molto al plot del lungometraggio del cineasta americano."}
{"id": "3312691", "revid": "123981654", "url": "https://it.wikipedia.org/wiki?curid=3312691", "title": "Mortano", "text": "Mortano (\"Murt\u0101n\" in romagnolo, \"Predium Mortani\" in latino) \u00e8 un sobborgo della citt\u00e0 di Santa Sofia nella provincia di Forl\u00ec-Cesena. Costitu\u00ec un autonomo comune italiano fino al 1923 quando fu soppresso.\nStoria.\nLe origini.\nIl territorio fu abitato dagli uomini dell'et\u00e0 della pietra, dai terramaricoli villanoviani (come \u00e8 stato possibile constatare dal ritrovamento dei cosiddetti \"fondi di capanna\"), dagli Etruschi, dagli Umbri e, per un breve periodo, anche dai Galli. Del centro abitato si ha notizia in epoca medioevale, da un atto, conservato presso l'archivio comunale di Galeata, con cui gli abati di Sant'Ellero conferivano loro feudi ad un unico signore, in particolare i castelli di Pondo, Pratolino, Spinello e Collina, le ville di Suasia, Valansere e Sasseto ed il \"praedium Mortani\", nella pieve di San Pietro di Galeata. Nello stesso tempo ed allo stesso feudatario, il vescovo di Sarsina conferiva inoltre i castelli di Cigno, Pezzolo, Bucchio e Seguno.\nSecondo il Mambrini il nome di \"Mortano\" sarebbe derivato direttamente da quello di un legionario romano al quale, al termine della propria carriera militare, fu assegnato l'appezzamento di terreno su cui in seguito sarebbe sorto il piccolo borgo romagnolo. Secondo il Polloni invece il toponimo deriverebbe dal termine latino \"myrtanum\" o \"murtanum\", letteralmente piana di morta (mortella) o piana dei mirti (da intendersi forse pi\u00f9 correttamente come piana dei mirtilli). \nSecondo Faranda, il castello di Mortano fu possesso di Uguccione della Faggiuola gi\u00e0 a partire dall'anno 1293. Negli \"Annali Camaldolesi\" viene infatti riportata la notizia che i discendenti di Uguccione della Faggiola, in particolare Francesco II ed il di lui figlio Ranieri III (Neri), \"scaduti dall'alto grado cui era salito il loro antenato, ed esiliati da Arezzo, si ridussero ad abitare in Castrum de Mortani\" (Amati), ovvero tra le mura dell'odierno Palazzo Mortani, edificato sui resti dell'antico castello medievale, all'epoca ancora di loro propriet\u00e0. \u00c8 assai probabile che gli eredi del grande capitano ghibellino avessero preso dimora nel borgo di Mortano sullo scorcio del 1362 (mentre gli annalisti di Camaldoli riferiscono attorno all'anno 1400), nel tentativo di sfuggire alla rappresaglia scatenata dall'Albornoz contro la famiglia faggiolana.\nLo Stato di Pondo.\nVerso la fine del XIV secolo il paese costituiva parte del cosiddetto \"Stato di Pondo\", di cui erano feudatari in quel tempo gli Ubertini della Carda e di Apozzo, poi detti di Chitignano, nell'Ubertinate. Stando a quanto riportato negli \"Annali Camaldolesi\", fu nel 1364 che alcuni membri di questa famiglia divennero Signori di Pondo, uno dei castelli pi\u00f9 forti esistenti nella vallata del Bidente. \u00c8 possibile che quello di Mortano e gli altri castelli facenti parte del cosiddetto \"Stato di Pondo\" passassero dalle mani degli Ubertini a quelle dei Malatesta nel XV secolo, quando Jacopo Salviati, capitano delle milizie della Repubblica fiorentina, nel maggio del 1404 assedi\u00f2 Civitella e distrusse per rappresaglia il castello di Pondo ed altri appartenenti agli Ubertini, famiglia di fede ghibellina. Il Salviati, come narra Scipione Ammirato, mosse il proprio esercito al di l\u00e0 dell'Appennino, forte di 2\u00a0000 fanti e 600 cavalieri, per vendetta contro Andreino Ubertini. Questi infatti, avendo in custodia il castello di Montegranelli (presso San Piero in Bagno) dal conte Antonio Guidi, consegn\u00f2 il feudo al conte Riccardo Guidi di Bagno, nemico del conte Antonio (nonostante la parentela) e della Repubblica di Firenze, ove lo stesso Antonio, nell'anno 1400, era stato capitano del popolo. Tra l'altro, in una pergamena datata 1496, conservata presso il sacro Eremo di Camaldoli, viene ricordato un Lamberto Malatesta conte di Pondo, a conferma di come, sul finire del XV secolo, lo Stato di Pondo fosse gi\u00e0 stabilmente in mano ai Malatesta di Sogliano e di Giaggiolo. Secondo altre fonti, invece, i Malatesta subentrarono agli Ubertini nel possesso di tali feudi tra la met\u00e0 del XV secolo e l'inizio del XVI, in seguito al matrimonio di Antonia, figlia di Androino degli Ubertini, con un membro della illustre famiglia di origine riminese, forse Ramberto IV dei Malatesta di Sogliano.\nIntanto, presumibilmente tra il XVI ed il XVII secolo, l'antico \"castrum Mortani\" venne riadattato a palazzo gentilizio della famiglia Mortani da Mortano, ad opera di Jacopo (o Giacomo) Mortani e del figlio Giovanni Battista, subendo in alcune parti delle radicali modifiche. Le potenti ed oscure mura del fortilizio lasciarono spazio a delle ampie e luminose stanze dotate di caminetti, su ognuno dei quali venne scolpito, per mano di abili artigiani, lo stemma araldico della nobile famiglia tosco \u2013 romagnola, composto in origine dalle tre rosette e dalla croce templare. Sul retro della dimora, l'antica \"Piazza d'armi\" venne trasformato in un semplice parco, protetto ancora dalle alte mura di sasso spungone (o \"spung\u00f2n\" in romagnolo). Nello stesso periodo Giovanni Battista Mortani (1543 \u2013 1602) fece erigere, in adiacenza al palazzo, un oratorio dedicato a Sant'Apollinare e dipendente dall'abbazia dell'Isola, di cui oggi non rimane traccia.\nDalla visita pastorale del 1595 di Monsignor Peruzzi, vescovo di Sarsina e vicario generale del cardinale Domenico della Rovere, \u00e8 possibile conoscere che a Mortano, in quello stesso anno, risiedevano dalle otto alle dieci famiglie, dipendenti amministrativamente dal commissariato di Pondo ma dal punto di vista ecclesiastico facenti parte della parrocchia di Santa Lucia a Santa Sofia. Dallo stesso documento si ha anche notizia dell'esistenza di un oratorio intitolato a San Francesco d'Assisi, di propriet\u00e0 Mortani, unito al palazzo della nobile famiglia mortanese ma in territorio del Granducato di Toscana. L'oratorio rovin\u00f2 una prima volta nel terremoto del 1661 per essere ricostruito nel 1677 da Lodovico I Mortani. Quasi distrutto una seconda volta dal sisma del 1768, venne riedificato ad opera del nobile Tommaso II Mortani nel 1784. L'oratorio rovin\u00f2 nuovamente per i terremoti degli anni 1918 e 1919: in seguito all'avvenimento, nel 1926, settecentesimo anno della morte di San Francesco d'Assisi, l'edificio di culto venne ricostruito dalle fondamenta, in stile neogotico fiorentino. Nell'anno 1512 Sebastiano Fabbri, vescovo ed abate di Sant'Ellero, rinnov\u00f2 l'enfiteusi dei feudi di Mortano, Pondo, Spinello, Pratalino, Valansere ed altri possedimenti al conte Ramberto Malatesta. Questi stessi feudi, nei vari atti notarili, si ritrovano negli anni seguenti, con l'aggiunta di Collina, Sasseto, Suasia, Seguno, Cigno, Pozzolo, Bucchio. Nel 1601 i feudi sopraelencati compreso quello di Mortano, furono venduti, per concessione del papa Clemente VIII e con il consenso dell'abate cardinale Antonio Maria Salviati, dal marchese Carlo Felice Malatesta a Giovanni Francesco Aldobrandini. In conseguenza di tale accordo, l'abbazia di Sant'Ellero avrebbe continuato a percepire un canone annuo come avveniva in precedenza al tempo dei Malatesta. Alla sua morte, Gianfrancesco Aldobrandini lasci\u00f2 in eredit\u00e0 i suoi feudi ai figli Silvestro, Ippolito e Giorgio, quest'ultimo padre di Olimpia, nata nel 1623 ed unitasi in matrimonio al principe Paolo Borghese nel 1638. In qualit\u00e0 di tutrice dei figli, Olimpia Aldobrandini prese possesso dello Stato di Pondo in data 11 luglio 1603.\nNel XVII secolo, a Mortano sorse un'altra piccola chiesa, destinata ad ospitare una reliquia di San Filippo Neri, e per questo dedicata allo stesso santo. L'edificio di culto venne visitato forse per la prima volta nel 1681, mentre nel 1746 venne concesso, con il terreno su cui sorge, in enfiteusi dall'abate cardinale De Rossi a Don Giovanni Carlo Venturini, con l'obbligo di mantenerla. Sulla facciata della chiesetta, ubicata all'angolo della odierna Piazza Eugenio Curiel, \u00e8 possibile osservare un bello stemma in marmo, sormontato da una corona comitale, appartenente alla famiglia Mortani. La chiesa era stata fabbricata grazie ai 1\u00a0500 scudi che una donna, a Roma, aveva consegnato a tale Don Lodovico Santolini, suo confessore, con l'obbligo di costruire un pozzo o una fontana a beneficio dei viandanti, ed un luogo di culto. La chiesa di San Filippo, dopo la soppressione del nullius di Sant'Ellero (1785), venne aggregata alla diocesi di Bertinoro.\nIn conseguenza del rovinoso terremoto avvenuto alle ore 19 del 22 marzo 1661, la rocca di Pondo venne danneggiata gravemente, tanto che i governatori locali, ivi preposti con il titolo di \"Auditori\" dagli Aldobrandini prima e dai Pamphilj poi, furono costretti a trasferirsi nel palazzo abitabile attiguo all'antico castrum Pondi. Tuttavia fu solo in seguito al sisma del 1768 che gli amministratori del feudo scesero a Mortano, presso il palazzo gentilizio di propriet\u00e0 dei Mortani. In questa occasione si decret\u00f2 anche la modifica, tramite \"partizione\", dello stemma dello Stato di Pondo, con l'aggiunta dell'emblema nobiliare della storica famiglia mortanese.\nIn seguito al matrimonio celebrato nel 1647 tra il cardinale Camillo Pamphilj, principe di Valmontone ed Olimpia Aldobrandini, principessa di Meldola, Sarsina e Rossano, vedova del principe Paolo Borghese, tali beni passarono ai Pamphilj di Roma, feudatari di Meldola, Sarsina e altri luoghi nei dintorni. Tuttavia, morto senza eredi Girolamo Pamphilj Aldobrandini, principe di San Martino al Cimino, Valmontone, Meldola e Sarsina e nipote di Donna Olimpia, gli stessi feudi, nel 1760, tornarono sotto il dominio diretto dell'abbazia di Sant'Ellero, dove a quel tempo era abate il cardinale Filippo Acciaioli e vicario generale Michele Filippo Personali. Il 20 dicembre 1760, Mortano e gli altri feudi dello Stato di Pondo tornarono dunque sotto il diretto controllo della Chiesa di Roma. Gi\u00e0 nel 1763, precisamente il 27 dicembre, per volere di papa Clemente XIII gli stessi luoghi furono dati di nuovo in enfiteusi a Giovanni Andrea IV Pamphilj Doria Landi, principe di Melfi, di Val di Taro e di Meldola: ci\u00f2 fu possibile grazie alla parentela acquisita con il matrimonio, celebrato nel 1671, tra i suoi avi, il settimo principe di Melfi Giovanni Andrea III Doria Landi ed Anna Pamphilj, figlia di Camillo e di Olimpia Aldobrandini.\nNel 1797, con l'arrivo in Italia dei francesi cess\u00f2 per sempre ogni giurisdizione feudale, lasciando alla nobile casata dei Pamphilj unicamente il titolo degli antichi possessi e determinando la nascita della comunit\u00e0 di Pondo o di \"Mortano di Pondo\". Infatti, secondo l'Articolo 187 della \"Costituzione Cisalpina\", emanata da Napoleone nello stesso anno, ciascun comune con popolazione inferiore ai tremila abitanti dovette provvedere alla nomina di un agente comunale e di un aggiunto; la riunione degli agenti municipali di ciascun comune avrebbe costituito una Municipalit\u00e0. Nei comuni caratterizzati da una popolazione superiore alla soglia dei tremila abitanti, invece, si sarebbero dovute costituire delle amministrazioni municipali, composte da un numero variabile di ufficiali municipali. La comunit\u00e0 di Mortano di Pondo venne inserita pertanto nel distretto facente capo alla Municipalit\u00e0 di Bertinoro, assieme ai centri di Teodorano, Civitella, Forlimpopoli, Polenta, Tessello, Logarano, Bunalda e Cusercoli, S. Paolo in Aquiliano e Gualdo, Molin Vecchio, Giaggiolo, Valdinoce, Casalbono, Bagnolo di Teodorano, Monte Vescovo, Mustiolo e Montevecchio, Castel Nuovo, Civorio, Colinello. \nDopo il Congresso di Vienna, dal luglio 1815, la Romagna pontificia e dunque anche Mortano tornarono a far parte dello Stato della Chiesa, per rimanervi sino al 1859, anno dell'annessione della Romagna al Regno d'Italia. Nel Granducato di Toscana, Santa Sofia compresa, venne invece ripristinato il governo di Ferdinando III di Lorena (1769 \u2013 1824).\nIl comune di Mortano (1828-1923).\nNell'anno 1828 il borgo di Mortano eredit\u00f2 da Pondo il titolo di comunit\u00e0: fu cos\u00ec che nacque ufficialmente il Comune di Mortano, la cui sede, ubicata in Via San Piero (nell'attuale Piazza Curiel, lungo la direttrice che da Piazza Mortani conduce a Spinello), rimase la stessa gi\u00e0 utilizzata dagli amministratori locali a partire dal 1768. Il piccolo paese, posto a cavallo del confine tra Romagna toscana e Romagna pontificia, contava all'epoca una popolazione composta da un centinaio di abitanti, mentre la sua comunit\u00e0 raccoglieva complessivamente 1030 anime, come si legge nell\u2019\"Indice alfabetico di tutti i Comuni e appodiati, frazioni ed annessi dello Stato Pontificio\" (Roma, 1828). Nello stesso documento, Mortano veniva descritto come una Podesteria soggetta al Governo di Civitella, Distretto e Legazione di Forl\u00ec, Diocesi di Bertinoro. Il Governo (o Mandamento) di Civitella esercit\u00f2 la propria giurisdizione sui tre comuni romagnoli di Civitella, Mortano, e Predappio fino al 1893, quando venne decretata la fusione di tale mandamento con quello avente capoluogo Meldola. Quest'ultima si ritrover\u00e0 cos\u00ec ad amministrare un vasto territorio costituito da sei comuni: Civitella, Fiumana, Meldola, Mortano, Predappio e Teodorano (la cui comunit\u00e0 venne soppressa ed aggregata a quella di Meldola nel 1925).\nIl borgo di Mortano era dunque piccolo ma importante, in virt\u00f9 di un territorio comunale relativamente vasto (53,20\u00a0km\u00b2) e della mole di affari mossa dal commercio e dall'artigianato. Il mercato del gioved\u00ec e le fiere di merci e di bestiame che si tenevano nei giorni 17 giugno (San Ranieri), 4 ottobre (San Francesco) e 13 dicembre (Santa Lucia) erano inoltre assai frequentati, essendo la zona di Mortano e Santa Sofia un punto di incontro naturale tra i contadi di Galeata, Bagno e Premilcuore. Il territorio mortanese, essendo prevalentemente montuoso, era caratterizzato in quel periodo dall'abbondanza dei pascoli e dei castagneti ma anche dalla scarsezza della coltivazione di cereali. Il Comune di Mortano comprese, fino alla sua soppressione, ben undici casali, tra cui si contavano le frazioni Bucchio, Buggiana, Cigno, Collina di Pondo, Crocedevoli (solo in parte), San Giacomo di Meleto, Saviana (o Savigliana), Seguno e Spinello (quest'ultimo definito come appodiato).\nNelle adunanze del Consiglio comunale di Mortano svoltesi nei giorni 1 e 7 luglio 1920 i rappresentanti delle frazioni pi\u00f9 eccentriche riuscirono infatti a far approvare all'assemblea il trasferimento della sede municipale a Spinello. Questa localit\u00e0 era stata ritenuta pi\u00f9 adatta ad ospitare gli uffici dell'amministrazione civica mortanese in quanto meno distante da Bucchio, Seguno e Cigno, mentre per Buggiana e Collina la distanza restava invariata, pur con il vantaggio di essere collegate al neocapoluogo da strade meno tortuose ed in condizioni migliori. Solo gli abitanti di San Giacomo di Meleto, frazione limitrofa a Mortano, con il trasferimento della residenza municipale si sarebbero trovati in condizioni pi\u00f9 avverse. Ma con l'avvento del fascismo e l'aggregazione del Circondario di Rocca San Casciano alla Provincia di Forl\u00ec, la prospettiva di una fusione tra i due comuni di Mortano e Santa Sofia divenne un'eventualit\u00e0 ben possibile e concreta, tanto pi\u00f9 che il capo del governo Benito Mussolini, nel presentare il decreto, cit\u00f2 proprio Mortano come esempio eclatante di malforme ripartizione di un territorio comunale. In data 30 dicembre 1923, con Regio Decreto n. 3033 (pubblicato il 25 gennaio 1924), la fusione tra il Comune di Mortano e quello di Santa Sofia divenne realt\u00e0: fu lo stesso Mussolini che, quale ministro dell'Interno, si assunse l'incombenza di andare a relazionare in udienza davanti al Re Vittorio Emanuele III. \nLa soppressione del comune e la sua unione a Santa Sofia rappresentarono per Mortano e per la sua storia un evento di fondamentale importanza: dopo secoli e secoli di separazione le due comunit\u00e0 erano state infatti finalmente riunite, sia dal punto di vista amministrativo che da quello sociale. Ma questo atto signific\u00f2 per il piccolo borgo anche la fine della sua identit\u00e0 urbana e culturale. Dagli ultimi anni del XIX secolo l'abitato di Santa Sofia si stava espandendo oltre la riva destra del Bidente, fino a raggiungere il rialzo naturale sul quale sorgeva Mortano. Fu cos\u00ec che, dai primi decenni del Novecento, divenne difficile distinguere il nucleo urbano mortanese, essendo stato completamente assorbito dal tessuto edilizio santasofiese. La fusione della comunit\u00e0 mortanese, permise al Comune di Santa Sofia di raggiungere una estensione di 148.6\u00a0km\u00b2 comprendendo le frazioni Berleta, Biserno, Bleda, Burraia, Cabelli, Campigna, Camposonaldo, Collina di Pondo, Corniolo (solo dal 1926), Isola, Monte Falco, San Martino e Spinello.\nStemma comunale.\nLo stemma del Comune di Mortano apparve nel 1768. \u00c8 dato dall'unione dello stemma araldico della comunit\u00e0 di Pondo (riconoscibile dalla torre merlata ed in capo dal motto \"Dulce Pondo\") e dello stemma nobiliare della illustre famiglia comitale dei Mortani da Mortano, i cui membri secondo la tradizione discenderebbero dalla stirpe del Conte Uguccione della Faggiuola, dai Conti di Montefeltro e dai Conti di Carpegna.\nLo stemma del Comune di Mortano \u00e8 blasonabile come segue: \"Partito: I Campo: d'argento, alla rocca nera merlata di cinque pezzi alla guelfa con marcapiano e porta aperta del campo, accompagnata in capo dal motto DULCE PONDO in lettere nere; II Campo: d'azzurro, allo scaglione di rosso cimato da una croce latina dello stesso accompagnata ai lati da due stelle d'oro di sette raggi e da un pipistrello nero in capo\".\nInfrastrutture e trasporti.\nMortano si trova nella Valle del Bidente, lungo la S.P. 310 \"Bidentina\" che collega la Romagna con la Toscana, e dista 94\u00a0km da Firenze, 40\u00a0km da Forl\u00ec e 62\u00a0km da Cesena."}
{"id": "3312694", "revid": "287204", "url": "https://it.wikipedia.org/wiki?curid=3312694", "title": "Eve (album)", "text": ""}
{"id": "3312707", "revid": "114341527", "url": "https://it.wikipedia.org/wiki?curid=3312707", "title": "Max David", "text": "Biografia.\nNato a Cervia da antica famiglia ravennate di religione ebraica col nome di Massimo David, pass\u00f2 l'infanzia tra Cervia e Ravenna, dove il padre Attilio gestiva una farmacia. I nonni erano stati animatori della vita culturale della citt\u00e0 bizantina negli anni in cui muoveva i primi passi Corrado Ricci, uno dei fondatori del sistema di tutela dei beni culturali nell'Italia postunitaria. Lo zio Ulderico era uno dei pi\u00f9 valenti fotografi degli anni dieci e venti. \nIl padre prepar\u00f2 per lui un futuro da farmacista, ma Massimo decise di non seguire le orme del genitore. Lasci\u00f2 gli studi e inizia a girare il mondo.\nA 17 anni si imbarc\u00f2 come mozzo su un mercantile in partenza per il Nord Europa. Al ritorno, si iscrisse alla rinomata scuola di enologia di Conegliano Veneto, dove si diplom\u00f2. Nel 1931, dopo il servizio di leva, si trasfer\u00ec a Milano per tentare la carriera di giornalista. Cominci\u00f2 come cronista di nera, ma si occup\u00f2 anche di cronache sportive e di interviste a personaggi dello spettacolo, firmandosi fin dai primi articoli Max David.\nNegli anni dal 1936 al 1943 Max David segu\u00ec tutte le guerre che coinvolsero, direttamente o indirettamente, l'Italia. Inviato speciale del quotidiano milanese \u00abLa Sera-Il Secolo\u00bb, fu spedito in tutto il mondo a scrivere di battaglie, rivoluzioni, colpi di Stato, da Addis Abeba a Calcutta, da Atene a Barcellona.\nDavid scrisse le sue prime corrispondenze di guerra dall'Africa: nel 1936 fu in Etiopia al seguito delle truppe italiane guidate dal generale Graziani. Nel 1937 segu\u00ec la guerra civile spagnola. Durante il secondo conflitto mondiale fu presente in tutti i fronti di guerra come inviato della \u00abGazzetta del Popolo\u00bb di Torino. Nell'ultimo periodo del conflitto fu bloccato in Spagna, dove lavor\u00f2 alla sua opera principale, \"Volapi\u00e8\", la storia della tauromachia. Torn\u00f2 in Italia nel 1945. \nNel 1948 fu nel Vicino Oriente come inviato del \u00abGiornale d'Italia\u00bb di Roma e partecip\u00f2 al conflitto arabo-israeliano. Quell'anno fu assunto dal \u00abCorriere della Sera\u00bb, il principale quotidiano italiano. Per il giornale milanese si trasfer\u00ec in Cina, dove raccont\u00f2 la ritirata di Chiang Kai-shek; poi, ancora, in Pakistan, poi al Cairo (1952-53), quindi in Kenya (dove narr\u00f2 gli attacchi terroristici dei Mau-Mau) e in Argentina, per la caduta di Juan Domingo Per\u00f3n, dove assistette all'ultima battaglia dei Peronisti in difesa della sede del Partito. Narr\u00f2 anche la caduta del regime di Salazar in Portogallo.\nMax David fu un giornalista di successo, con un grande fiuto per le notizie e una scrittura limpida, rapida e chiara. Ebbe una particolare predilezione per l'Africa e per il mondo dei cavalli. Per oltre vent'anni fu inviato speciale del \u00abCorriere della Sera\u00bb e della \u00abDomenica del Corriere\u00bb, che abbandon\u00f2 a seguito della virata a sinistra di Piero Ottone. Nel 1974, grazie all'amicizia personale con Attilio Monti, fu assunto dal \u00abResto del Carlino\u00bb, dove rimase fino agli ultimi anni della carriera.\nTra un viaggio e l'altro tornava sempre a Cervia, nella villa dei genitori, o nella sua casa sulla collina di Bertinoro, battezzata \"Ca' d'j pinsir\". Si spos\u00f2 due volte; dall'unione con la seconda moglie nacque Massimiliano David (1959).\nNel 1966, insieme ad Alteo Dolcini, fond\u00f2 il Tribunato dei vini di Romagna, del quale fu Primo Tribuno dal 1967 al 1975. \nMor\u00ec in seguito ad un ictus a Milano nel 1980 ed \u00e8 sepolto nel cimitero di Cervia. Lasci\u00f2 i suoi libri in eredit\u00e0 alla Biblioteca Comunale di Cervia.\nOpere.\nMax David fu autore di libri dotati di notevole freschezza, vivacit\u00e0 e senso dell'umorismo, a cominciare da \"Volapi\u00e9\" (1955), lodato da Ernest Hemingway e vincitore del Premio Bagutta Opera Prima 1955. \nL'elenco delle sue opere \u00e8 il seguente:"}
{"id": "3312709", "revid": "110157", "url": "https://it.wikipedia.org/wiki?curid=3312709", "title": "Dynamic C", "text": "Dynamic C \u00e8 un ambiente di sviluppo integrato scaricabile gratuitamente (previa registrazione) che permette di programmare i sistemi Rabbit.\nEssendo un derivato del C, Dynamic C riprende tutte le istruzioni e le dichiarazioni del C tradizionale, con l'aggiunta di estensioni che permettono di rendere pi\u00f9 facile la scrittura ed il real-time multitasking rispetto alla versione iniziale.\nViene usata con l'ambiente Rabbit per poter agire pi\u00f9 facilmente su motori display e tastiere."}
{"id": "3312725", "revid": "729019", "url": "https://it.wikipedia.org/wiki?curid=3312725", "title": "Sukhoi Su-39", "text": "Il Sukhoi Su-39 (in cirillico \u0421\u0443\u0445\u043e\u0439 \u0421\u0443-39), nome in codice NATO Frogfoot-C ma soprannominato dalle forze armate sovietico-russe \"Gra\u010d\" (\"corvo\"), \u00e8 un aereo da attacco al suolo e supporto ravvicinato sviluppato dall'azienda aeronautica russa Sukhoi negli anni novanta ed in fase di sviluppo avanzato.\nTecnica.\nIl velivolo \u00e8 stato dotato di un nuovo sistema di rilevamento radar denominato Kopyo-25. Per permettergli la neutralizzazione di obbiettivi terrestri di piccole dimensioni in qualsiasi condizione atmosferica, sia di giorno che di notte, il 39 \u00e8 stato equipaggiato con il sistema d'arma SUV-25T Voskhod, il quale \u00e8 in grado di rintracciare automaticamente dei bersagli mobili, di fornirne indicazioni sulle distanze e di selezionare in tempo reale la migliore arma da impiegare in base alla situazione. L'identificazione del bersaglio avviene tramite un sistema ottico a scansione Shkval-M alla distanza di 12\u00a0km dal bersaglio designato. Per la navigazione \u00e8 stato utilizzato il sistema satellitare A-737. La quota di combattimento massima raggiungibile dal velivolo \u00e8 stata estesa a 12000 metri di altezza.\nL'armamento pu\u00f2 essere alloggiato su 10 differenti punti di aggancio esterni e comprende missili anticarro supersonici Vikhr-M, missili aria-terra Kh-29T e Kh-25ML, missili a guida laser Kh-29L e S-25L, bombe da 500\u00a0kg AB-500KR, missili anti-radar Kh-31P, lanciarazzi B-8M1 e B-13L, razzi S-24 e S-25 e bombe a grappolo KMGU. Inoltre, \u00e8 dotato di un cannone GSh-30 da 30\u00a0mm.\nVarianti.\nDal Su-39 \u00e8 derivata anche una versione di addestramento, denominata Su-25UBK."}
{"id": "3312727", "revid": "117156974", "url": "https://it.wikipedia.org/wiki?curid=3312727", "title": "Para (valuta)", "text": "Para (plurale \"pare\"; ) \u00e8 la centesima parte della valuta della Serbia: il dinaro serbo. In passato (dal 1906 al 1918) fu usata per indicare la centesima parte della valuta storica chiamata perpero montenegrino. Fu anche la \"1/1000 pare\" della lira ottomana dal 1844 al 1923."}
{"id": "3312729", "revid": "2124998", "url": "https://it.wikipedia.org/wiki?curid=3312729", "title": "Amalia Bettini", "text": "Biografia.\nNata a Milano da Giovanni Bettini e Lucrezia Morra, entrambi attori, studi\u00f2 a Napoli e nel 1822, giovanissima, entr\u00f2 nella compagnia teatrale di Salvatore Fabbrichesi, della quale erano elementi di punta Giuseppe De Marini e Luigi Vestri, recitando la parte dell'\u00abamorosa ingenua\u00bb nelle \"tourn\u00e9e\" tenute dalla compagnia in tutta l'Italia.\nAlla morte del Fabbrichesi, avvenuta a Verona nel 1827, pass\u00f2 in una compagnia teatrale vicentina e poi, per un anno, form\u00f2 insieme con la madre una propria compagnia. Nel 1831 entr\u00f2 come prima attrice nella compagnia di Gaetano Nardelli, e nel 1835 pass\u00f2 in quella diretta da Romualdo Mascherpa. Quell'anno la stagione teatrale del Valle di Roma la vide protagonista: Amalia vi recit\u00f2 \"Estella\" di Eug\u00e8ne Scribe, i \"Tristi effetti di un tardo ravvedimento\" e \"La lettrice\" di Jean-Fran\u00e7ois Bayard, ed \"Ella \u00e8 pazza\" di M\u00e9lesville.\nFu notata dal poeta Giuseppe Gioachino Belli, collaboratore del periodico \u00abLo spigolatore\u00bb, che la esalt\u00f2 in un articolo, e le dedic\u00f2 diversi sonetti e la novella in versi \"Amore infermo\". I suoi tentativi - come pure quelli di Stendhal - di stabilire una relazione con l'attrice non ebbero effetto. Ormai tra le pi\u00f9 apprezzate attrici italiane per la sua recitazione naturale e per il vasto repertorio, sia tragico che leggero, nel 1837 volle tornare a recitare nella compagnia che l'aveva lanciata, quella del Nardelli. Sciolta la compagnia nel 1840, la Bettini fu scritturata nella Compagnia reale sarda di Gaetano Bazzi, recitando tra l'altro, nel 1841, al Teatro Carignano di Torino l'\"Iginia d'Asti\" di Silvio Pellico.\nNel 1842 si spos\u00f2 a Bologna con Raffaele Minardi e abbandon\u00f2 il palcoscenico nel pieno del successo. Mor\u00ec, ormai dimenticata, a Roma nel 1894."}
{"id": "3312740", "revid": "110157", "url": "https://it.wikipedia.org/wiki?curid=3312740", "title": "Paris Violence", "text": "Paris Violence \u00e8 un gruppo musicale francese punk / oi!.\nI Paris Violence sono un gruppo unico nella scena punk francese, sia a livello musicale che per quanto riguarda le tematiche affrontate nei testi.\nNati nel 1994 attorno a Flav (\"Flav Paris Violence\", chitarrista, cantante, autore di testi e compositore), il progetto ha conosciuto durante la sua storia diverse formazioni. Molto prolifici, i Paris Violence hanno pubblicato numerosi dischi nei pi\u00f9 diversi formati (LP, CD, EP, 10') tra i quali cinque album (\"Temps de Crise\" nel 1998, \"Mourir en Novembre\" nel 2000, \"L'\u00e2ge de Glace\" nel 2001, \"En attendant l'Apocalypse\" nel 2003 et \"Nous sommes n\u00e9s trop tard\" nel 2008).\nI primi anni del gruppo (1994-1999) vedono l'affermazione di uno stile meccanico e freddo, ispirato alle sonorit\u00e0 del rock realista di gruppi come Pigalle o La Souris D\u00e9glingu\u00e9e. Il suono \u00e8 volutamente duro e spartano, e non pu\u00f2 non ricordare certi gruppi oi! inglesi come gli Angelic Upstarts, Blitz o Peter and the Test Tube Babies.\nI testi si distinguono per un nichilismo direttamente influenzato dallo stile dello scrittore di estrema destra Louis-Ferdinand C\u00e9line, che descrive una Parigi grigia e spietata. Temi come la mercificazione del sesso, la prostituzione e la vita quotidiana nei sobborghi pi\u00f9 umili della capitale francese alimentano una visione molto poco da \"cartolina\" della \"ville lumi\u00e8re\".\nCon il secondo e il terzo album, la ricerca melodica diventa molto pi\u00f9 raffinata, e l'utilizzo di sintetizzatori porta a un avvicinamento del gruppo a sonorit\u00e0 new wave e cold-wave. I temi dei testi iniziano a spaziare dalle prima guerra mondiale (\u00ab Dans les Barbel\u00e9s \u00bb, \u00ab Le Chemin des Dames \u00bb) alle rivolte anticomuniste della seconda met\u00e0 del novecento(\u00ab Budapest 56 \u00bb, \u00ab Retour \u00e0 Budapest \u00bb, \u00ab Char d'Assaut \u00bb), o ancora agli eserciti bianchi nella guerra civile russa (\u00ab De la Vodka et du Sang \u00bb, \u00ab Ungern-Sternberg \u00bb) e vengono affrontati con uno spirito romantico. L'ultimo album\"En attendant l'Apocalypse\" \u00e8, infine, un'opera dedicata al dandysmo e al decadentismo. I suoni si arricchiscono di toni heavy metal, d'atmosfera e sinfonici su una base streetpunk/oi !\nI riferimenti letterari in quest'ultimo album diventano onnipresenti, da Baudelaire a Mishima passando per Emil Cioran, Alfred de Musset, Honor\u00e9 de Balzac, Montherlant, Jacques Prevel, Louis Aragon, Jean Lorrain, Maurice Rollinat, Rachilde\u2026 dando un elevatissimo valore artistico ai testi.\nIl gruppo non dichiara esplicitamente di aderire a nessuna ideologia o corrente politica, proclamandosi per\u00f2 vicini a un certo individualismo modellato sul pensiero di Nietzsche e critici verso la decadenza della societ\u00e0 moderna, verso la massificazione, il materialismo, e il consumismo (\u00ab le Cr\u00e9puscule des Idoles \u00bb, \u00ab Non-conforme \u00bb, \u00ab Service inutile \u00bb)."}
{"id": "3312749", "revid": "119595379", "url": "https://it.wikipedia.org/wiki?curid=3312749", "title": "Kamina (personaggio)", "text": " \u00e8 un personaggio immaginario del manga e anime \"Sfondamento dei cieli Gurren Lagann\", ideato dallo sceneggiatore Kazuki Nakashima per la celebre casa di produzione Gainax. Essendo uno dei protagonisti della prima parte dell'anime, compare anche nei due film riassuntivi della serie.\nStoria.\nPrima parte.\nKamina di Jeha \u00e8 un ragazzo alto e slanciato, molto energico ed impulsivo, spesso molto propenso a combinare guai. Figlio di un padre che anni prima lo aveva abbandonato per andare in superficie, Kamina sogna di raggiungere la superficie e di abbandonare la tediosa e cupa vita nel sottosuolo, la quale rappresenta il destino comune di tutti gli uomini. \u00c8 molto affezionato al co-protagonista Simon, che chiama \"fratello\" poich\u00e9 suo fidato compagno.\nNonostante tale termine non venga utilizzato per definire una effettiva parentela quanto piuttosto l'appartenenza alla stessa \"banda\" (la Brigata Gurren), fra i due esiste un intenso rapporto di reciproco affetto e fiducia.\nInsieme a Simon egli tenter\u00e0 pi\u00f9 volte di fuggire dal villaggio per raggiungere la superficie, riuscendovi quando l'insediamento viene attaccato da un gunmen, che viene sconfitto dallo stesso Simon alla guida di una simile macchina da lui rinvenuta: il Lagann.\nGiunto in superficie insieme al fratello ed a Yoko (altra protagonista della serie, con la quale stringer\u00e0 un forte legame culminato in amore), combatter\u00e0 contro gli uomini bestia (oppressori dell'umanit\u00e0 in superficie) alla guida di un gunmen rubato da lui ribattezzato Gurren.\nCol tempo molte persone si uniranno nella sua impresa, facendo nascere cos\u00ec la grande \"Brigata Dai-Gurren\" ma perendo poco dopo.\nCi\u00f2 nonostante la sua impresa trover\u00e0 compimento per mano di Simon, succedutogli al ruolo di leader, che sconfigger\u00e0 gli uomini bestia ed il loro creatore, il Re Spirale Lordgenome.\nSeconda parte.\nMorto ormai da 7 anni, si ripresenta nell'universo alternativo di Simon, finito nel Labirinto Multidimensionle durante la battaglia contro Anti-Spiral. In questo universo Simon e Kamina sono due ladruncoli da strapazzo che passano le giornate a scavare tunnel per rapinare negozi di gioielli degli uomini bestia. Questo Kamina \u00e8 molto diverso: scaltro, disonesto e servile. In questo universo, tuttavia, appare anche il vero Kamina, il quale esorta Simon a ricordarsi di chi \u00e8 realmente e ad allontanare i suoi falsi ricordi. Detto ci\u00f2, Simon si libera dai ricordi fittizi, ritornando a essere il Simon di sempre, intento a sconfiggere Anti-Spiral. Finito in un luogo ameno assieme al fratello, Kamina lo saluta per l'ultima volta, dicendo che questo \u00e8 da considerarsi come un addio definitivo. Viene, tuttavia, subito contraddetto da Simon, il quale gli promette che il suo ricordo sar\u00e0 sempre legato al suo cuore. Con questa promessa, Kamina scompare per sempre.\nPersonalit\u00e0.\nTra tutti i personaggi dell'anime, Kamina \u00e8 sicuramente il pi\u00f9 energico e dirompente.\nIl suo estremo ardore e la sua grande risolutezza lo rendono la guida spirituale oltre che formale del gruppo, anche dopo la sua morte.\nIl suo atteggiamento ostinato e sprezzante nei confronti del pericolo lo porta a dare tutto s\u00e9 stesso per le sue cause.\nMostra meno spesso anche il lato pi\u00f9 dolce e tenero del suo carattere, specialmente nei confronti dell'adorato fratellino Simon e di Yoko, della quale \u00e8 innamorato e ricambiato.\nLa sua personalit\u00e0 influenza profondamente anche molti altri personaggi: Simon dopo essere stato con il fratello e dopo aver metabolizzato la sua morte, diventa pi\u00f9 sicuro di s\u00e9 e risoluto; Yoko rivela il suo lato assieme pi\u00f9 energico e dolce del suo carattere, accettandolo solo dopo aver conosciuto Kamina; Kittan rimane sin dal primo incontro molto impressionato da lui e, assieme a tutti gli altri membri della brigata, viene ispirato da lui nel modo di combattere e nelle cause.\nAnche gli antagonisti rimangono pienamente impressionati da lui, particolarmente Viral, il quale apprendendo della morte di Kamina da Simon rimane leggermente rammaricato.\nLa forza e la resistenza di Kamina inoltre portano Viral a interrogarsi sul reale potere degli esseri umani, chiedendo spiegazioni addirittura a Lordgenome.\nLa sua mancanza, inoltre, viene sentita dalla maggior parte dei personaggi e non solo da Simon.\nNome.\nIl nome di Kamina deriva dal giapponese , che ha un duplice significato: \"sopra\" e \"dio\". Entrambe le traduzioni in qualche modo sono emblematiche per la caratterizzazione di un personaggio simbolo dell'amore verso la superficie e che, grazie alle sue imprese, pu\u00f2 venir considerato come un dio novello della nuova umanit\u00e0 terrena."}
{"id": "3312752", "revid": "767487", "url": "https://it.wikipedia.org/wiki?curid=3312752", "title": "30 Winchester per El Diablo", "text": "30 Winchester per El Diablo \u00e8 un film del 1965, diretto da Gianfranco Baldanello.\nTrama.\nL'agente federale Jeff Benson ha ricevuto l'incarico di consegnare El Diablo alla giustizia."}
{"id": "3312760", "revid": "268849", "url": "https://it.wikipedia.org/wiki?curid=3312760", "title": "Centrocampisti", "text": ""}
{"id": "3312766", "revid": "3115", "url": "https://it.wikipedia.org/wiki?curid=3312766", "title": "Marco Gentile (regista)", "text": "Biografia.\nNato a Milano e laureato alla Statale nel 2002, inizia subito a lavorare nel campo cinematografico, attivit\u00e0 che gi\u00e0 intraprendeva durante gli studi. Successivamente si sposta a Boston dove approfondisce gli studi in materia di cinema e dei media. Quindi lavora come regista a Los Angeles. Lavora tra Milano, Londra e Parigi come regista di spot pubblicitari, videoclip musicali e documentari. Da febbraio 2011 lavora in esclusiva per la Filmmaster.\nNel 2010 ha vinto il \"Leone d'Argento\" al festival Cannes Lions per uno spot della rivista \"Rolling Stone\"."}
{"id": "3312768", "revid": "767487", "url": "https://it.wikipedia.org/wiki?curid=3312768", "title": "Per una bara piena di dollari", "text": "Per una bara piena di dollari \u00e8 un film del 1971, diretto da Demofilo Fidani.\nTrama.\nGeorge Hamilton detto \"Nevada Kid\", \u00e8 un ex soldato deve trovare gli assassini della sua famiglia massacrata dai messicani. L'uomo, con l'aiuto del cacciatore di taglie John, riesce a vendicare la famiglia."}
{"id": "3312770", "revid": "287204", "url": "https://it.wikipedia.org/wiki?curid=3312770", "title": "Gran Premio motociclistico di Spagna 1952", "text": "Il Gran Premio motociclistico di Spagna fu l'ottavo e ultimo appuntamento del motomondiale 1952.\nSi svolse il 5 ottobre 1952 sul Circuito del Montju\u00efc (in una versione accorciata di circa 2\u00a0km rispetto alla precedente edizione) e vide la vittoria di Emilio Mendogni in 125, di Leslie Graham in 500 (entrambi i piloti ripeterono i successi di Monza) e Eric Oliver nei sidecar.\nClasse 500.\n32 piloti iscritti, 29 alla partenza, 16 al traguardo.\nClasse 125.\n29 piloti iscritti, 24 alla partenza, 13 al traguardo.\nClasse sidecar.\n17 equipaggi iscritti, 14 alla partenza, 7 al traguardo."}
{"id": "3312774", "revid": "767487", "url": "https://it.wikipedia.org/wiki?curid=3312774", "title": "Louis Guillaume Le Monnier", "text": "Biografia.\nNato a Parigi, figlio di Pierre Lemonnier e fratello minore di Pierre Charles Le Monnier il celebre astronomo, Louis Guillaume fu un uomo di scienza dalle vaste conoscenze e attivit\u00e0. Spazi\u00f2 infatti dalla geologia alla botanica, dalla fisica (elettrologia) alla mineralogia, pur essendo sostanzialmente un medico.\nNel 1739 accompagn\u00f2 la spedizione di C\u00e9sar Fran\u00e7ois Cassini de Tury e Nicolas Louis de Lacaille per percorrere il meridiano di Parigi, e lungo il tragitto raccolse dati mineralogici, minerari, geologici e botanici. Nello stesso anno lavor\u00f2 presso l'Ospedale \"Saint Germain en Laye\" come fisico. Fece infatti ricerche sui fenomeni elettrici, inviando una corrente da una Bottiglia di Leida attraverso un cavo lungo circa 1850 m e concludendo che l'elettricit\u00e0 si propagava \"istantaneamente\" nel cavo. Pi\u00f9 tardi le sue ricerche si spostarono all'esterno, per osservare i fenomeni elettrici nelle condizioni temporalesche e in quelle di tempo buono. \nCome suo padre e suo fratello divenne membro dell'\"Accademia delle Scienze di Francia\" il 3 luglio 1743, come botanico aggiunto, e fu ammesso alla Royal Society il 7 febbraio 1745. Un anno dopo, anche lui fu accolto nell'\"Accademia prussiana delle Scienze\".\nAssieme a Claude Richard fu tra i primi che organizzarono la collezione botanica di Luigi XV al Petit Trianon, una iniziativa rapidamente messa in atto da Bernard de Jussien.\nNel 1759 fu nominato professore di botanica al Jardin du roi (divenuto poi Jardin des Plantes), incarico lasciato vacante l'anno prima dalla morte del fratello di Jussien.\nNel 1770 divenne \"Primo medico ordinario\" e nel 1788 \"Primo medico del Re\". Negli anni, dunque, fu il medico personale sia di Luigi XV che di Luigi XVI.\nNel 1786 succedette a Ren\u00e9 Loniche Desfontaines come professore di botanica al Collegio di Francia, dove cur\u00f2 la formazione ed invi\u00f2 in missione esplorativa numerosi botanici, fra cui Andr\u00e9 Michaux. Nel medesimo anno partecip\u00f2 alla piantagione dei primi Pini silvestri sul massiccio di Fontainebleau.\nScrisse anche numerose voci dell'Enciclopedia di Diderot, fra cui: \"Elettricit\u00e0\", \"Magnete\", \"Magnetismo\", \"Ago magnetico\" e varie altre. Dopo il 1759, tuttavia, smise di scrivere.\nSua amante fu Marie Louise de Rohan (detta \"Madame de Marsan\"), futura istitutrice dei figli del re, e quindi di Luigi XVI."}
{"id": "3312778", "revid": "62748", "url": "https://it.wikipedia.org/wiki?curid=3312778", "title": "Fenomena", "text": "Fenomena \u00e8 un gioco di ruolo italiano pubblicato per la prima volta da Inspired Device nel 2010; nel 2012 le meccaniche di base sono state distribuite sotto licenza Creative Commons con il nome di \"Systema\".\nCaratteristiche.\nIspirato a telefilm come \"Fringe\" e \"X-Files\", i personaggi (noti come Emissari) si ritrovano a viaggiare per realt\u00e0 parallele, per investigare su misteriosi accadimenti per conto de La Struttura, un'enigmatica forza volta a fermare il collasso della realt\u00e0 noto come l'Omega."}
{"id": "3312785", "revid": "1543377", "url": "https://it.wikipedia.org/wiki?curid=3312785", "title": "Horace Smith-Dorrien", "text": "Biografia.\nI primi anni e gli inizi della carriera.\nHorace Smith-Dorrien nacque a Haresfoot, nelle vicinanze di Berkhamsted, dodicesimo di sedici figli. Fu educato alla Harrow School e il 26 febbraio 1876 entr\u00f2 alla prestigiosa Royal Military Academy Sandhurst, venendo poi aggregato come ufficiale subalterno 95th Regiment of Foot. Il 1\u00ba novembre 1878, fu inviato in Sudafrica dove lavor\u00f2 come ufficiale addetto ai trasporti. In questa occasione s'imbatt\u00e9 nella corruzione che affliggeva l'esercito, combattendola.\nDurante la guerra anglo-zulu, Smith-Dorrien prese parte, il 22 gennaio 1879 alla battaglia di Isandlwana, servendo nel distaccamento della Royal Artillery. Non appena le forze zulu misero in rotta le truppe inglesi, Smith-Dorrien fu uno dei 55 soldati che riuscirono a mettersi in salvo, scappando sul suo pony. Le sue osservazioni sulla difficolt\u00e0 di apertura delle casse di munizioni, poi, provocarono dei cambiamenti in tale attivit\u00e0 per il resto della guerra. Nonostante fosse stato proposto per ricevere l'ambitissima Victoria Cross, per il fatto che durante quel drammatico evento continu\u00f2 a provare ad aiutare i soldati in difficolt\u00e0, la proposta non pass\u00f2 mai attraverso i canali adeguati ed egli non ricevette mai tale decorazione. Continu\u00f2 comunque a prestare servizio per tutto il resto della guerra.\nSuccessivamente fu trasferito in Egitto con compiti di polizia, venendo nominato assistente del capo della polizia di Alessandria il 22 agosto 1882. Durante questo periodo, egli instaur\u00f2 una forte amicizia con Horatio Herbert Kitchener, che sarebbe durata una vita, troncata solo dalla morte di Kitchener nel 1916. Il 30 dicembre 1885, fu testimone della battaglia di Gennis, l'ultima in cui i soldati britannici combatterono con la divisa rossa. Il giorno successivo gli fu affidato un comando indipendente e, dopo una coraggiosa azione dove and\u00f2 oltre i suoi compiti, fu insignito del Distinguished Service Order.\nDal 1887 al 1889, Smith-Dorrien lasci\u00f2 il comando attivo per trasferirsi allo Staff College di Camberley. Dopo di che ritorn\u00f2 al suo reggimento, dove comand\u00f2 alcune unit\u00e0 durante la Campagna di Tirah.\nDopo questa esperienza fece ritorno in Egitto e combatt\u00e9 a Omdurman e comand\u00f2 alcune unit\u00e0 durante la Crisi di Fascioda. Durante tale periodo fu promosso al grado di colonnello.\nIl 31 ottobre 1899, s'imbarc\u00f2 alla volta del Sudafrica, dove arriv\u00f2 il 13 dicembre. Il 2 febbraio 1900, Lord Frederick Roberts lo nomin\u00f2 comandante della \"19th Brigade\" e, l'11, fu promosso maggior generale. Egli gioc\u00f2 un ruolo importante durante la battaglia di Paardeberg (18-27 febbraio 1900), allontanando Kitchener e Henry Edward Colville dalla tattica di attaccare il nemico quando trincerato, consigliando di attaccarlo in campo aperto. Inoltre egli, grazie alle sue ottime qualit\u00e0 di comandante, fu uno dei pochi ufficiali inglesi a migliorare la sua reputazione durante la seconda guerra boera.\nIl 22 aprile 1901, gli fu ordinato di ritornare in India dove, sotto il comando di Kitchener, divenne Aiutante Generale (6 novembre 1901). Fu poi insediato al comando della \"4th Division\" in Belucistan, comando che mantenne fino al 1907.\nL'Aldershot Command e altri compiti in patria.\nFece poi ritorno in Gran Bretagna e nel 1907 fu posto a capo dell'Aldershot Command. Durante questo periodo, egli attu\u00f2 una serie di riforme volte a migliorare la vita del soldato medio. Una di queste fu quella di eliminare la pratica di controllare, tramite dei picchetti, i soldati quando sono al di fuori della base. Un'altra fu quella di aumentare gli impianti sportivi. Queste riforme riscossero molto successo, pur venendo criticate implicitamente dal suo predecessore, il generale John French.\nAument\u00f2 la frequenza e miglior\u00f2 il metodo dell'addestramento della precisione di tiro di tutti i soldati. Inoltre, durante tale periodo, gli alti ranghi era divisi su quale fosse l'uso migliore della cavalleria. Smith-Dorrien, insieme a Sir Frederick Roberts, a SirIan Standish Monteith Hamilton e ad altri dubitava del suo effettivo uso come \"cavalleria\", ritenendo che sarebbe stata pi\u00f9 utile come fanteria a cavallo. Proprio per questo motivo, incominci\u00f2 a migliorare la precisione di tiro della cavalleria. Questo non lo fece molto benvoluto da parte di coloro che sostenevano l'utilit\u00e0 dei cavalieri utilizzati stricto sensu, come French e Haig. Inoltre si batt\u00e9 per l'acquisto da parte dell'esercito di nuove e migliori mitragliatrici.\nSebbene Smith-Dorrien fosse molto cortese e molto pi\u00f9 (rispetto allo standard del periodo) di buon cuore verso le truppe, egli era anche molto noto per i suoi scatti d'ira, che potevano durare anche alcune ore prima che si fosse calmato. Molto probabilmente, questi improvvisi scatti erano dovuti a un dolore fisso al ginocchio, dovuto a un precedente incidente.\nIl 1\u00ba marzo 1912 fu posto a capo del Southern Command e nel 1912 fu promosso generale.\nPrima guerra mondiale.\nCon lo scoppio della prima guerra mondiale, gli fu affidato il comando della \"Home Defence Army\"; dopo la morte del generale James Grierson, per\u00f2, fu nominato a capo del II corpo d'armata della BEF dal generale Kitchener, nuovo Ministro della Guerra inglese. Il generale French avrebbe preferito il generale Herbert Plumer, ma Kitchener scelse Smith-Dorrien perch\u00e9 sapeva che non avrebbe esitato a opporsi a French qualora lo avesse ritenuto necessario.\nIl suo II corpo d'armata ebbe il suo battesimo del fuoco a Mons, quando subirono l'impatto delle truppe tedesche guidate da Alexander von Kluck, che stavano cercando di aggirare lo schieramento Alleato.\nLe Cateau.\nSmith-Dorrien, che in quel momento si trovava a Le Cateau-Cambr\u00e9sis, si accorse che le sue forze, isolate, rischiavano di essere travolte. Decise dunque di concentrarle, supportato inoltre dalla cavalleria del generale Allenby e dalla \"4th Division\" del generale Thomas D'Oyly Snow. Il 26 agosto 1914 capeggi\u00f2 una vigorosa azione difensiva che, nonostante grosse perdite, ferm\u00f2 l'avanzata tedesca. Salvata dunque l'intera Forza di Spedizione (la BEF), fece ricominciare ordinatamente la ritirata.\nLa sua decisione di fermarsi e combattere fece infuriare French, che lo accus\u00f2 di aver rischiato di far compromettere tutta la BEF. Questa affermazione non piacque ad Haig, comandante dell'altro corpo, che gi\u00e0 riteneva che French fosse un incompetente.\nIl II corpo di Smith-Dorrien prese parte anche alla prima battaglia della Marna e alla prima battaglia dell'Aisne, prima che gli Inglesi riuscissero ad essere pi\u00f9 vicini alle loro linee di rifornimento.\nPrima battaglia di Ypres.\nPartecip\u00f2 alla prima battaglia di Ypres, che si risolse con una vittoria degli Alleati. Smith-Dorrien comand\u00f2 le truppe britanniche anche a Neuve Chapelle, dove la linea difensiva prese il suo nome (si parla infatti di \"Linea Smith-Dorrien\"). Il 26 dicembre 1914 Smith-Dorrien ricevette il comando della Second Army.\nSeconda battaglia di Ypres.\nDurante la seconda battaglia di Ypres, gli Inglesi dovettero difendere un saliente pressoch\u00e9 indifendibile. Il 22 aprile 1915, per la prima volta, sul Fronte occidentale, i Tedeschi usarono gas venefici e si registrarono perdite molto pesanti. Il 27 aprile, Smith-Dorrien consigli\u00f2 di ritirarsi verso una posizione pi\u00f9 difendibile. Il 30 aprile, Haig scrisse sul suo diario:\nFrench sfrutt\u00f2 il \"pessimismo\" del consiglio di ritirarsi come scusa per far destituire Smith-Dorrien, cosa che avvenne il 6 maggio. Il suo rimpiazzo, il generale Herbert Plumer, raccomand\u00f2 un ritiro quasi identico a quello proposto da Smith-Dorrien, ma French lo accett\u00f2. Nel dicembre del 1915, lo stesso French fu rimosso da Kitchener ed al suo posto di comandante della BEF fu nominato il generale Douglas Haig.\nPi\u00f9 tardi, French, nel suo libro \"1914\", attacc\u00f2 Smith-Dorrien, al quale, essendo ancora in servizio, fu negato il permesso di rispondere pubblicamente alle accuse del suo ex-superiore.\nIl resto della guerra.\nDopo un periodo trascorso in Gran Bretagna, Smith-Dorrien fu assegnato al comando delle truppe inglesi che combattevano nell'Africa Orientale tedesca, ma durante il viaggio verso il Sudafrica contrasse una polmonite, che gli imped\u00ec di prendere il comando, venendo quindi sostituito dal generale Jan Smuts. Il resto della guerra non lo vide prendere parte a particolari eventi militari. Il 29 gennaio 1917, Smith-Dorrien fu nominato Governatore della Torre di Londra.\nGli ultimi anni di vita.\nIl suo incarico successivo fu quello di Governatore di Gibilterra, che mantenne dal 9 luglio 1918 al 26 maggio 1923, dove introdusse alcuni elementi di democrazia e chiuse alcuni bordelli.\nFu congedato nel settembre del 1923, vivendo prima in Portogallo e poi in Gran Bretagna. Lavor\u00f2 alle sue memorie, che furono pubblicate nel 1925. Nonostante il trattamento ricevuto da French, nello stesso anno, al funerale del suo ex-comandante, egli fu uno dei portatori della bara, un gesto che fu molto apprezzato dal figlio del defunto.\nPrese parte al film \"La battaglia di Mons\", girato nel 1926, dove interpret\u00f2 se stesso.\nMor\u00ec il 12 agosto 1930, all'et\u00e0 di 72 anni, a seguito dei traumi riportati in un incidente automobilistico a Chippenham, nel Wiltshire. Fu seppellito nel \"Three Close Lane Cemetery\", a Berkhamsted."}
{"id": "3312786", "revid": "468411", "url": "https://it.wikipedia.org/wiki?curid=3312786", "title": "Pascal Cerrone", "text": ""}
{"id": "3312790", "revid": "137928", "url": "https://it.wikipedia.org/wiki?curid=3312790", "title": "Elettrodotto sottomarino", "text": ""}
{"id": "3312795", "revid": "287204", "url": "https://it.wikipedia.org/wiki?curid=3312795", "title": "Stoke City Football Club 2010-2011", "text": "Questa voce raccoglie le informazioni riguardanti lo Stoke City Football Club nelle competizioni ufficiali della stagione 2010-2011.\nStagione.\nDopo il piazzamento a met\u00e0 classifica del campionato precedente, per Tony Pulis \u00e8 iniziata la quinta stagione alla guida dello Stoke City. Il suo assistente Peter Reid, per\u00f2, ha abbandonato l'incarico dopo aver accettato l'offerta di diventare manager del Plymouth Argyle.\nMaglie e sponsor.\nLo sponsor tecnico per la stagione 2010-2011 \u00e8 Adidas, mentre lo sponsor ufficiale \u00e8 Britannia. La prima divisa \u00e8 quella classica, con maglia a strisce verticali rosse e bianche, pantaloncini e calzettoni bianchi. Quella da trasferta \u00e8 invece completamente blu scura, con inserti in celeste."}
{"id": "3312804", "revid": "1652635", "url": "https://it.wikipedia.org/wiki?curid=3312804", "title": "Ferrari FF", "text": "La Ferrari FF \u00e8 un'automobile sportiva ad alte prestazioni realizzata dalla casa automobilistica italiana Ferrari dal 2011 al 2016.\nPresentazione al pubblico.\nLa vettura \u00e8 stata presentata in diretta mondiale il 23 febbraio 2011 attraverso il sito web ufficiale della casa. Per la presentazione al pubblico, invece, \u00e8 stato scelto il successivo salone dell'automobile di Ginevra. La presentazione alla stampa internazionale \u00e8 invece avvenuta nel marzo 2011 a Plan de Corones; per provare la vettura nelle condizioni pi\u00f9 estreme (ghiaccio e neve), due esemplari della FF sono stati portati in quota utilizzando un elicottero Boeing CH-47 Chinook del 1\u00ba Reggimento Antares di Viterbo, col supporto di tre elicotteri AB 205 del 4\u00ba Reggimento Altair di Bolzano dell'Aviazione dell'Esercito.\nCaratteristiche.\nLa sigla FF \u00e8 l'acronimo di \"Ferrari Four\", ovvero Ferrari 4 posti e 4 ruote motrici.\nQuesta \u00e8 infatti la prima vettura di serie di Maranello ad adottare un sistema di trazione integrale intelligente (precedentemente sperimentato sulla 408 4RM nella seconda met\u00e0 degli anni ottanta). Questa innovazione meccanica \u00e8 unita a un'altra novit\u00e0 per quanto riguarda il design, e cio\u00e8 l'adozione di una carrozzeria \"shooting-brake\"; l'auto abbandona quindi le fiancate concave ispirate alle sportive anni cinquanta che avevano contraddistinto la 612 Scaglietti (di cui la FF raccoglie l'eredit\u00e0).\nInnovazioni rispetto alla progenitrice.\nL'impostazione meccanica della precedente 612 \u00e8 stata mantenuta: motore all'avantreno e cambio al retrotreno in blocco con il differenziale; il motore \u00e8 il Ferrari F140, un V12 a ciclo otto e a iniezione diretta (rapporto di compressione 12,5:1), con una cilindrata che \u00e8 stata portata a . Il propulsore eroga una potenza di a giri/min, e una coppia di a giri/min; esso risulta collocato in posizione pi\u00f9 arretrata rispetto all'assale anteriore, in modo da spostare il baricentro per una migliore distribuzione dei pesi. Al posteriore, oltre al differenziale, troviamo anche la trasmissione la quale \u00e8 affidata al cambio robotizzato a doppia frizione e a 7 rapporti in posizione transaxle. Tutte queste scelte sono state fatte per garantire un'ottimale ripartizione dei pesi sui due assali: 47% all'anteriore e 53% al posteriore.\nIl sistema di trazione integrale a cui si fa riferimento, denominato 4RM (sigla di \"4 Ruote Motrici\"), \u00e8 interamente sviluppato dalla Ferrari. Il suo funzionamento prevede che la coppia motrice venga inviata sempre alle ruote posteriori ma, grazie a due frizioni collegate direttamente al motore, parte di essa (sino al 30%) viene trasferita all'asse anteriore. Inoltre, grazie a diversi parametri controllati da una centralina elettronica, il sistema pu\u00f2 decidere quanta coppia inviare a ogni singola ruota. La Ferrari FF \u00e8 dotata anche di nuove sospensioni a controllo elettronico, di tipo magnetoreologico, e di un impianto frenante con dischi carboceramici sviluppati dalla Brembo e derivati da quelli della berlinetta 599 GTO.\nDesign.\nLa linea, disegnata da Pininfarina sotto la direzione di Lowie Vermeersch, e da Flavio Manzoni del Centro Stile Ferrari, \u00e8 di tipo \"shooting-brake\", profilo proprio delle wagon a 3 porte. L'interno \u00e8 rifinito con pelle realizzata artigianalmente, il cui colore e tonalit\u00e0 delle cuciture in contrasto pu\u00f2 essere scelto dal cliente. Il cruscotto \u00e8 sullo stile di quello visto sulla coup\u00e9-cabrio California, mentre i sedili sono avvolgenti.\nA partire dal settembre 2012 alcuni modelli sono stati realizzati con un nuovo tetto panoramico che si estende dal parabrezza fino al lunotto posteriore. Tale tetto \u00e8 stato realizzato con un nuovo vetro riflettente speciale denominato \"LowE\" che garantisce il totale isolamento acustico e termico.\nPrestazioni.\nIl costruttore di Maranello dichiara che la FF \u00e8 in grado di raggiungere i 100\u00a0km/h da fermo in 3,7 secondi fino a toccare la punta massima di 335\u00a0km/h."}
{"id": "3312811", "revid": "767487", "url": "https://it.wikipedia.org/wiki?curid=3312811", "title": "Les Pr\u00eatres", "text": "Les Pr\u00eatres \u00e8 un gruppo musicale composto da due sacerdoti cattolici francesi e un seminarista vietnamita.Il nome del gruppo tre origine e si ispira al gruppo irlandese The Priests.\nStoria.\nIl gruppo nasce nel 2009 per iniziativa di Jean-Michel di Falco, vescovo di Gap e Embrun (Hautes-Alpes, Provenza) che, in seguito ad una discussione con Didier Barbelivien, propone a due preti e un seminarista della sua diocesi di registrare un CD per finanziare la realizzazione di due progetti: la costruzione di una chiesa a Notre-Dame du Laus e una scuola in Madagascar.\nIl primo disco viene pubblicato in Francia il 29 marzo 2010 con l'etichetta TF1 Musique.\nIl debutto dell'album \u00e8 spettacolare, dopo la prima settimana si classifica al 5\u00ba posto della classifica ufficiale delle vendite in Francia. La settimana seguente raggiunge il secondo posto diventando disco di platino. Il 12 aprile 2010, il disco raggiunge il primo posto nella classifica delle vendite e lo mantiene per nove settimane, fino al 13 giugno 2010.\nIl gruppo si produce in concerti in numerose citt\u00e0 francesi e all'estero, in Canada nel novembre 2010 e poi in Italia e a Malta.\nIl 30 novembre 2009 viene presentata una versione dell'album per l'Italia, prodotta dalla Carosello Records. Questo album presenta una canzone e due brani di prosa in italiano.\nIl gruppo viene ospitato su Rai 2 per il tradizionale Concerto di Natale.\nA dicembre 2010, l'album diventa disco di diamante con pi\u00f9 di 500.000 copie vendute e a met\u00e0 dicembre raggiunge la vendita di 750.000 copie.\nIl 25 aprile 2011, come gi\u00e0 annunciato nel dicembre 2010 esce il secondo album: Gloria.Jean-Michel Di Falco precisa che questo album \u00e8 nello stesso spirito del precedente, contenendo sia canti religiosi che profani.Come il precedente album, Gloria appare un successo: dopo la prima settimana si classifica al 1\u00ba posto della classifica ufficiale delle vendite in Francia e vi si mantiene per quattro settimane."}
{"id": "3312816", "revid": "287204", "url": "https://it.wikipedia.org/wiki?curid=3312816", "title": "Magnaghi", "text": ""}
{"id": "3312824", "revid": "1543377", "url": "https://it.wikipedia.org/wiki?curid=3312824", "title": "Societ\u00e0 del Cuore della Madre Ammirabile", "text": "La Societ\u00e0 del Cuore della Madre Ammirabile \u00e8 un'associazione femminile fondata da Giovanni Eudes per la cura delle chiese, l'assistenza ai malati e l'insegnamento del catechismo.\nI membri, pur conducendo una vita religiosa, vivono nel secolo senza voti pubblici. Papa Pio X, in un breve del 18 maggio 1915, defin\u00ec la Societ\u00e0 una sorta di terz'ordine secolare.\nIn origine la Societ\u00e0 era attiva essenzialmente in Normandia e Bretagna (appartenevano al sodalizio anche Jeanne Jugan, fondatrice delle Piccole Sorelle dei Poveri, e Am\u00e9lie-Virginie Fristel, fondatrice delle Suore dei Sacri Cuori di Ges\u00f9 e di Maria) ma a opera dei missionari della Congregazione di Ges\u00f9 e Maria si \u00e8 diffusa anche nelle Americhe."}
{"id": "3312827", "revid": "179980", "url": "https://it.wikipedia.org/wiki?curid=3312827", "title": "Ismael Abdullatif", "text": ""}
{"id": "3312832", "revid": "767487", "url": "https://it.wikipedia.org/wiki?curid=3312832", "title": "Metossi", "text": "In chimica organica con metossi (o metossile) si fa riferimento al gruppo funzionale composto da un gruppo metile legato all'ossigeno di formula -OCH3. Il gruppo metossile \u00e8 un tipico sostituente elettron-donatore impegnato generalmente in un legame di tipo etereo o di tipo estereo con lo scheletro carbonioso di una molecola di dimensioni maggiori. \nNomenclatura.\nCon \"metossi-\" si intende inoltre un prefisso utilizzato nella nomenclatura IUPAC che indica appunto la presenza di un gruppo metossile su una struttura molecolare pi\u00f9 voluminosa. La dicitura \"metossi-\" non va confusa col concetto di metossido: con \"metossi\" si intende in modo specifico il radicale sostituente di formula -OCH3, mentre \"metossido\" si riferisce all'anione carico negativamente di formula CH3O-."}
{"id": "3312834", "revid": "37923733", "url": "https://it.wikipedia.org/wiki?curid=3312834", "title": "Nataly P\u00e9rez", "text": ""}
{"id": "3312845", "revid": "1573940", "url": "https://it.wikipedia.org/wiki?curid=3312845", "title": "Satyrium redae", "text": "Satyrium redae \u00e8 un lepidottero appartenente alla famiglia Lycaenidae."}
{"id": "3312852", "revid": "247222", "url": "https://it.wikipedia.org/wiki?curid=3312852", "title": "Expo 1962", "text": "L'Expo 1962 (ufficialmente \"Century 21 Exposition - Seattle World's Fair\", Esposizione del XXI secolo - Fiera Internazionale di Seattle) si tenne a Seattle tra il 21 aprile e il 21 ottobre con il tema \"L'Uomo nell'era dello Spazio\".\nL'esposizione venne organizzata anche come reazione americana al successo della missione sovietica dello Sputnik. All'indomani dell'invio del primo satellite nello spazio da parte dell'Unione Sovietica nel 1957, gli scienziati della National Science Foundation e il Dipartimento della Difesa americano discussero delle contromisure da adottare contro la perdita di prestigio degli Stati Uniti e l'organizzazione di un'esposizione universale fu ritenuta un'idea molto valida. Era inoltre in programma l'organizzazione di un evento per il cinquantenario dell'esposizione Alaska-Yukon-Pacifica del 1909 e quindi le due necessit\u00e0 vennero unite e si diede vita ad Expo 1962. Il progetto venne approvato dal Congresso americano nel luglio 1959.\nAl fine di ottenere l'approvazione del BIE la durata dell'evento, inizialmente pianificata sia per il 1961 che per il 1962, venne limitata a sei mesi.\nTema.\nIl tema dell'esposizione fu \"L'Uomo nell'era dello spazio\". I viaggi spaziali erano un tema molto sentito negli anni sessanta e furono il centro delle due esposizioni tenutesi in quegli anni negli Stati Uniti (l'altra era l'Esposizione Universale di New York del 1964). Il \"concept\" dell'esposizione di Seattle girava attorno ai contributi della scienza e della ricerca alla \"American Way of Life\", ovvero al modello di vita americano, mirato anche alla minimizzazione dei risultati che il programma spaziale sovietico stava raggiungendo in quegli anni.\nSito.\nPer Expo 1962 vennero comprate e unite numerose aree a cavallo tra il centro della citt\u00e0 e il porto, comprendendo anche la vecchia Opera House, uno stadio in abbandono, un'armeria e il vecchio arsenale cittadino. L'attenzione con cui venne organizzata l'esposizione e la lungimiranza per il post-Expo permisero di lasciare alla citt\u00e0, a fine evento, un nuovo quartiere ricco di nuovi edifici per la cultura e lo sport.\nIl sito espositivo venne suddiviso in cinque zone tematiche:\nL'elemento caratterizzante dell'area era lo Space Needle, una torre alta 184 metri che permetteva una vista sulla citt\u00e0 e che simboleggiava la fiducia nelle conquiste della scienza. Alla sua sommit\u00e0 era posto un ristorante girevole a 360\u00b0, ancora oggi attivo.\nPartecipanti.\nL'esposizione del 1962 vide la partecipazione di 49 Paesi. A causa della contemporaneit\u00e0 dell'esposizione di New York, non approvata dal BIE, la maggior parte dei Paesi europei partecip\u00f2 alla Expo di Seattle mentre gli asiatici parteciparono a quella di New York. Molte nazioni africane si presentarono assieme in padiglioni congiunti."}
{"id": "3312856", "revid": "599013", "url": "https://it.wikipedia.org/wiki?curid=3312856", "title": "Antonio Buccione", "text": "Carriera.\nDopo tre campionati di Serie C con la , nel 1962 passa al ; nel capoluogo pugliese gioca per cinque anni, conquistando la promozione in Serie A nel 1962-1963 e debuttando nella massima serie nel campionato 1963-1964. Nella stagione disputata in Serie A totalizza 32 presenze, mentre colleziona complessivamente 52 presenze e 3 reti nei due campionati giocati in Serie B. Le ultime due stagioni al Bari sono in Serie C, e chiude l'esperienza con i biancorossi con una promozione in Serie B nel campionato 1966-1967.\nL'anno seguente passa al , dove vince il campionato di Serie D 1967-1968 e trascorre le successive quattro stagioni in Serie C con i lucani, disputando altre 138 partite nella terza serie.\nChiude la sua carriera con il Termoli in serie D , dal 1972 al 1976.\n\u00c8 venuto a mancare il 9 luglio 2018 a Campobasso alla Cattolica - Fondazione Giovanni Paolo II ."}
{"id": "3312859", "revid": "228587", "url": "https://it.wikipedia.org/wiki?curid=3312859", "title": "Le Nain", "text": "\"Le Nain\" (\"il nano\" in francese) pu\u00f2 riferirsi a:"}
{"id": "3312864", "revid": "300067", "url": "https://it.wikipedia.org/wiki?curid=3312864", "title": "Salvador Guardia", "text": ""}
{"id": "3312865", "revid": "300067", "url": "https://it.wikipedia.org/wiki?curid=3312865", "title": "Salvador Guardia Ramos", "text": ""}
{"id": "3312866", "revid": "300067", "url": "https://it.wikipedia.org/wiki?curid=3312866", "title": "Salva Guardia", "text": ""}
{"id": "3312878", "revid": "122567958", "url": "https://it.wikipedia.org/wiki?curid=3312878", "title": "Quino Colom", "text": "\u00c8 il fratello di Guillem Colom, a sua volta cestista."}
{"id": "3312879", "revid": "731511", "url": "https://it.wikipedia.org/wiki?curid=3312879", "title": "Viktor Vasin", "text": "Carriera.\nClub.\nDopo aver giocato principalmente con lo Spartak Nal'\u010dik, il 13 gennaio 2011 si trasferisce al .\nNazionale.\nDebutta con la nazionale russa il 17 novembre 2010 in Russia-Belgio 0-2."}
{"id": "3312880", "revid": "300067", "url": "https://it.wikipedia.org/wiki?curid=3312880", "title": "Joaquim Colom", "text": ""}
{"id": "3312881", "revid": "767487", "url": "https://it.wikipedia.org/wiki?curid=3312881", "title": "Muqattam", "text": "Muqattam () \u00e8 la principale eminenza del Cairo, che si erge a est del Nilo, sulla quale si eleva dal XIX secolo la grandiosa moschea di Mehmet Ali, luogo d'inumazione del primo \"Wali\" dell'Egitto, resosi \"de facto\" autonomo dal nominale sovrano del Paese, il Sultano ottomano d'Istanbul.&lt;br&gt;\nSulle sue falde sorge un'altra moschea dedicata al grande poeta sufi Ibn al-F\u0101ri\u1e0d, ancor oggi meta di pio pellegrinaggio, nel distretto di al-Qadiryia della Qarafa.\nL'etimologia \u00e8 incerta, anche perch\u00e9 un nome popolare per indicarlo \u00e8 stato quello di \"Muqa\u1e6d\u1e6dab\", anche se per ribadirne un'origine araba si immagina il nome d'un mitico eroe, al-Muqa\u1e6d\u1e6dam b. Mi\u1e63r b. Baysar b. Ham (lett. \"al-Muqa\u1e6d\u1e6dam figlio di Mi\u1e63r, figlio di Baysar, figlio di Cam\").\nL'importanza della collina \u00e8 legata al fatto che, a partire dall'et\u00e0 ayyubide, e in particolare dal sultanato di al-Malik al-Kamil, essa divenne il luogo del potere militare e politico, conservando questa centralit\u00e0 anche in et\u00e0 mamelucca e ottomana.\nAlle falde del Muqattam si allunga la vasta area urbana chiamata dagli stessi cairoti \"al-Zabbal\u012bn\" (lett. \"Gli immondezzai\"), dove l'estrema povert\u00e0 costringe i settanta-ottantamila abitanti (per lo pi\u00f9 copti) a un onesto ma ingrato lavoro di raccolta e di cernita manuale, negli spazi viari (ma anche dentro i locali dei fabbricati destinati ad abitazione), delle enormi quantit\u00e0 di immondizia, del tutto non differenziata, prodotta dalla cosiddetta \"Grande Cairo\".\nIl Monte Muqattam nella religione cristiano-copta.\nLa Chiesa ortodossa copta ha una leggenda in relazione a questo monte.\nDurante il califfato fatimide di al-Mu'izz li-din Allah e durante il patriarcato di Abram Ibn Zar\u2019a, nel X secolo, si narra che il califfo fu informato da un consigliere di religione ebraica di una credenza che circolava fra i copti: \u00abSe avrete fede pari a un granello di senape, direte a questo monte: \u201cSp\u00f2stati da qui a l\u00e0\u201d, ed esso si sposter\u00e0\u00bb [Mt 17, 20]. Il califfo, colpito da queste parole, convoc\u00f2 il patriarca copto ordinandogli di spostare il Muqattam. Se non ci fosse riuscito, sarebbe stata una prova schiacciante della non veridicit\u00e0 del cristianesimo, e cos\u00ec i copti avrebbero dovuto o convertirsi all'Islam o morire.\nIl patriarca, tornato nella sua comunit\u00e0 e aiutato da san Simeone il Calzolaio, riusc\u00ec a indire 3 giorni di digiuno e preghiera, alla fine dei quali tutta la comunit\u00e0 si diresse ai piedi del monte in una preghiera disperata. A causa di un terremoto il monte si mosse.\nDa quel giorno la, chiesa ortodossa copta digiuna 3 giorni in pi\u00f9 dei canonici 40 previsti per l'Avvento."}
{"id": "3312882", "revid": "300067", "url": "https://it.wikipedia.org/wiki?curid=3312882", "title": "Joaquim Colom Barrufet", "text": ""}
{"id": "3312884", "revid": "287204", "url": "https://it.wikipedia.org/wiki?curid=3312884", "title": "Torbesci", "text": "I torbesci (\"torbe\u0161\") sono una popolazione slava di religione e cultura musulmana, presente nelle regioni occidentali della Macedonia del Nord.\nL'area geografica di distribuzione dei torbesci \u00e8 la parte sud-occidentale della Macedonia del Nord, confinante con l'Albania.\nI torbesci parlano la lingua macedone e praticano la religione islamica nella corrente sunnita."}
{"id": "3312886", "revid": "125692940", "url": "https://it.wikipedia.org/wiki?curid=3312886", "title": "\u0116liso Virsaladze", "text": "Biografia.\n\u0116liso Virsaladze \u00e8 nata a Tbilisi, in Georgia. Il padre, Constantine Virsaladze, e il nonno, Spiridon Virsaladze, erano due illustri medici. Ha ricevuto la sua prima lezione all'et\u00e0 di 8 anni da sua nonna, un'apprezzata insegnante, e si \u00e8 diplomata presso il conservatorio della sua citt\u00e0. Ha continuato gli studi al Conservatorio di Mosca, sotto la guida di Yakov Zak e Heinrich Neuhaus. Nel 1962 si \u00e8 classificata terza al Concorso internazionale \u010cajkovskij di Mosca e nel 1966 ha vinto il concorso Schumann di Zwickau.\nDal 1967 insegna al Conservatorio di Mosca e dal 1995 all'Hochschule f\u00fcr Musik und Theater M\u00fcnchen.\nMolti suoi allievi sono risultati vincitori di importanti concorsi nazionali e internazionali: B. Berezovskij, E. Voskresenskaja, V. Broneveckij, Y. Kacenelson, A. Volodin, D. Kaprin, M. Kolomijceva, A. Osminin, L. Akopova, M. Nahapetov, T. \u010cerni\u010dko, O. Maceratini, E. Mirkasimova. D. Shishkin\nDai trionfi nei concorsi, ha intrapreso una brillante carriera che l'ha vista collaborare con direttori quali Kirill Kondra\u0161in, Riccardo Muti, Kurt Sanderling, Wolfgang Sawallisch e Evgenij Svetlanov.\n\u00c8 spesso membro della giuria dei concorsi pianistici pi\u00f9 importanti a livello internazionale. \u00c8 una rinomata interprete di Robert Schumann, Beethoven, Mozart e Fryderyk Chopin.\nNel 1989 \u00e8 stata insignita del titolo Artista Nazionale dell'URSS."}
{"id": "3312889", "revid": "599013", "url": "https://it.wikipedia.org/wiki?curid=3312889", "title": "Jes\u00fas Fern\u00e1ndez", "text": ""}
{"id": "3312891", "revid": "300067", "url": "https://it.wikipedia.org/wiki?curid=3312891", "title": "Jes\u00fas Fern\u00e1ndez Hern\u00e1ndez", "text": ""}
{"id": "3312894", "revid": "287204", "url": "https://it.wikipedia.org/wiki?curid=3312894", "title": "Jesus Fernandez Hernandez", "text": ""}
{"id": "3312896", "revid": "287204", "url": "https://it.wikipedia.org/wiki?curid=3312896", "title": "Jesus Fernandez", "text": ""}
{"id": "3312897", "revid": "1522738", "url": "https://it.wikipedia.org/wiki?curid=3312897", "title": "Momoka Nishizawa", "text": ""}
{"id": "3312908", "revid": "599013", "url": "https://it.wikipedia.org/wiki?curid=3312908", "title": "Mario Fern\u00e1ndez", "text": ""}
{"id": "3312909", "revid": "300067", "url": "https://it.wikipedia.org/wiki?curid=3312909", "title": "Mario Fern\u00e1ndez Hidalgo", "text": ""}
{"id": "3312910", "revid": "287204", "url": "https://it.wikipedia.org/wiki?curid=3312910", "title": "Mario Fernandez Hidalgo", "text": ""}
{"id": "3312911", "revid": "287204", "url": "https://it.wikipedia.org/wiki?curid=3312911", "title": "Mario Fernandez", "text": ""}
{"id": "3312912", "revid": "1442080", "url": "https://it.wikipedia.org/wiki?curid=3312912", "title": "Swiss Open Gstaad 1985 - Singolare", "text": "Il singolare del torneo di tennis Swiss Open Gstaad 1985, facente parte della categoria Grand Prix, ha avuto come vincitore Joakim Nystr\u00f6m che ha battuto in finale Andreas Maurer 6-4 1-6 7-5 6-3 ."}
{"id": "3312913", "revid": "37925617", "url": "https://it.wikipedia.org/wiki?curid=3312913", "title": "Vino DOCG", "text": ""}
{"id": "3312916", "revid": "118397758", "url": "https://it.wikipedia.org/wiki?curid=3312916", "title": "Udinese Calcio 1994-1995", "text": "Questa voce raccoglie le informazioni riguardanti l'Udinese Calcio nelle competizioni ufficiali della stagione 1994-1995."}
{"id": "3312918", "revid": "37925753", "url": "https://it.wikipedia.org/wiki?curid=3312918", "title": "San Silano", "text": ""}
{"id": "3312919", "revid": "3115", "url": "https://it.wikipedia.org/wiki?curid=3312919", "title": "Lamborghini Raptor", "text": "La Raptor Zagato \u00e8 una concept car biposto presentata dalla Lamborghini al Salone dell'automobile di Ginevra 1996.\nStoria.\nL'auto \u00e8 stata progettata da Zagato e Alain Wicki utilizzando come base di partenza una Diablo, era stata programmata una produzione in 50 unit\u00e0 di cui si dice che 3 vennero prevendute alla chiusura del salone di Ginevra del 1996.\nIl modello venne creato con l'ausilio dei sistemi CAD/CAM permettendo a Zagato di avere un prototipo in meno di 4 mesi, saltando cos\u00ec la tradizionale parte della costruzione di un modellino in scala.\nL'unico esemplare esistente \u00e8 stato venduto all'asta per 350.000 Franchi, ovvero 216.371,88 $, nel 2000 al Salone di Ginevra ad un collezionista americano da Brooks Europe, casa d'aste proprietaria di Bonhams."}
{"id": "3312920", "revid": "1522738", "url": "https://it.wikipedia.org/wiki?curid=3312920", "title": "Saburo Mutsumi", "text": ""}
{"id": "3312922", "revid": "1442080", "url": "https://it.wikipedia.org/wiki?curid=3312922", "title": "Hall of Fame Tennis Championships 1985 - Singolare maschile", "text": "Il singolare maschile del torneo di tennis Hall of Fame Tennis Championships 1985, facente parte della categoria Grand Prix, ha avuto come vincitore Tom Gullikson che ha battuto in finale John Sadri 6-3, 7-6."}
{"id": "3312923", "revid": "1305772", "url": "https://it.wikipedia.org/wiki?curid=3312923", "title": "San Silvano", "text": "San Silvano pu\u00f2 indicare diversi santi della Chiesa cattolica:"}
{"id": "3312924", "revid": "767487", "url": "https://it.wikipedia.org/wiki?curid=3312924", "title": "Come lo sai", "text": "Come lo sai (\"How Do You Know\"), \u00e8 un film del 2010 scritto e diretto da James L. Brooks con Reese Witherspoon, Paul Rudd, Owen Wilson e Jack Nicholson (in quello che ad oggi \u00e8 il suo ultimo film).\nTrama.\nLa giovane Lisa Jorgenson, giocatrice di softball, fa parte da dodici anni della squadra nazionale femminile. Ogni giorno controlla il sito web della squadra in cerca delle convocazioni per la stagione successiva, ma un giorno scopre di essere stata sostituita da una nuova giocatrice.\nCos\u00ec Lisa, la cui vita ruotava completamente attorno al mondo del softball, cerca di voltare pagina iniziando dal conoscere persone nuove. Il primo \u00e8 Matty Reynolds, piacente giocatore di baseball che non si lascia sfuggire una ragazza. Poi grazie a Riva, sua ex compagna di squadra, viene contattata da George Madison, un affascinante manager in carriera.\nGeorge, come lei d'altronde, sta affrontando un brutto periodo, essendo oggetto di un'indagine federale per frode; il primo appuntamento per\u00f2 si risolve in un vero disastro.\nCol passare del tempo il rapporto di Lisa con Matty si stringe finch\u00e9 il ragazzo non le propone di trasferirsi da lui, e lei accetta. La loro storia procede tra alti e bassi, fino a quando Matty fa una scenata alla ragazza per aver fatto entrare in casa un estraneo senza consultarlo. Lisa non ci pensa su e decide di andarsene. Con i bagagli in mezzo alla strada pensa al da farsi, in quanto il suo appartamento \u00e8 ancora subaffittato, e George le propone di trasferirsi da lui, ma dopo mezza giornata insieme e diversi cocktails arriva una telefonata di Matty, e Lisa torna da lui.\nDurante una trasferta di Matty, Lisa trascorre la serata insieme a George quando una telefonata lo avverte del parto della segretaria, cos\u00ec i due vanno in ospedale ed assistono alla proposta di matrimonio tra i neo-genitori.\nAl suo ritorno, Matty organizza una festa di compleanno a Lisa, invitando anche George. \nGeorge scopre che la causa dei suoi guai giudiziari \u00e8 il padre che aveva falsificato documenti per suo conto. George si sente tormentato da una sua possibile condanna e da quella del padre. Cos\u00ec, prima della festa, George va dal padre e gli dice che lui far\u00e0 la galera al posto suo se Lisa lo rifiuter\u00e0.\nMatty chiede in privato a Lisa di sposarlo \ncon un orologio costoso, la ragazza se lo mette ma non sembra decisa ad accettare.\nGeorge va alla festa e parla con Lisa, alla quale dice che se vuole stare con lui, l'aspetter\u00e0 fuori, vicino alla fermata dell'autobus. Lisa lascia Matty e finalmente bacia George. Il padre di George vedendo il bacio \u00e8 contento per il figlio... ma poi ci ripensa sapendo che deve andare in galera."}
{"id": "3312928", "revid": "767487", "url": "https://it.wikipedia.org/wiki?curid=3312928", "title": "Carolina Indriago", "text": " \u00c8 la prima donna di palesi origini africane a vincere il titolo di Miss Venezuela.\nHa vinto il concorso nel 1998, ed \u00e8 stata la rappresentante ufficiale del Venezuela a Miss Universo 1999, concorso tenutosi a Chaguaramas, Trinidad e Tobago il 26 maggio 1999, dove si \u00e8 classificata fra le prime cinque finaliste."}
{"id": "3312932", "revid": "287204", "url": "https://it.wikipedia.org/wiki?curid=3312932", "title": "Ixobrychus eurhythmus", "text": "Il tarab\u00f9sino orientale (\"Ixobrychus eurhythmus\" [Linnaeus, 1766]) \u00e8 un uccello della famiglia degli Ardeidae.\nHabitat.\nVive in zone acquatiche ricche di vegetazione.\nIdentificazione.\nDi color castano acceso nella parte superiore del maschio e ocra nella parte inferiore. Il vertice e la coda sono scuri con riflessi metallici e una fascia bruna che si snoda dalla base del becco al petto. Le femmine si distinguono per la colorazione macchiata o striata. I giovani sono simili alle femmine ma pi\u00f9 bruni e con macchie quasi gialle.\nVoce.\nDurante l'accoppiamento un suono simile ad un gap-gap-gap il grido d'allarme \u00e8 come quello del tarabusino.\nRiproduzione.\nNidifica a terra in mezzo alla vegetazione. Le uova sono bianche, in numero da tre a cinque.\nAlimentazione.\nInsetti e pesciolini.\nDistribuzione e movimenti.\nNidifica nella Siberia orientale, in Cina settentrionale, in Corea e in Giappone."}
{"id": "3312934", "revid": "767487", "url": "https://it.wikipedia.org/wiki?curid=3312934", "title": "Il guardiano di notte", "text": "Il guardiano di notte (\"Nattevagten\") \u00e8 un film del 1994 scritto e diretto da Ole Bornedal.\nPresentato nella Settimana internazionale della critica del 47\u00ba Festival di Cannes, nel 1997 il regista ne ha diretto anche il remake di produzione statunitense, \"Nightwatch - Il guardiano di notte\".\nTrama.\nMartin, giovane attore disoccupato, fidanzato alla collega Kalinka, trova lavoro come guardiano notturno in un Istituto di Medicina legale a Copenaghen. Il vecchio guardiano gli passa le consegne, e mostrandogli la morgue lo informa che in passato c'\u00e8 stato un guardiano necrofilo e che c'\u00e8 un allarme collegato al suo stanzino; se suonasse deve avvisare il medico di guardia. Al bar con l'amico Jens, fidanzato con Lotte, una donna-prete, si sfida con lui a compiere qualcosa di eclatante: il rifiuto coster\u00e0 al perdente il matrimonio con la fidanzata. Frattanto Martin fa amicizia sul lavoro con l'ispettore Wormer, che indaga su un killer che scotenna le sue vittime, giovani prostitute.\nNon appena arriva l'ultima vittima suona l'allarme: ma \u00e8 uno scherzo di Jens, che poi obbliga Martin a scambiare il nome con lui ed a subire le pesanti avance della sua amica squillo Joyce, che ha dovuto riconoscere l'ultima vittima del mostro, sua amica. Di rimando Martin sfida Jens a rifiutare la comunione di Lotte alla sua prima messa, e costui vomita addirittura nel fonte battesimale. Poi di notte suona di nuovo l'allarme e Martin scopre che la vittima del maniaco si \u00e8 trascinata nel corridoio: quando sopraggiunge il medico il cadavere \u00e8 tornato al suo posto. Martin \u00e8 atterrito e si porta Kalinka in istituto, ma finisce per farci l'amore nella morgue, dove al mattino dopo viene trovata una morta violentata.\nWormer insinua che Martin sia una vittima di un complotto, mentre Joyce avverte Kalinka che Martin (si scoprir\u00e0 poi che \u00e8 il nome usato con lei dal maniaco) sta esagerando con lei, che viene uccisa dall'ispettore Wormer, che vuole incastrare Martin al suo posto. Ma il giovane scopre nelle carte dell'istituto che \u00e8 proprio Wormer l'ex guardiano necrofilo. Kalinka che ha assistito al delitto, avvisa la polizia e, raggiunto Martin, viene sopraffatta col suo fidanzato da Wormer, ma riesce a dare l'allarme mentre sopraggiungono Jens e l'aiutante di Wormer: l'ispettore uccide costui e ammanetta Jens, che deve tagliarsi il pollice per liberarsi ed eliminarlo prima che uccida i suoi amici. La fine dell'incubo \u00e8 festeggiata con due matrimoni e con un'ultima, innocua sfida."}
{"id": "3312940", "revid": "135491", "url": "https://it.wikipedia.org/wiki?curid=3312940", "title": "Nattevagten", "text": ""}
{"id": "3312943", "revid": "1442080", "url": "https://it.wikipedia.org/wiki?curid=3312943", "title": "Swedish Open 1985 - Singolare", "text": "Il singolare del torneo di tennis Swedish Open 1985, facente parte della categoria Grand Prix, ha avuto come vincitore Mats Wilander che ha battuto in finale Stefan Edberg 6-1, 6-0."}
{"id": "3312944", "revid": "767487", "url": "https://it.wikipedia.org/wiki?curid=3312944", "title": "Edmundo Ros", "text": "Biografia.\nNato a Port of Spain, a Trinidad da madre venezuelana di colore e da padre di origine scozzese, Edmundo era il maggiore di quattro figli: le sorelle, Ruby ed Eleonora seguite dal fratellastro Hugo, figlio illegittimo. I suoi genitori si separarono dopo la nascita di Hugo, per via del fatto che la moglie mal accett\u00f2 il tradimento del marito, e dopo alcuni passi falsi Edmundo venne iscritto ad una accademia militare. Li si interess\u00f2 alla musica e impar\u00f2 a suonare il bombardino. Nel periodo 1927-1937 la sua famiglia visse a Caracas, in Venezuela. Egli venne inserito nella \"Banda dell'Accademia Militare del Venezuela\" e nello stesso tempo entr\u00f2 nell'organico della \"Venezuela Symphony Orchestra\" come suonatore di timpani. Successivamente ricevette una borsa di studio da parte del governo, e nel periodo 1937-1942 studi\u00f2 armonia, composizione e orchestrazione presso la Royal Academy of Music di Londra. Allo stesso tempo, era cantante e percussionista nella band di Don Marino Barreto presso l\"'Embassy Club\" e registr\u00f2 numerosi pezzi assieme a Fats Waller che era in visita a Londra nel 1938.\nAll'et\u00e0 di 90 anni, nel \"2000 New Year's Honours List\", Ros \u00e8 stato nominato Cavaliere dell'Ordine dell'Impero Britannico. Ha compiuto 100 anni nel dicembre 2010.\nRos \u00e8 cittadino onorario della citt\u00e0 di Londra e massone, membro della Loggia \"Sprig of Acacia n. 41\", di J\u00e1vea, Spagna.\nSi \u00e8 sposato due volte: la prima volta con Britt Johansen nel 1950 e la seconda con Susan nel 1971. Dal primo matrimonio ebbe due figli, Douglas e Louisa.\nOrchestra.\nNell'agosto 1940 costitu\u00ec la sua \"rumba band\", \"Edmundo Ros and his Rumba band\". Nel 1941 realizz\u00f2 le sue prime incisioni, con la Parlophone, ed il primo pezzo fu \"Los Hijos de Buda\". Il gruppo si esibiva regolarmente al \"Coconut Grove club\" in Regent Street, attirando membri dell'alta societ\u00e0. L'orchestra di Ros suonava sempre nei night-club e nei ristoranti di Londra. Il primo locale fu il \"Club Cosmo\" in Wardour Street seguito poi dal \"St. Regis Hotel\" a Cork Street, dal \"Coconut Grove\" e dal ristorante \"Bagatelle\". Al Bagatelle, una visita della principessa Elisabetta e del suo seguito determin\u00f2 il suo successo. La futura regina fece il suo primo ballo pubblico con la musica di Edmundo. Negli anni successivi, con la sua orchestra, venne spesso invitato a suonare a Buckingham Palace.\nNel 1946 divenne proprietario di un club, una scuola di danza, una casa discografica e una agenzia di artisti. La sua band aument\u00f2 il suo organico a 16 musicisti ed assunse il nome di \"Edmundo Ros e la sua Orchestra\". La sua registrazione di \"The Wedding Samba\" vendette tre milioni di 78 giri nel 1949. Il suo album \"Rhythms of The South\" (1958) fu uno dei primi dischi di alta qualit\u00e0 stereo ed il LP vendette un milione di copie. Incise con la Decca Records nel periodo 1944-1974 realizzando complessivamente pi\u00f9 di 800 registrazioni.\nNel 1951 acquist\u00f2 il \"Coconut Grove\" di Regent Street, ribattezzato nel 1964 \"Edmundo Ros Dinner and Supper Club\". Il club divenne popolare per la sua atmosfera e la musica, ma chiuse nel 1965, quando il gioco d'azzardo legalizzato praticato nei casin\u00f2 aveva allontanato molti dei suoi migliori clienti.\nNel corso degli anni 1950 e 1960 l'orchestra di Ros apparve spesso sulla radio della BBC, continuando nei primi anni 1970 su \"Radio Two Ballroom\".\nNel 1975, durante il suo settimo tour in Giappone, la band tent\u00f2 di usurpare l'autorit\u00e0 di Ros prendendo accordi con i locali alle sue spalle. Al ritorno nel Regno Unito, Ros organizz\u00f2 una cena celebrativa dopo una sessione di registrazione alla BBC e annunci\u00f2 lo scioglimento dell'orchestra. Distrusse inoltre ogni accordo in essere dichiarando definitivamente conclusa l'esistenza dell'orchestra. Ros aveva soltanto 64 anni e senza dubbio avrebbe continuato per anni, come fecero Victor Silvester e Joe Loss, che continuarono a lavorare con le loro orchestre da ballo praticamente sino alla fine della loro vita.\nRos si mise in pensione e si trasfer\u00ec a J\u00e1vea nei pressi di Alicante in Spagna. L'8 gennaio 1994 ha dato il suo ultimo concerto pubblico.\nDiscografia.\nCD Harlequin.\nQuesto insieme di otto CD include tutti i 78 giri registrati fino al 1950; il materiale di partenza era la raccolta di 78 giri di \"Christian af Rosenborg\", le note erano di Pepe Luhtala e la rimasterizzazione di Charlie Crump. La serie non fu mai completata, ma la maggior parte del materiale venne poi reso disponibile su vinile o CD. Alcune delle serie Harlequin sono disponibili su etichetta Naxos. Anche se il titolo di questi CD descrive il suo gruppo come \"Rumba Band\", nel periodo post-bellico la sua orchestra si espanse a 16 elementi ed era nota come \"Edmundo Ros e la sua Orchestra\".\nLP 10\".\nLa Decca pubblic\u00f2 una prima serie di 33 giri LP da 10 pollici nei primi anni 1950, costituita da 78 giri pubblicati in precedenza. Le etichette erano Decca (Regno Unito e Commonwealth) e \"London\" (una controllata) negli Stati Uniti.\nLP 12\".\nVennero pubblicati su tre etichette, tutte di propriet\u00e0 Decca: Decca nel Regno Unito e nel Commonwealth; London in USA, e \"Richmond\", un'etichetta ristampata a prezzo ridotto negli Stati Uniti."}
{"id": "3312947", "revid": "767487", "url": "https://it.wikipedia.org/wiki?curid=3312947", "title": "Chocoripeyes", "text": " \u00e8 il quattordicesimo singolo della rock band visual kei giapponese Vidoll. \u00c8 stato pubblicato il 26 ottobre 2005 dalla label indie UNDER CODE PRODUCTION.\nTracce.\nTutti i brani sono testo e musica dei Vidoll.&lt;br&gt;\nDopo il titolo \u00e8 indicata fra parentesi \"()\" la grafia originale del titolo."}
{"id": "3312949", "revid": "599013", "url": "https://it.wikipedia.org/wiki?curid=3312949", "title": "Josef B\u011blka", "text": "Carriera.\nClub.\nDurante la sua carriera ha giocato tra Sparta e Slavia Praga, vincendo un titolo nel 1913 con quest'ultimo club. Ha vinto altri tornei cecoslovacchi non riconosciuti dalla federcalcio cecoslovacca con entrambe le societ\u00e0.\nNazionale.\nConta 4 presenze e 4 reti con la Nazionale boema."}
{"id": "3312950", "revid": "136163", "url": "https://it.wikipedia.org/wiki?curid=3312950", "title": "Amanti di Teruel", "text": "La storia o leggenda degli Amanti de Teruel racconta la storia d'amore tra due giovani abitanti di Teruel, Isabel de Segura y Juan Mart\u00ednez de Marcilla, noto a partire dalle ricostruzioni del teatro barocco come Diego. Dal 1996 si celebra nella citt\u00e0 spagnola di Teruel, a ricordo della tradizione, la festa delle Nozze di Isabel de Segura.\nLa storia.\nLa leggenda degli Amanti di Teruel deriva da una tradizione antica.\nNel 1555 furono scoperte le mummie interrate nella cappella dei santi Cosma e Damiano. Vicino ad esse, secondo la testimonianza del notaio Yag\u00fce de Salas, comparve un antico documento che raccontava i fatti.\nJuan de \u00c1valos scolp\u00ec nel 1955 le statue giacenti sotto cui oggi riposano le mummie. La fredda serenit\u00e0 degli amanti, le cui mani non arrivano a unirsi, \u00e8 simbolo di un amore che travalica i concetti umani.\nI resti degli Amanti si possono visitare nel Mausoleo de los Amantes annesso alla Chiesa di San Pietro di Teruel, un edificio di nuova costruzione dove, oltre a poter contemplare le sculture di \u00c1valos, si trova il murale realizzato da Jorge Gay \"Un amore nuovo\", cos\u00ec come uno dei bozzetti del quadro di Antonio Mu\u00f1oz Degrain che si trova nel Museo del Prado e diverse opere musicali, letterarie e cinematografiche ispirate dalla storia degli Amanti.\nLa leggenda.\nNei primi anni del XIII secolo vivevano nella citt\u00e0 di Teruel Juan de Marcilla e Isabel de Segura, la cui amicizia presto si convert\u00ec in amore. Indesiderato dalla famiglia di Isabel, per il fatto di non possedere beni materiali, il pretendente ottenne un tempo per arricchirsi. Part\u00ec cos\u00ec per la guerra e torn\u00f2 poco dopo la scadenza dell'ultimatum. Per quel tempo Isabel gi\u00e0 era sposa di un fratello del signore di Albarrac\u00edn. Ciononostante, Juan ottenne udienza con Isabel nella sua casa e le chiese un bacio; ella glielo neg\u00f2 ed il giovane mor\u00ec di dolore. Il giorno seguente si celebrarono i funerali del giovane nella chiesa di san Pietro; in quel momento, una donna vestita a lutto si avvicin\u00f2 al f\u00e9retro: era Isabel, che voleva dare al defunto il bacio che gli neg\u00f2 in vita; la giovane pos\u00f2 le sue labbra su quelle del morto ed improvvisamente cadde morta accanto a lui.\nScrittori.\nMolti autori hanno riscritto questa storia, tra cui:\nGiovanni Boccaccio racconta questa storia nel Decameron (Giornata quarta, novella n. 8) dando ai personaggi i nomi di Girolamo e la Salvestra.\nAltri progetti.\n di Tirso de Molina\n di Mariano Jos\u00e9 de Larra, recensione dell'opera \"Los amantes de Teruel\" di Juan Eugenio de Hartzenbusch (\"El Espa\u00f1ol\", 22 gennaio 1837)."}
{"id": "3312953", "revid": "110157", "url": "https://it.wikipedia.org/wiki?curid=3312953", "title": "Zelenogradskij", "text": "Zelenogradskij \u00e8 una cittadina della Russia europea centrale, situata nella oblast' di Mosca; appartiene amministrativamente al \"rajon\" Pu\u0161kinskij.\nSorge nella parte centrale della \"oblast'\", sulle sponde del piccolo fiume \"Skalba\", alcune decine di chilometri a nordest di Mosca."}
{"id": "3312956", "revid": "1718925", "url": "https://it.wikipedia.org/wiki?curid=3312956", "title": "Ellissi temporale", "text": "Un'ellissi temporale \u00e8 un salto temporale nella narrazione di un'opera, consistente nel non riportare gli avvenimenti avvenuti durante il periodo saltato e risultante quindi in un taglio.\nEssa influisce sul tempo del racconto e sul tempo della storia, facendo s\u00ec che il primo risulti minore del secondo, ma non invertendo l'ordine cronologico. Talvolta viene evidenziata inserendo uno spazio vuoto tra due paragrafi. \nEsempi.\nSi possono anche trovare varie ellissi temporali in brevi racconti che narrano la vita intera di un personaggio. Un esempio potrebbe essere Il Colombre di Dino Buzzati, nel quale \u00e8 presente un salto temporale di circa 40 anni. L'ellissi temporale viene usata frequentemente nei romanzi in cui influenza l'intreccio della trama, ma pu\u00f2 anche essere utilizzata nei film."}
{"id": "3312959", "revid": "547034", "url": "https://it.wikipedia.org/wiki?curid=3312959", "title": "Ami Vashi", "text": " Nata a Surat da Jay Prakash e Bhadra Vashi, Ami Vashi ha rappresentato l'India a Miss Mondo 2003."}
{"id": "3312961", "revid": "21880", "url": "https://it.wikipedia.org/wiki?curid=3312961", "title": "Ceratocystis fagacearum", "text": "Ceratocystis fagacearum \u00e8 un fungo ascomicete dell'ordine Microascales.\nQuesto fungo provoca una malattia fungina che pu\u00f2 uccidere una quercia. I sintomi della malattia variano da specie a specie, ma generalmente in tutte si arriva alla morte, alla defogliazione e decolorazione delle foglie. Il fungo si sviluppa su alberi sani grazie a insetti vettori o tramite connessione con le radici dell'albero. Per gestire la malattia bisogna soprattutto prevenire l'infezione in modo da evitare ferite all'albero come scavare trincee che ostacolano la connessione del fungo con la radice. Sono disponibili anche trattamenti chimici.\nSintomi dell'ospite.\n\"Ceratocystis fagacearum\" influisce su tutto il genere \"Quercus\", ma gli effetti variano da specie a specie. Le specie \"Quercus kelloggii\", \"Quercus ellipsoidalis\" e \"Quercus rubra\" sono particolarmente sensibili e, quando infette, muoiono nel corso di una sola estate. Nella Quercus rubra l'albero comincia ad appassire dalla parte superiore, si decolorano i tessuti vascolari, le foglie diventano color bronzo e cadono dall'albero.\nBibliografia.\n1.^ Juzwik, J.; Harrington, T.C.; MacDonald, W.L.; Appel, D.N. (2008), \"The origin of Ceratocystis fagacearum, the oak wilt fungus\", \"Annual Review of Phytopathology\",46: 13-26,"}
{"id": "3312962", "revid": "110157", "url": "https://it.wikipedia.org/wiki?curid=3312962", "title": "Lesnoj (Oblast' di Mosca)", "text": "Lesnoj \u00e8 una cittadina della Russia europea centrale, situata nella oblast' di Mosca; appartiene amministrativamente al \"rajon\" Pu\u0161kinskij.\nSorge nella parte centrale della \"oblast'\", alcune decine di chilometri a nordest di Mosca."}
{"id": "3312964", "revid": "110157", "url": "https://it.wikipedia.org/wiki?curid=3312964", "title": "Pravdinskij (Oblast' di Mosca)", "text": "Pravdinskij \u00e8 una cittadina della Russia europea centrale, situata nella oblast' di Mosca; appartiene amministrativamente al \"rajon\" Pu\u0161kinskij.\nSorge nella parte centrale della \"oblast'\", 37 chilometri a nordest di Mosca, sulla linea ferroviaria che collega Mosca e Aleksandrov."}
{"id": "3312965", "revid": "110157", "url": "https://it.wikipedia.org/wiki?curid=3312965", "title": "Sofrino", "text": "Sofrino \u00e8 una cittadina della Russia europea centrale, situata nella oblast' di Mosca; appartiene amministrativamente al \"rajon\" Pu\u0161kinskij.\nSorge nella parte centrale della \"oblast'\", 46 chilometri a nord di Mosca, sulla linea ferroviaria che collega Mosca e Jaroslavl'."}
{"id": "3312968", "revid": "1127199", "url": "https://it.wikipedia.org/wiki?curid=3312968", "title": "Fontana Bolla", "text": "Fontana Bolla (localmente nota come 'a Volla) \u00e8 una sorgente carsica localizzata lungo il versante Nord del Colle Pizzuto, estrema propaggine settentrionale del massiccio carbonatico mesozoico del Camposauro, in Provincia di Benevento.\nUbicazione.\nLe scaturigini sono costituite da due polle sorgive (\"Fontana Bolla I, II\") localizzate in Contrada Cese, Casa della Bolla, nel settore orientale del territorio comunale di Solopaca, alla quota di 59\u00a0m s.l.m.\nCaratteristiche idrogeologiche.\nLa sorgente ricade nel bacino idrografico del Fiume Calore Irpino, sinistra idrografica; presenta regime costante durante tutto l'anno con Indice di Meinzer compreso tra 1 e 1,5 essendo collegata al sistema carsico profondo del Monte Camposauro, che drena verso NNW con travaso idrico nella fascia detritica di raccordo con la Piana fluviale della Valle Telesina. Le portate non superano i 5 l/min. \nL'affioramento della piezometrica genera una diffusa venuta a giorno di acque carsiche, tuttavia si tratta di una sorgente per soglia di permeabilit\u00e0 sovrimposta, essendo collegata al dislocamento tettonico operato dalla faglia basale del Colle Pizzuto.\nPeculiarit\u00e0 geologiche.\nUno studio condotto nell'area della Valle Telesina Occidentale ha fornito una completa caratterizzazione idrogeochimica della sorgente. I risultati forniscono interessanti indizi sul forte grado di termalismo dell'area, contraddistinto dalla risalita di fluidi juvenili, in particolare Anidride carbonica e Acido solfidrico. \nLa sorgente presenta acque bicarbonato-calciche con forte arricchimento in cationi alcalinoterrosi. Il residuo fisso di 820 mg/l la colloca tra le acque mineralizzate, non adatte al consumo umano. \nL'attivit\u00e0 juvenile con forte degassazione di anidride carbonica \u00e8 da ricollegarsi all'attivit\u00e0 tettonica della faglia citata e il lavoro preso in esame individua \"Fontana Bolla\" come limite sudorientale di una zona a forte anomalia termica ed idrogeochimica, legata ad un sistema tettonico trastensivo destro attivo.\nStato di naturalit\u00e0.\nLa sorgente \u00e8 inserita in un contesto ambientale di notevole pregio, essendo localizzata al contatto con la piana di esondazione in sinistra idrografica del Fiume Calore Irpino che qui evolve nel suo stato di senilit\u00e0 in ampi meandri verso il tratto terminale a partire dalla stazione ferroviaria di Solopaca. \nUna fitta vegetazione ripariale, costituita da canneto e pioppeto con cespugli di ginestra, ninfee e muschio abbondante caratterizza il sito. Malgrado ci\u00f2 le polle sorgive risentono negativamente della presenza della superstrada Telesina, essendo localizzate sotto un viadotto di quest'ultima, infatti si sono registrati in passato abbandoni illegali di rifiuti vari nei paraggi."}
{"id": "3312969", "revid": "1529788", "url": "https://it.wikipedia.org/wiki?curid=3312969", "title": "Le fiabe pi\u00f9 belle", "text": ", reintitolato Fiabissime nell'edizione home video, \u00e8 un anime trasmesso in Giappone dall'aprile al settembre 1995. Prodotto da Toei Animation, in collaborazione con Fuji TV e ReteTV nel 1995, \u00e8 basato sui racconti pi\u00f9 famosi del mondo, ed i suoi episodi sono tratti dalle fiabe dei fratelli Grimm, Charles Perrault, Hans Christian Andersen e Carlo Collodi, ma anche dai romanzi di Lewis Carroll, Alexandre Dumas, Jonathan Swift, Johanna Spyri, Lyman Frank Baum ed Ernst Theodor Amadeus Hoffmann.\nIn Italia la serie \u00e8 stata trasmessa nella versione censurata su Italia 1 a partire da sabato 4 febbraio 1995 alle ore 6:30 del mattino, ed \u00e8 stata poi replicata su Boing dal 18 dicembre 2006. Su Hiro, dal 5 ottobre 2009, \u00e8 andata in onda la versione integrale dell'anime, trasmessa successivamente anche su Cartoonito, per la precisione dall'8 marzo 2014, ogni sabato e domenica alle 14:45, ma interrotta dopo 14 episodi.\nTrama.\nOgni episodio della serie \u00e8 la trasposizione di un famoso racconto popolare, romanzi e fiabe:\nA volte gli episodi non seguono pedissequamente la storia originale e sono state fatte delle variazioni a livello di trama come: omissioni, tagli o finali inventati. Tutto questo per rendere fruibile a tutti la visione. Nella versione italiana Mediaset ha apportato ulteriori censure come tagli e fermi immagine per censurare alcune scene violente o dove c'\u00e8 la presenza del sangue.\nEpisodi.\nLa serie \u00e8 formata da una stagione composta da 26 episodi.\nHome video.\nLa serie completa \u00e8 stata distribuita nel 1997, in formato VHS, dalla De Agostini, che ancora ne detiene i diritti. La stessa si \u00e8 occupata anche del mercato internazionale, distribuendo gli episodi in Francia e in altri paesi europei, oltre che in Messico. Il titolo della serie \u00e8 stato cambiato in \"Fiabissime\", e al posto della sigla di Cristina D'Avena, ogni episodio aveva una propria apertura, per un totale di 26 sigle composte da Enzo Draghi e interpretate dal coro de I Piccoli Cantori di Milano. Nel 2004 la serie \u00e8 uscita nuovamente per la De Agostini in edicola, questa volta in DVD."}
{"id": "3312970", "revid": "110157", "url": "https://it.wikipedia.org/wiki?curid=3312970", "title": "\u010cerkizovo", "text": "\u010cerkizovo \u00e8 una cittadina della Russia europea centrale, situata nella oblast' di Mosca; appartiene amministrativamente al \"rajon\" Pu\u0161kinskij.\nSorge nella parte centrale della \"oblast'\", pochi chilometri a nord di Mosca."}
{"id": "3312972", "revid": "110157", "url": "https://it.wikipedia.org/wiki?curid=3312972", "title": "Il'inskij (Oblast' di Mosca)", "text": "Il'inskij \u00e8 una cittadina della Russia europea centrale, situata nella oblast' di Mosca; appartiene amministrativamente al \"rajon\" Ramenskij.\nSorge nella parte centrale della \"oblast'\", una quarantina di chilometri circa a sudest di Mosca."}
{"id": "3312973", "revid": "110157", "url": "https://it.wikipedia.org/wiki?curid=3312973", "title": "Udel'naja", "text": "Udel'naja \u00e8 una cittadina della Russia europea centrale, situata nella oblast' di Mosca; appartiene amministrativamente al \"rajon\" Ramenskij.\nSorge nella parte centrale della \"oblast'\", 28 chilometri a sudest di Mosca."}
{"id": "3312976", "revid": "80339", "url": "https://it.wikipedia.org/wiki?curid=3312976", "title": "Udelnaja", "text": ""}
{"id": "3312981", "revid": "287204", "url": "https://it.wikipedia.org/wiki?curid=3312981", "title": "Zsolt Laczko", "text": ""}
{"id": "3312982", "revid": "767487", "url": "https://it.wikipedia.org/wiki?curid=3312982", "title": "Jon Cortaberr\u00eda", "text": ""}
{"id": "3312983", "revid": "300067", "url": "https://it.wikipedia.org/wiki?curid=3312983", "title": "Jon Cortaberr\u00eda Eguiluz", "text": ""}
{"id": "3312984", "revid": "287204", "url": "https://it.wikipedia.org/wiki?curid=3312984", "title": "Jon Cortaberria Eguiluz", "text": ""}
{"id": "3312986", "revid": "287204", "url": "https://it.wikipedia.org/wiki?curid=3312986", "title": "Jon Cortaberria", "text": ""}
{"id": "3312990", "revid": "80339", "url": "https://it.wikipedia.org/wiki?curid=3312990", "title": "Udelnaya", "text": ""}
{"id": "3312991", "revid": "1305772", "url": "https://it.wikipedia.org/wiki?curid=3312991", "title": "Tu\u010dkovo", "text": "Tu\u010dkovo \u00e8 una cittadina della Russia europea centrale, situata nella oblast' di Mosca; appartiene amministrativamente al \"rajon\" Ruzskij, del quale \u00e8 il maggiore centro abitato.\nSorge nella parte occidentale della \"oblast'\", 78 chilometri ad ovest di Mosca, lungo la linea ferroviaria Mosca-Vjaz'ma.\nFondata nel 1904, ottenne lo \"status\" di \"insediamento di tipo urbano\" il 20 febbraio 1934."}
{"id": "3312994", "revid": "117837810", "url": "https://it.wikipedia.org/wiki?curid=3312994", "title": "Proletarskij (Oblast' di Mosca)", "text": "Proletarskij \u00e8 una cittadina della Russia europea centrale, situata nella oblast' di Mosca; appartiene amministrativamente al \"rajon\" Serpuchovskij.\nSorge nella parte meridionale della \"oblast'\", sul fiume \"Nara\", 20 chilometri a nord di Serpuchov."}
{"id": "3312996", "revid": "799504", "url": "https://it.wikipedia.org/wiki?curid=3312996", "title": "Fontana di piazza Santa Maria Maggiore", "text": "La fontana di piazza Santa Maria Maggiore si trova a Roma, ai piedi della colonna eretta nella piazza antistante l'omonima basilica.\nStoria.\nNel 1614 Carlo Maderno complet\u00f2 i lavori di innalzamento, al centro della piazza e su un alto basamento, dell'unica colonna superstite dell'antica basilica di Massenzio, che papa Paolo V volle fosse eretta dinanzi alla basilica a sostegno di una statua bronzea della Madonna. La colonna fu detta \"colonna della Pace\" appunto per la sua provenienza (giacch\u00e9 la Basilica di Massenzio era nota allora come parte del \"tempio della Pace\").\nLa realizzazione, nel 1610, del nuovo acquedotto dell'\u201dAcqua Paola\u201d non aveva fatto passare in secondo piano i due costruiti qualche anno prima (l'\u201dAcqua Vergine\u201d nel 1570 e l'\u201cAcqua Felice\u201d nel 1587), e la possibilit\u00e0 di erigere altre fontane sulle loro diramazioni che intanto erano state costruite.\nIl Maderno, nel 1615, approfitt\u00f2 dunque di un ramo dell'\u201cAcqua Felice\u201d che passava nei pressi della basilica per costruire, con la collaborazione forse dell'architetto Gaspare De' Vecchi, una fontana ai piedi della colonna, rivolta verso la facciata della basilica stessa.\nLa vasca principale, in travertino, era di forma rettangolare, ma con due grandi sporgenze a semicerchio sui lati minori. Al centro dei lati maggiori due piccole vasche sporgenti, ornate verso l'esterno da mascheroni. Nei semicerchi pi\u00f9 grandi una coppia di draghi scolpiti (o forse un drago ed un'aquila, i simboli araldici del pontefice) gettavano acqua nella vasca. Altri sbocchi d'acqua si trovavano nelle piccole conche laterali, ad opera di una coppia di aquile con ali e coda di drago. Al centro della vasca principale un pilastrino sorreggeva un catino centrale, da cui si innalzava uno zampillo.\nIn un periodo imprecisato tra il XVIII e il XIX secolo, forse in occasione di lavori per la sistemazione del livello stradale, la fontana sub\u00ec una serie di interventi e trasformazioni: la coppia di draghi fu eliminata, e il balaustro ed il catino superiore furono sostituiti con elementi analoghi molto pi\u00f9 piccoli e di pi\u00f9 scarso valore architettonico. Attualmente si trova su un rialzo di quattro gradini pi\u00f9 un alto gradone che la sollevano dal piano stradale di un paio di metri."}
{"id": "3312997", "revid": "2204350", "url": "https://it.wikipedia.org/wiki?curid=3312997", "title": "7\u00ba Reggimento bersaglieri", "text": "Il 7\u00ba Reggimento bersaglieri \u00e8 un'unit\u00e0 dell'esercito italiano di stanza ad Altamura ed \u00e8 inquadrato nella brigata meccanizzata \"Pinerolo\".\nStoria.\nLe origini.\nIl 7\u00ba Reggimento bersaglieri viene costituito in Verona il 1\u00ba gennaio 1871 (R. D. 13 novembre 1870) con i battaglioni VIII (gi\u00e0 decorato con Medaglia di bronzo al valore militare per la battaglia di Custoza, 1866), X (anch'esso gi\u00e0 decorato con Medaglia di bronzo al valore militare per la battaglia di San Martino, 1859) e XV provenienti dal 2\u00ba Reggimento, e infine l'XI proveniente dal 4\u00b0.\nNel 1883 si ridusse su tre battaglioni perdendo il XV. Il reggimento infatti concorre alla costituzione di alcuni battaglioni bersaglieri per la Campagna d'Eritrea prima e successivamente per la Campagna di Libia.\nDal 1910 si accrebbe del VII battaglione ciclisti (che dal 1914 ha visto tra le sue file il sottotenente Rino Corso Fougier) e nel 1926 si trasform\u00f2 in Reggimento ciclisti su due battaglioni.\nPartecip\u00f2 alla guerra d'Africa nel 1887-1888, alla guerra italo-turca nel 1911-1912, alla Prima guerra mondiale nel 1915-1918, dando sempre costante esempio di valore meritando una Medaglia d'argento al valore militare per la battaglia di Flondar-Jamiano.\nNella Prima guerra mondiale (1915-1918).\nIl 24 maggio 1915 il Reggimento prese parte all'occupazione della Val Vestino e nell'ottobre il X battaglione, sempre inquadrato nel 7\u00ba Reggimento, conquist\u00f2 la citt\u00e0 trentina di Bezzecca.\nDal 6 novembre 1916 il Reggimento venne inquadrato nella II Brigata bersaglieri.\nNella Seconda guerra mondiale (1940-1943).\nIl 22 gennaio 1939 venne assegnato alla Divisione motorizzata \"Trento\". Dal 1941 al 1943 partecip\u00f2 alla campagna d'Africa, cambiando spesso dipendenza: dalla Divisione \"Trento\", sciolta il 25 novembre 1942, pass\u00f2 al XII Corpo d'Armata alla 90\u00aa Divisione Leggera tedesca, successivamente alla Divisione \"Pistoia\" e nella Battaglia di Mareth, dopo la ritirata in Tunisia, alla Divisione corazzata \"Centauro\".\nTre volte distrutto e tre volte ricostruito, merit\u00f2 la citazione sul Bollettino di Guerra n. 736 e la Medaglia d'oro al valore militare.\n10\u00ba Battaglione bersaglieri \"Bezzecca\".\nIl 21 ottobre 1975, con la costituzione dei battaglioni bersaglieri autonomi, venne ricostituito, a Solbiate Olona (VA), il 10\u00ba Battaglione bersaglieri \"Bezzecca\" per trasformazione del preesistente XXV battaglione bersaglieri del disciolto 3\u00ba Reggimento bersaglieri e ad esso furono affidate le tradizioni e la bandiera di guerra del 7\u00ba Reggimento bersaglieri.\nNel 1983 il battaglione prese parte, al comando del tenente colonnello Corrado Nico, alla Missione \"Libano 2\" con ITALCON, il contingente italiano in Libano, dal 4 marzo al 9 giugno 1983, sostituito dal 67\u00ba Battaglione meccanizzato \"Montelungo\".\nDal 2 agosto al 10 settembre 1992 il 10\u00ba Battaglione bersaglieri \"Bezzecca\", partecip\u00f2, operando nella zona di Gela (CL), all'operazione \"Vespri Siciliani\" in concorso al mantenimento dell'ordine pubblico.\nIl 16 settembre 1992, in Bologna, il 10\u00ba Battaglione bersaglieri \"Bezzecca\" venne sciolto cedendo il materiale e i suoi effettivi al ricostituito 6\u00ba Battaglione bersaglieri \"Palestro\".\nIl 21 ottobre 1992 il 7\u00ba Reggimento bersaglieri fu ricostruito a Bari nei ranghi della Brigata corazzata \"Pinerolo\" e inquadra l'11\u00ba Battaglione bersaglieri \"Caprera\", successivamente sostituito dal ricostituito 10\u00ba Battaglione bersaglieri \"Bezzecca\".\nIl 19 dicembre 2012 il reggimento \u00e8 stato trasferito da Bari nella sede di Altamura presso la Caserma \"Trizio\".\nPi\u00f9 volte impegnato nelle operazioni di ordine pubblico in Puglia, Sicilia e Sardegna oltrech\u00e9 nella missione \"Strade sicure\" in Puglia e nella Capitale, al fine di fornire la necessaria cornice di sicurezza e supportare le forze di polizia nel controllo del territorio.\nPer quanto riguarda gli impegni internazionali, il 7\u00b0 ha operato con la Brigata in importanti manovre all'estero, inoltre ha partecipato a numerose missioni fuori area tra le quali:\nDipendenza.\nIl 7\u00ba Reggimento bersaglieri fa parte della Brigata meccanizzata \"Pinerolo\", che a sua volta dipende gerarchicamente dalla Divisione \"Acqui\".\nFanfara.\nIl 21\nottobre 1992 il Reggimento \u00e8 ricostituito nuovamente in Bari, nei ranghi della\nBrigata \u201cPinerolo\u201d e con esso la rinata Fanfara reggimentale. Il 19 dicembre\n2012 il Reggimento viene trasferito presso la sede attuale di Altamura. La\nFanfara \u00e8 composta da sempre da giovani bersaglieri ed eccellenti musicisti,\nl'addestramento militare, l'assetto formale, il canto e lo studio della\nmusica, si uniscono all'entusiasmo nello\n\u201cspirito di corpo\u201d diventando una sol cosa. Diretta dal Capo Fanfara primo maresciallo Giovanni Carrozzo, coadiuvato dai suoi preziosi e insostituibili\ncollaboratori, svolge un'intensa attivit\u00e0 concertistica in Italia e all'estero.\nIl suo repertorio spazia dalla tradizione bersaglieresca, alla musica classica\ne moderna \ncon arrangiamenti esclusivi e personalizzati, grazie anche ai suoi\nvalidi Solisti che danno sempre quel tocco di personalit\u00e0 nelle inconfondibili esecuzioni della Fanfara del Settimo.Per la Fanfara dei Bersaglieri sono state\nconiate numerosissime frasi di apprezzamento ma su di tutte la pi\u00f9\nsignificativa e attuale pu\u00f2 essere considerata quella espressa da un poeta di\ninizio secolo scorso:\"\u201cIo vorrei che ogni mattina giungesse all'orecchio di ogni Italiano lo strepitio veloce e baldanzoso della Fanfara dei Bersaglieri e nella giornata di ogni italiano ci sarebbe qualche lacrima in meno e qualche sorriso in pi\u00f9\u201d\" \nInno al Settimo.\nSettimo mi prende il cuor,\nSettimo per me \u00e8 l'onor,\nSettimo Comandamento nel firmamento Gloria Sangue e Onor,\nSettimo dei Bersaglier,\nSettimo correndo fier,\nSettimo di gloria e canti col cuore in gola noi gridiamo avanti,\nLa corsa il passo accelerato fu,\nLa Marmora ci guarda da lass\u00f9,\nIl reggimento sfila con ardor correndo lungo il viale dell'onor,\nIl bersagliere con le piume va, con la fanfara a gran velocit\u00e0,\ndel Settimo il ritornello \u00e8 qua,\nGridiamo tutti insieme Hip Hip Hurr\u00e0...\nUh ...Settimo!!!!!\nStruttura.\nIl 7\u00ba reggimento bersaglieri si compone di:\nIl reggimento \u00e8 alimentato da volontari.\nIl 7\u00ba reggimento bersaglieri si fregia dell'appellativo di \"Leggendario\" per i fatti d'arme della Seconda guerra Mondiale allorquando venne distrutto e ricostituito per ben tre volte, fornendo sempre un'impareggiabile condotta aggressiva che gli valse anche parole d'apprezzamento da parte del Feld Maresciallo Erwin Rommel \nAttualmente il Leggendario Settimo \u00e8 tra le unit\u00e0 delle forze armate italiane a pi\u00f9 alta valenza operativa e partecipa a numerose missioni all'estero.\nOnorificenze.\nLa bandiera di guerra del 7\u00ba Reggimento bersaglieri \u00e8 stata insignita, nel corso della sua storia, delle seguenti onorificenze:\nSimboli.\nStemma.\nScudo: interzato in palo: il primo d'argento troncato da una doppia merlatura di porpora in fascia: a) ad una rosa araldica di rosso bottonata d'argento (Crimea); b) a due sciabole in decusse pure d'argento, una delle quali a lama ricurva (Custoza); il secondo d'azzurro alla torre di San Martino d'argento, finestrata di nero; il terzo d'argento alle gemelle ondate d'azzurro, sormontate da una croce biforcata di rosso (Santo Stefano). Il tutto abbassato ad un capo d'oro col quartier franco di azzurro al silfio d'oro di Cirenaica.\nOrnamenti esteriori\nCorona turrita d'oro.\nlista bifida: d'oro, svolazzante, collocata sotto la punta dello scudo, incurvata con la concavit\u00e0 rivolta verso l'alto, riportante il motto a caratteri capitali di nero: \"CELERITATE AC VIRTUTE\".\nonorificenza: accollata alla punta dello scudo l'insegna dell'Ordine militare d'Italia, pendente al centro del nastro con i colori dello stesso.\nnastri rappresentativi delle ricompense al valore: annodati nella parte centrale non visibile della corona turrita, scendenti svolazzanti in sbarra ed in banda dal punto predetto, passando dietro la parte superiore dello scudo: 1 d'azzurro, filettato d'oro (Medaglia d'oro al valor militare), 1 d'azzurro, filettato d'argento (Medaglia d'argento al valor militare); 2 d'azzurro (Medaglia di bronzo al valor militare).\nSintesi della blasonatura:\nMotto del Reggimento.\n\"Celeritate ac virtute\" (con velocit\u00e0 e con valore)."}
{"id": "3312998", "revid": "110157", "url": "https://it.wikipedia.org/wiki?curid=3312998", "title": "Obolensk", "text": "Obolensk \u00e8 una cittadina della Russia europea centrale, situata nella oblast' di Mosca; appartiene amministrativamente al \"rajon\" Serpuchovskij.\nSorge nella parte meridionale della \"oblast'\", sul fiume \"Serpuchova\", 100 chilometri a sud di Mosca."}
{"id": "3312999", "revid": "599013", "url": "https://it.wikipedia.org/wiki?curid=3312999", "title": "Tom\u00e1s Bellas", "text": ""}
{"id": "3313000", "revid": "1452073", "url": "https://it.wikipedia.org/wiki?curid=3313000", "title": "Nicole Johnson Baker", "text": "Biografia.\nNicole Johnson inizia a partecipare ai concorsi di bellezza nel 1997 con Miss Florida USA, dove si classifica alla quarta posizione. Dopo essersi trasferita in Virginia, si classifica nella top ten di Miss Virginia 1997.\nIl 29 giugno 1998 finalmente vince il titolo di Miss Virginia , e proprio in rappresentanza di questo stato partecipa a Miss America. A settembre, la Johnson diventa la seconda rappresentante della Virginia a vincere il titolo di Miss America.\nDopo la vittoria del titolo, la Johnson \u00e8 diventata portavoce dell'associazione American Diabetes Association, della quale era attivista da tempo. A marzo 2005, Nicole Johnson conduce la trasmissione \"dLife\", che tratta il tema del diabete, in onda su CNBC. Sull'argomento ha scritto la propria autobiografia, intitolata \"Living with Diabetes\".\nNel 2003 ha sposato Nicole Johnson ha sposato il giornalista Scott Baker, dal quale nel 2006 ha avuto una figlia, Ava. La coppia ha divorziato nello stesso anno."}
{"id": "3313001", "revid": "300067", "url": "https://it.wikipedia.org/wiki?curid=3313001", "title": "Tom\u00e1s Bellas Garc\u00eda", "text": ""}
{"id": "3313002", "revid": "287204", "url": "https://it.wikipedia.org/wiki?curid=3313002", "title": "Tomas Bellas Garcia", "text": ""}
{"id": "3313003", "revid": "287204", "url": "https://it.wikipedia.org/wiki?curid=3313003", "title": "Tomas Bellas", "text": ""}
{"id": "3313006", "revid": "716642", "url": "https://it.wikipedia.org/wiki?curid=3313006", "title": "Jesse Pye", "text": "Carriera.\nClub.\nDurante la sua carriera ha giocato con varie squadre di club inglesi.\nNazionale.\nConta una presenza con la nazionale inglese, disputata nel 1949."}
{"id": "3313007", "revid": "110157", "url": "https://it.wikipedia.org/wiki?curid=3313007", "title": "Zaprudnja", "text": "Zaprudnja \u00e8 una cittadina della Russia europea centrale, situata nella oblast' di Mosca; appartiene amministrativamente al \"rajon\" Taldomskij.\nSorge nella parte settentrionale della \"oblast'\" moscovita, nella regione collinare delle alture di Klin e Dmitrov."}
{"id": "3313009", "revid": "80339", "url": "https://it.wikipedia.org/wiki?curid=3313009", "title": "Zaprudnya", "text": ""}
{"id": "3313025", "revid": "1442080", "url": "https://it.wikipedia.org/wiki?curid=3313025", "title": "Dutch Open 1985 - Singolare", "text": "Il singolare del torneo di tennis Dutch Open 1985, facente parte della categoria Grand Prix, ha avuto come vincitore Ricki Osterthun che ha battuto in finale Kent Carlsson 4-6 4-6 6-4 6-2 6-3 ."}
{"id": "3313028", "revid": "1573940", "url": "https://it.wikipedia.org/wiki?curid=3313028", "title": "Chiesa di Santo Stefano (Aosta)", "text": "La chiesa di Santo Stefano (in francese, \"\u00e9glise Saint-\u00c9tienne\") \u00e8 un luogo di culto cattolico della citt\u00e0 di Aosta, situato all'incrocio tra via Jean-Laurent Martinet e via abb\u00e9 Joseph-Marie Tr\u00e8ves.\nRicostruita nel XVIII secolo sulle strutture di una precedente chiesa quattrocentesca, presenta numerosi elementi di interesse artistico, in particolare per gli affreschi della facciata (restaurati nel 2005-06), per il grande altare maggiore barocco, per la gigantesca statua lignea di San Cristoforo e per il prezioso organo a canne.\nStoria.\nUn edificio sacro costruito sull'area che, nel periodo romano era occupata di una necropoli, fuori dalla citt\u00e0 di Augusta Praetoria, risale al XIII secolo (si fa menzione della parrocchia di Santo Stefano in un documento del 1234, quando i canonici di Sant'Orso la cedettero ai canonici della Cattedrale). La chiesa, come oggi la vediamo, fu costruita nel 1728-29 sulle strutture murarie di una precedente chiesa del XV secolo (di tale periodo \u00e8 un'iscrizione posta sull'architrave della porta d'ingresso destra: \"Hoc opus fecit fieri Jaquemin Pastor\"). All'altezza di tali date fu anche sopraelevato il campanile e prese avvio la realizzazione degli affreschi della facciata.\nDescrizione.\nArchitettura.\nIl portale principale realizzato (1729) \u00e8 in pietra d'Aymavilles; sopra di esso, nella prima fascia di affreschi, sono raffigurati, da sinistra verso destra, \"San Giacomo Maggiore\", \"San Grato\", \"Sant'Antonio abate\" (con un fedele ai suoi piedi), al centro, la scena del \"martirio di Santo Stefano\", poi le figure di \"Sant'Agata\", \"San Giocondo\" e \"San Leonardo\". Al di sopra, in due riquadri ovali posti ai lati delle finestre, troviamo le immagini di \"San Giuseppe\" e \"San Giovanni Evangelista\"; sopra le finestre, troviamo la \"Madonna del Rosario tra San Domenico e Santa Caterina da Siena\".\nLa chiesa \u00e8 a tre navate; al termine della navata centrale spicca per la sua mole l'altar maggiore barocco, in legno dorato, consacrato nel 1670. La imponente macchina d'altare \u00e8 strutturata in due ordini di colonne tortili sovrapposte che racchiudono una molteplicit\u00e0 di tele e di statue dorate, due reliquiari trovano posto ai lati del tabernacolo. Al centro della fascia superiore \u00e8 raffigurata la \"SS. Trinit\u00e0\"; al centro di quella sottostante \u00e8 posta una tela con il \"martirio di Santo Stefano\".\nDietro all'altare un pregevole coro ligneo in noce del XVIII secolo, intagliato con fregi, ghirlande e teste di angeli (proveniente dalla chiesa dell'antico convento di San Francesco andata distrutta nel 1836).\nL'opera che maggiormente attira la curiosit\u00e0 di chi visita la chiesa, nella navata sinistra, \u00e8 una gigantesca statua lignea policroma di San Cristoforo, intagliata in un solo ceppo ed alta circa metri 4,60. Si tratta di un'opera databile alla sesta decade del XV secolo, attribuita alla bottega di Jean de Chetro, intagliatore valdostano attivo nella realizzazione del coro della cattedrale.\nOrgano a canne.\nSulla cantoria in controfacciata, si trova l'organo a canne, costruito dall'organaro Costantino Mazzia nell'anno 1877.\nLo strumento \u00e8 a trasmissione integralmente meccanica, con un'unica tastiera di 61 note con prima ottava cromatica estesa e pedaliera di 17 note, delle quali le prime 12 sono reali. La cassa di contenzione \u00e8 in sobriamente decorata con lesene dorate e la mostra, composta da canne di principale con bocche \"a mitria\" allineate orizzontalmente, si articola in tre campi: ai lati, due cuspidi di sette canne ciascuna; al centro una cuspide con ali laterali di 27 canne."}
{"id": "3313029", "revid": "1442080", "url": "https://it.wikipedia.org/wiki?curid=3313029", "title": "Livingston Open 1985 - Singolare", "text": "Il singolare del torneo di tennis Livingston Open 1985, facente parte della categoria Grand Prix, ha avuto come vincitore Brad Gilbert che ha battuto in finale Brian Teacher 4-6, 7-5, 6-0."}
{"id": "3313030", "revid": "1543377", "url": "https://it.wikipedia.org/wiki?curid=3313030", "title": "Joan Dyngley", "text": "In seguito alla relazione con il re, diede alla luce una figlia, Ethelreda (o Audrey) che venne in seguito riconosciuta come figlia naturale dal sarto del re, John Malte, assumendone il cognome."}
{"id": "3313034", "revid": "98077", "url": "https://it.wikipedia.org/wiki?curid=3313034", "title": "Claudio Rinaldi Tufi", "text": ""}
{"id": "3313035", "revid": "599013", "url": "https://it.wikipedia.org/wiki?curid=3313035", "title": "Art Housey", "text": ""}
{"id": "3313042", "revid": "887364", "url": "https://it.wikipedia.org/wiki?curid=3313042", "title": "Premio supremo nazionale delle scienze e tecnologie", "text": "Il Premio supremo nazionale delle scienze e tecnologie \u00e8 un premio della Cina assegnato annualmente a partire dal 2000 agli scienziati dal presidente di Stato. La borsa ammonta a 5 milioni di RMB, il 10% dei quali \u00e8 dato allo scienziato premiato, e il resto dei quali diventa come il fondo per il suo progetto di ricerca scientifica. \u00c8 considerato anche come \"Premio Nobel della Cina\"."}
{"id": "3313043", "revid": "1005847", "url": "https://it.wikipedia.org/wiki?curid=3313043", "title": "Confine tra il Liechtenstein e la Svizzera", "text": "Il confine tra il Liechtenstein e la Svizzera descrive la linea che delimita i due stati. Ha una lunghezza di 41\u00a0km.\nStoria.\nIl confine \u00e8 molto antico, risalendo al 1434, quando le contee di Vaduz e di Schellenberg furono riunite. Il confine \u00e8 internazionale dal 1806, quando il Liechtenstein \u00e8 divenuto Stato sovrano.\nCaratteristiche.\nLa linea di confine si trova ad est della Svizzera e ad ovest e sud del Liechtenstein.\nInizia dalla triplice frontiera tra Austria, Liechtenstein e Svizzera collocata a nord del Liechtenstein e lungo il fiume Reno. Il confine scende verso sud lungo la valle del Reno e poi piega ad oriente; passa per il Grauspitz, montagna pi\u00f9 alta del Liechtenstein. Infine arriva al Naafkopf, dove si incontra la seconda triplice frontiera tra Austria, Liechtenstein e Svizzera.\nSezioni alpine sul confine.\nIl confine \u00e8 collocato lungo la catena alpina. Da ovest verso est si incontrano le seguenti sezioni e sottosezioni alpine:"}
{"id": "3313045", "revid": "767487", "url": "https://it.wikipedia.org/wiki?curid=3313045", "title": "Atanarjuat il corridore", "text": "Atanarjuat (in lingua inuktitut: \u140a\u1455\u14c8\u1550\u152a\u140a\u1466 \"Atanarjuat\"), o anche Atanarjuat il corridore \u00e8 un film del 2001 diretto da Zacharias Kunuk.\nIl soggetto \u00e8 basato su un'antica leggenda inuit tramandata oralmente da tempo immemorabile. In tale leggenda, si narra di un inuit che riesce a sfuggire ad un tentativo di omicidio correndo nudo tra la neve per poi tornare a vendicarsi, ma la trama \u00e8 pi\u00f9 articolata, e coinvolge sentimenti come la gelosia, la vendetta, il perdono ed i caratteri diversi dei vari personaggi. Il film \u00e8 vincitore della Cam\u00e9ra d'or per la miglior opera prima al 54\u00ba Festival di Cannes.\nTrama.\nDopo una breve scena al chiuso in una tenda o un igl\u00f9 dell'accampamento di Iglulik, la storia comincia con la partenza dall'accampamento di Qulitalik, che riceve da sua sorella Panikpak una zampa di coniglio.\nPrima di partire, Qulitalik dice che il successore dell'allora capo Kumaglaq dovr\u00e0 essere Tulimaq, il figlio prediletto del vecchio capo. Tuttavia ci\u00f2 non succede perch\u00e9 Sauri (l'altro fratello) \u00e8 invidioso di Tulimaq, e col suo odio attira uno spirito malvagio che appare sotto forma di uno sconosciuto sciamano. Il capo Kumaglaq viene ucciso, il Male si diffonde nell'accampamento ed il comando viene affidato a Sauri, altro fratello di Panikpak, che sar\u00e0 un capo crudele, padre di Oki e Puja.\nTulimaq oltre a non diventare capo viene perseguitato dalla sfortuna, e spesso non riuscendo a portare cibo a casa per la moglie ed i figli, \u00e8 costretto a chiedere cibo dagli altri, che deridendolo danno degli avanzi. I suoi figli invece crescendo si dimostreranno molto abili, in quanto uno, Amaqjuat, possiede la dote della forza e l'altro, Atanarjuat, la velocit\u00e0.\nAtanarjuat ama Atuat, che per\u00f2 \u00e8 stata promessa sposa ad Oki, il figlio del capo Sauri. Infastidito dall'interesse (ricambiato) di Atanarjuat per la sua promessa sposa Atuat, Oki reagisce alle provocazioni di Atanarjat e mette in gioco la sua fidanzata in un duello che si terr\u00e0 in un grande igl\u00f9 durante una festa della comunit\u00e0.\nOki perde il duello e la sposa, e nonostante il suo matrimonio con un'altra donna, porter\u00e0 segretamente rancore contro la sua ex fidanzata e il suo nuovo marito. Quindi per vendicarsi, fa s\u00ec che sua sorella Puja seduca il veloce Atanarjuat. Puja, anche con l'aiuto delle sue arti magiche, riesce a diventare la sua seconda moglie; dall'interno quindi, cerca di mettere discordia in famiglia seducendo anche Amaqjuat e mettendo fratello contro fratello. Fuggita, Puja racconter\u00e0 a suo padre Sauri che suo marito aveva tentato di ucciderla senza motivo, quindi torna a casa fingendosi pentita, riuscendo a farsi perdonare da tutti.\nQuindi Sauri, credendo che la figlia abbia subito un affronto, organizza in segreto l'uccisione di Atanarjuat e per evitare vendette, anche del forte Amaqjuat. Allo scopo, Puja si occupa di allontanare le mogli dei due fratelli, mentre Oki e i suoi due amici realizzano l'agguato. Per\u00f2 Atanarjuat riesce a fuggire, e sebbene nudo tra i ghiacci, si allontana dai suoi assassini correndo fino alla banchisa, che si sta sciogliendo per l'imminente estate. Libero dai vestiti riesce a non cadere nell'acqua e segue le indicazioni dello spirito di Kumaglaq, il vecchio capo, fin quando si accascia per il freddo mentre i suoi inseguitori tornano indietro a prendere i cani. Atanarjuat viene trovato e tenuto nascosto da Qulitalik (il fratello di Panikpak la cui partenza aveva dato inizio al film) e la sua famiglia.\nIntanto Sauri, poich\u00e9 il figlio non \u00e8 riuscito a trovare il corpo di Atanarjuat provandone la morte, non d\u00e0 al proprio figlio il permesso di sposare Atuat, anche perch\u00e9 dice di sentire che il suo spirito \u00e8 vivo. Per questo Oki uccide il padre dicendo che si \u00e8 ferito da solo, e diventa a sua volta il capo. Sorprendentemente non sposa Atuat, ma lascia lei e Panikpak (sua stessa nonna) a vivere da sole in miseria, non volendo avere a che fare con la donna che l'aveva rifiutato.\nCol ritorno dell'inverno i ghiacci sono pi\u00f9 spessi e forti, e Atanarjuat accompagnato dai suoi soccorritori pu\u00f2 tornare indietro, riabbracciando Atuat ed umiliando Puja. Ma Oki, sotto un incantesimo fatto da Qulitalik che gli aveva fatto mangiare un coniglio stregato (usando la zampa di coniglio che aveva ricevuto dalla sorella all'inizio della storia), non reagisce e stranamente accoglie amichevolmente Atanarjuat.\nQuest'ultimo organizza una festa in un grande igl\u00f9, ma vuole che Oki ed i suoi due amici entrino per primi nell'igl\u00f9, per liberarsi dai vecchi rancori. Avendo gli assassini di suo fratello dentro l'igl\u00f9, esce fuori con la scusa di un bisogno fisiologico ma rientra armato di un osso con cui, picchia Oki e gli altri, ma risparmiandoli.\nQuella stessa sera, Panikpak e Qulitalik di nuovo insieme esorcizzeranno il demone che da tempo perseguita l'accampamento, ma per il bene delle generazioni future, cacciano Puja, Oki ed i suoi amici.\nIl finale, che termina con un perdono (e l'esilio) \u00e8 meno cruento rispetto alla vera leggenda, nella quale la vendetta si consuma con la morte degli aggressori. Ma come spiega lo stesso regista Zacharias Kunuk, il finale \u00e8 stato cambiato su idea di Paul Apak perch\u00e9 pi\u00f9 adatto come insegnamento, e comunque non senza il consenso degli anziani.\nPersonaggi.\nGli attori ed i relativi personaggi.\nIl caso cinematografico.\nIl film rappresenta un caso cinematografico importante, perch\u00e9 non solo descrive la vita del popolo inuit, ma \u00e8 girato in lingua inuit (con sottotitoli in varie lingue), ed \u00e8 anche il primo film di un regista inuit (Zacharias Kunuk) che narra del suo popolo. Gli attori provengono tutti da Iglulik, anche perch\u00e9 la lingua del popolo Inuit presenta numerose variazioni geografiche. Essendo stato creato per i giovani inuit moderni per capire la loro cultura e la lingua antica, in ogni fase di creazione del film si sono consultati gli anziani sulla lingua, i modi di vita ed altri particolari.\nInsegnamenti e morale.\nGli inuit avevano molto tempo da dedicare a raccontarsi storie, dato che durante la stagione invernale passavano molto tempo insieme. La notte invernale \u00e8 sempre pi\u00f9 lunga man mano che ci si avvicina al Polo, ed il freddo impediva le attivit\u00e0 di caccia estiva per cui per molto tempo si stava insieme consumando le provviste dell'estate. Questo pu\u00f2 spiegare come una storia tramandata oralmente possa essere tanto ricca e complessa. Le storie degli inuit spesso hanno una morale e degli insegnamenti volti a tramandare ai giovani dei valori che permettono alla comunit\u00e0 di sopravvivere in condizioni tanto estreme. Alcuni dei valori importanti che si deducono anche dalla leggenda di Atanarjuat, e sono:\nCome accennato sopra, non rientra nella morale del perdono il fatto che Atanarjuat abbia perdonato gli assassini del fratello, perch\u00e9 questo finale \u00e8 stato modificato appositamente per il film ed i tempi moderni. Probabilmente si pu\u00f2 interpretare la loro uccisione (nella leggenda originale) o il loro allontanamento (nel film) come un monito per chi \nnon rispetta le regole vitali della convivenza e probabilmente non le rispetter\u00e0 neanche se perdonato, mettendo a rischio il proprio gruppo."}
{"id": "3313048", "revid": "223320", "url": "https://it.wikipedia.org/wiki?curid=3313048", "title": "Lunar Legend", "text": ""}
{"id": "3313060", "revid": "38120", "url": "https://it.wikipedia.org/wiki?curid=3313060", "title": "Il muro", "text": ""}
{"id": "3313062", "revid": "599013", "url": "https://it.wikipedia.org/wiki?curid=3313062", "title": "Chiesa di Sant'Andrea (Levanto)", "text": "La chiesa di Sant'Andrea \u00e8 un luogo di culto cattolico situato nel comune di Levanto, in piazza Sant'Andrea, in provincia della Spezia. La chiesa \u00e8 sede della parrocchia omonima del vicariato della Riviera della diocesi della Spezia-Sarzana-Brugnato.\nStoria e descrizione.\nEsempio di architettura romanica nel levante ligure del XIII secolo non se ne conosce la data d'inizio della costruzione. Di certo la chiesa \u00e8 citata pi\u00f9 volte in documenti del XIII secolo, tra cui uno datato al 1222, anno dell'ipotetico inizio dei lavori per l'edificazione del tempio religioso. Forse gi\u00e0 nel 1230 la chiesa pot\u00e9 considerarsi conclusa, o quanto meno parzialmente completata, in quanto fu scelta quale sede dello storico incontro, davanti ad un notaio, tra i signori Da Passano, feudatari del borgo, e i cittadini di Levanto per il rispetto dei patti stipulati nel 1229 che, tra l'altro, portarono alla dedizione del paese alla Repubblica di Genova.\n\u00c8 invece certo, dai riferimenti sulla facciata e sul primo pilastro a destra, che la chiesa fu consacrata il 20 maggio del 1463 dopo i nuovi interventi di ampliamento che dal 1450, con lo sfondamento delle due fiancate laterali, portarono la struttura interna a cinque navate (prima erano tre e scandite da quattro colonne) con cappelle laterali intercomunicanti. Le snelle colonne della navata centrale riprendono il motivo decorativo a fasce alterne gi\u00e0 presente nella facciata.\nUlteriori modifiche interne si attuarono tra il 1584 e il 1585 con l'allungamento del presbiterio e il rifacimento dell'abside circolare per far spazio al coro ligneo cos\u00ec come stabilito nel Concilio di Trento.\nLa facciata \u00e8 rivestita da un paramento marmoreo a fasce alterne di marmo bianco di Carrara e serpentinite verde, motivo decorativo tipico dell'architettura gotica genovese. La parte alta si conclude con archetti pensili terminanti in teste apotropaiche. Cos\u00ec come il notevole rosone marmoreo, anche la facciata e l'interno furono al centro dei restauri, monitorati dall'architetto Alfredo d'Andrade, che furono eseguiti tra la fine del XIX secolo e i primi decenni del XX secolo. L'architetto, celebre per altri recuperi architettonici commissionati a Genova e in Liguria, cerc\u00f2 di riportare l'intero impianto della chiesa a quello che riteneva fosse il suo aspetto in epoca medievale.\nNella lunetta sopra il portale gotico \u00e8 un affresco quattrocentesco, di scuola piemontese, che ritrae la Madonna in trono con il Bambino, ai lati Sant'Andrea e San Giovanni Evangelista con i rispettivi simboli: croce e cartiglio; sopra l'affresco, una scritta in gotico di difficile lettura, la cui traduzione che gode di maggior credito dice:\nL'attiguo campanile con tamburo poligonale, gi\u00e0 rifatto o trasformato tra il 1614 e il 1621, ha assunto l'attuale aspetto nel 1805. La chiesa attualmente \u00e8 dotata di un concerto di 6 campane in Do3, frutto di diverse fusioni; le pi\u00f9 antiche sono le campane 4^, 5^ e 6^ fuse dai Fratelli Picasso nel 1904, la 2^ campana rifusa nel 1954, mentre le campane 1^ e 3^ che sono state aggiunte all'esistente concerto nel 2005 ad opera della Ditta Capanni di Castelnovo ne' Monti (RE), quando si \u00e8 restaurato il complesso campanario.\nDescrizione.\nL'altare maggiore, di manifattura genovese e in marmo bianco di Carrara, risalente alla met\u00e0 del XVIII secolo, proviene dall'ex chiesa della Santissima Trinit\u00e0, oggi oratorio di San Rocco. Nella navata centrale, sull'arco di trionfo, affresco con \"San Girolamo penitente\"; il pulpito datato al 14 luglio 1716, opera di un ignoto scultore ligure, raffigura il santo titolare e sotto lo stemma cittadino realizzato con intarsi marmorei.\nNell'abside coro ligneo del 1589, intagliato e scolpito, e monumentale organo Serassi di Bergamo del 1825-1826, restaurato nel 2000. Sulle pareti del presbiterio i due laterali dipinti raffigurano \"San Gregorio Magno\" e \"Sant'Agostino\", probabilmente risalenti al Settecento. Nella cappella a destra di quest'ultimo vi \u00e8 una tela con l\"'Adorazione dei Magi\", attribuita ad Andrea Semino, mentre nella cappella di sinistra una pala d'altare su tela del XVII secolo raffigurante \"Il Transito di san Giuseppe\", di Giovanni Battista Merano.\nNella navata laterale destra vi \u00e8 una lastra di marmo bianco di Carrara scolpita a rilievo, raffigurante il vescovo levantese \"Bartolomeo Pammoleo\" scolpita dallo scultore genovese Michele d'Aria; sopra la lastra vi \u00e8 una tela ritraente la \"Crocifissione\" dell'olandese Martinus Jacob van Doorn. Poco dopo \u00e8 presente il dipinto del \"Martirio di san Sebastiano\", del XVI secolo, racchiuso in un'elegante cornice in marmo del 1577.\nSempre nella parte destra il dipinto su tela \"Sant'Andrea in gloria tra angeli ed i santi Rocco e Nicola da Tolentino\" del savonese Paolo Gerolamo Brusco che, al di l\u00e0 del suo valore artistico, \u00e8 importante perch\u00e9 vi \u00e8 rappresentata una parte di Levanto come era alla met\u00e0 del Settecento; nell'altare scolpito di Bernardo Mantero, realizzato nel 1750, la statua lignea scolpita e dipinta della \"Madonna del Carmine\", di scuola genovese (XVII-XVIII secolo); il quadro con il \"Martirio di santo Stefano\", del Seicento, attribuito ad un seguace di Lorenzo Borzone.\nNella navata laterale sinistra, sopra la vasca battesimale in marmo rosso di Levanto, si trova un crocefisso ligneo del XV secolo, oggetto della popolazione di fervente devozione dopo l'eccezionale ritrovamento dello stesso, dopo una mareggiata, sulla spiaggia di Vallesanta, nella zona occidentale di Levanto. Nella nicchia, a sinistra del crocifisso, vi \u00e8 la statua policroma della \"Madonna Addolorata con il Cristo morto\", realizzata nel Seicento da un ignoto scultore genovese. Poco dopo pala d'altare dipinta raffigurante la \"Madonna in trono con Ges\u00f9 Bambino e i santi Bartolomeo e Bernardo\" di Antonio da Carpena (lo sfondo del quadro potrebbe accostarsi, secondo gli studi artistici, al palazzo degli Uffizi di Firenze) e ancora oltre una statua della \"Madonna della Misericordia\" in marmo bianco di Carrara. Un'altra pala d'altare raffigura, invece, l\"'Incoronazione della Vergine tra i santi Francesco e Ignazio\", dipinta ad olio su tela; nella nicchia dell'altare la statua con la \"Madonna del Rosario\" contornata dai quindici misteri del Rosario.\nIl ricco Tesoro annovera anche due capolavori di argenteria rinascimentale quale un ostensorio a teca cilindrica di scuola lombarda del XVI secolo ancora di forme goticheggianti e un calice detto di Enrico VIII, di manifattura parigina del 1532-1533 che si trova normalmente esposto al museo diocesano della Spezia e viene usato a Levanto solo in particolari occasioni. Di pregio artistico gli smalti in pasta vitrea che raffigurano i profeti."}
{"id": "3313063", "revid": "56620", "url": "https://it.wikipedia.org/wiki?curid=3313063", "title": "Leibulfo", "text": "Origini.\nSi sa che era figlio di un certo proprietario arlesiano di nome Gontier, ma le origini di Leibulfo non sono affatto conosciute, anche se con ogni probabilit\u00e0, sembra sia nato in Provenza e forse proprio ad Arles dove possedeva, \"ex rebus proprietas\", un allodio nei dintorni della citt\u00e0. Tuttavia la sua famiglia, secondo lo storico Jean-Pierre Poly, proveniva probabilmente da Settimania.\nBiografia.\nLa sua ascesa al potere risale agli ultimi anni del regno di Carlo Magno (768\u2013814) che gli concede molti dei suoi titoli. In Provenza, Leibulfo succede al conte Lupo, che come lui ha un nome gallo-romano.\nConte di Provenza e di Settimania.\nLeibulfo, detto conte d'Arles o conte di Provenza, condusse insieme a Ber\u00e0, Conte di Barcellona e al conte di Guascogna, Sancho Lupo I, un contingente di provenzali durante la spedizione di Luigi il Pio contro Barcellona nell'800/801.\nLeibulfo venne convocato nell'812 alla corte di Aquisgrana insieme ai conti Ber\u00e0 di Barcellona, Gocelone del Rossiglione, Odilone di Girona e di Besal\u00fa, Gisclafredo di Carcassonne, Ermenguer d'Emp\u00faries, Ademaro di Narbona ed Erlino di B\u00e9ziers, in quanto un gruppo di proprietari terrieri ispanici (vale a dire, dei nobili locali dell'antica provincia di Settimania e di Gotia o della Marca di Spagna) fecero rimostranze contro di loro, lamentandosi del fatto che sulle loro terre venissero ad essere imposti degli ingiusti e gravosi tributi. Carlomagno diede ragione ai querelanti col documento del 2 aprile 812, in cui venivano citati tutti i conti della marca di Spagna, \"Berane, Gauscelino, Gisclafredo, Odilone, Ermengario, Ademaro, Leibulfo et Erlino comitibus\".\nAlla fine del regno di Carlomagno, sembra che il potere di Leibulfo venga ad oltrepassare una parte della Settimania dove nell'814 interviene come \"missus\" nei \"pagi\" di Narbona e d'Agde in merito ai domini di Aniane. Nel marzo dell'814, Ludovico il Pio gli conferma questa contea, in seguito alla riorganizzazione del potere carolingio nel sud della Francia e nella Marca di Spagna. Con Gocelone, marchese di Ampurias-Roussillon, e Ber\u00e0, conte di Barcellona (Catalogna), \u00e8 uno dei tre personaggi pi\u00f9 rilevanti del sud all'inizio del regno di Luigi il Pio.\nUn benefattore della Chiesa.\nUn documento, datato 823, menziona un accordo tra Leibulfo e l'arcivescovo d'Arles, Notone.\nNell'824, una carta datata 7 novembre menziona uno scambio di terre con Notone, l'arcivescovo d'Arles, come viene descritto nel \"Diplomata Ludovici Pii Imperatoris\". Questo scambio viene confermato il 3 gennaio dell'825 dall'Imperatore. Leibulfo risulta essere un benefattore del monastero di L\u00e9rins, e secondo Jean-Pierre Poly, egli sarebbe il fondatore dell'abbazia di Saint-Andr\u00e9 di la Cappe, su un'isola del Rodano a valle di Arles.\nMorte.\nLa sua morte sopravviene dopo il 16 marzo dell'829, data della sua ultima donazione al monastero di L\u00e9rins, l'abbazia di Saint-Andr\u00e9 che aveva costruito sull'\u00eele de la Cappe, ad Aniane Secondo alcuni, questa devozione \u00e8 da rintracciare nelle origini meridionali del conte e spiegherebbero diverse donazioni, permesse tra l'816 e l'820 dal re Ludovico il Pio; queste donazioni, riguardo a possedimenti arlesiani (Saint-Martin, Mornas, \"Massatia\", ...), non avrebbero potuto essere state fatte se non con il consenso del conte. Bernardo I di Tolosa riceve i suoi \"honores\".\nForse visse comunque fino all'835, allorch\u00e9 per combattere i pirati, l'imperatore Ludovico il Pio convoca tutti i conti provenzali sotto l'autorit\u00e0 di un duca residente ad Arles, forse Leibulfo. Un placito, datato 843/844, menziona Leibulfo come conte d'Arles; ma sembra poco probabile che a questa data egli fosse ancora in vita.\nIl duca Guerino, o il conte Audiberto secondo Jean-Pierre Poly, gli succedettero in Provenza.\nMatrimonio e discendenza.\nLeibulfo aveva una moglie, chiamata Oda o Odda, anche lei benefattrice di L\u00e9rins.\nNon si conosce la sua discendenza diretta. Ad ogni modo, negli anni 900-920, emerge un certo Ghigo d'origine nobile, ex-chierico d'Arles diventato vescovo di Gerona, che cede a strane condizioni verso il 922/923 alla cattedrale d'Arles, tra gli altri \"allodi\", l'abbazia di Saint-Andr\u00e9 di la Cappe. Questo Ghigo appare come legittimista nel conflitto che aveva opposto poco tempo prima l'antica nobilt\u00e0 ai borgognoni. \u00c8 comunque possibile sia un discendente del conte Leibulfo."}
{"id": "3313065", "revid": "287204", "url": "https://it.wikipedia.org/wiki?curid=3313065", "title": "L'errore", "text": ""}
{"id": "3313069", "revid": "1573940", "url": "https://it.wikipedia.org/wiki?curid=3313069", "title": "Gelib", "text": "Gelib (altri nomi: \"Gilib\", \"Jilib\", \"Jillib\", \"Jillio\"; in arabo \u062c\u0644\u0628) \u00e8 una citt\u00e0 nella Somalia, la pi\u00f9 popolosa della regione del Medio Giuba, situata sulla strada che collega Mogadiscio a Chisimaio. \nGeografia.\nGelib \u00e8 soggetta a inondazioni e si trova vicino alla riva del fiume Juba.\nStoria.\nIn questa citt\u00e0, nel dicembre 2006 e nel gennaio del 2007, vi ha preso luogo la \"battaglia di Gelib\", nella quale \u00e8 stata sconfitta l'Unione delle Corti Islamiche (I.slamic C.ourts U.nion. -ICU- ). La citt\u00e0 \u00e8 stata poi riconquistata dall'ICU il 17 maggio 2008. La citt\u00e0 \u00e8 attualmente sotto il controllo di Al-Shabaab."}
{"id": "3313070", "revid": "287204", "url": "https://it.wikipedia.org/wiki?curid=3313070", "title": "L'errore (album)", "text": ""}
{"id": "3313073", "revid": "579331", "url": "https://it.wikipedia.org/wiki?curid=3313073", "title": "Viva Las Vegas (colonna sonora)", "text": ""}
{"id": "3313074", "revid": "110157", "url": "https://it.wikipedia.org/wiki?curid=3313074", "title": "Verbilki", "text": "Verbilki \u00e8 una cittadina della Russia europea centrale, situata nella oblast' di Mosca; appartiene amministrativamente al \"rajon\" Taldomskij.\nSorge nella parte settentrionale della \"oblast'\", sul fiume Dubna, 90 chilometri a nord di Mosca.\nLa cittadina \u00e8 sede, dalla met\u00e0 del XVIII secolo, di uno stabilimento per la produzione di porcellana."}
{"id": "3313077", "revid": "1573940", "url": "https://it.wikipedia.org/wiki?curid=3313077", "title": "Severnyj (Oblast' di Mosca)", "text": "Severnyj \u00e8 una cittadina della Russia europea centrale, situata nella oblast' di Mosca; appartiene amministrativamente al \"rajon\" Taldomskij.\nSorge nella parte settentrionale della \"oblast'\", 5 chilometri a sud del capoluogo distrettuale Taldom."}
{"id": "3313079", "revid": "149727", "url": "https://it.wikipedia.org/wiki?curid=3313079", "title": "Ponte di Nozza", "text": ""}
{"id": "3313081", "revid": "110157", "url": "https://it.wikipedia.org/wiki?curid=3313081", "title": "Stolbovaja", "text": "Stolbovaja \u00e8 una cittadina della Russia europea centrale, situata nella oblast' di Mosca; appartiene amministrativamente al \"rajon\" \u010cechovskij.\nSorge nella parte centromeridionale della \"oblast'\", 64 chilometri a sud di Mosca."}
{"id": "3313083", "revid": "128096", "url": "https://it.wikipedia.org/wiki?curid=3313083", "title": "Atanarjuat", "text": ""}
{"id": "3313084", "revid": "767487", "url": "https://it.wikipedia.org/wiki?curid=3313084", "title": "Mi\u0161eronskij", "text": "Mi\u0161eronskij \u00e8 una cittadina della Russia europea centrale, situata nella oblast' di Mosca; appartiene amministrativamente al \"rajon\" \u0160aturskij.\nSorge nell'estrema parte nordorientale della \"oblast'\", nella pianura della Me\u0161\u010d\u00ebra, vicino al confine con la oblast' di Ivanovo."}
{"id": "3313087", "revid": "80339", "url": "https://it.wikipedia.org/wiki?curid=3313087", "title": "Mi\u0161eronski", "text": ""}
{"id": "3313088", "revid": "287204", "url": "https://it.wikipedia.org/wiki?curid=3313088", "title": "Miseronskij", "text": ""}
{"id": "3313090", "revid": "80339", "url": "https://it.wikipedia.org/wiki?curid=3313090", "title": "Misheronsky", "text": ""}
{"id": "3313091", "revid": "767487", "url": "https://it.wikipedia.org/wiki?curid=3313091", "title": "Pensione paura", "text": "Pensione paura \u00e8 un film del 1978, diretto da Francesco Barilli.\nPer il mercato spagnolo fu scelto il titolo La violaci\u00f2n de la se\u00f1orita Julia.\nTrama.\nDurante la Seconda guerra mondiale, con il marito impegnato al fronte, Marta, insieme alla figlia Rosa e un cameriere alcolizzato, gestisce una fatiscente pensione in riva a un lago, occupandosi d'una poco raccomandabile clientela composta da due prostitute, qualche fuggiasco e altre persone misteriose. Una notte, Marta, viene trovata morta in fondo a una rampa di scale, cadendo rovinosamente al buio per disgrazia. A questo punto Rosa si trova improvvisamente sola, incapace di governare la situazione e trovandosi, per giunta, in balia d'ospiti pericolosi e senza alcun scrupolo. Una notte, in un crescendo di violenza e accidia, Rosa viene attirata in camera dalla vecchia e perversa amante di Rodolfo, cliente della pensione, bello, giovane, prestante e mantenuto dalla stessa. Ma ad attenderla c'\u00e8 proprio Rodolfo che la violenta sadicamente. Dopo la violenza, Rosa fugge e si rifugia in camera, molto sconvolta. I viveri scarseggiano e gestire la pensione \u00e8 sempre pi\u00f9 difficile: gli ospiti, oltre a non pagare, diventano sempre pi\u00f9 esigenti. Rosa ha solo Guido per amico, un ragazzino sensibile che spesso s'offre d'aiutarla e con il quale trascorre alcuni momenti spensierati. Durante una notte piovosa, un uomo vestito di nero s'introduce nella pensione e uccide barbaramente Rodolfo e l'amante a colpi di scure. Rinvenuti i cadaveri, Rosa, pi\u00f9 che mai sconvolta, li occulta nelle cantine della pensione, un tempo adibite a zone termali. Rosa continua a sperare che il padre possa un giorno tornare, liberandola da quell'inferno. Una notte viene aggredita da due trafficanti di preziosi, convinti che la ragazza nasconda dei gioielli, trafugati in realt\u00e0 da Rodolfo. Rosa riesce a sfuggire ma viene poi bloccata da alcuni clienti, che vogliono coinvolgerla in una sorta d'orgia; la ragazza si divincola e urla e, in quel momento, fa il suo ingresso un uomo misterioso che uccide i vari ospiti a colpi di mitra. Rosa \u00e8 ora convinta che l'uomo sia suo padre ma, in realt\u00e0, dietro il cappello ben calato sul viso, si nasconde un altro uomo che le rivela d'avere fatto parte d'un battaglione insieme a suo padre, morto in guerra da qualche tempo. L'uomo bacia appassionatamente Rosa e le comunica che \u00e8 necessario che lasci la pensione e lo segua: penser\u00e0 lui al suo futuro. Rosa, per\u00f2, scioccata dagli avvenimenti, non si rassegna al fatto che suo padre sia morto. La ragazza, tra l'altro, confessa all'uomo d'essere stata proprio lei a uccidere Rodolfo e l'amante a colpi di scure: infatti, travestita da uomo, aveva ucciso i due amanti per vendicarsi della violenza subita, occultando i corpi nelle cantine. L'uomo non d\u00e0 peso ai particolari e insiste perch\u00e9 Rosa lasci la pensione e lo segua. Incredula davanti alla tragica notizia della morte del padre e scossa dagli eventi violenti che l'hanno coinvolta, Rosa, perde il senno e, dopo averlo baciato, uccide il proprio salvatore a colpi di pistola, dopodich\u00e9, si chiude nella pensione stracolma di cadaveri in attesa del ritorno del padre. Solo in quel momento si comprende che la ragazza \u00e8 diventata completamente pazza: infatti scrive una lettera al padre implorando il suo ritorno e scrivendole che nulla \u00e8 cambiato dal momento della sua partenza.\nLuoghi delle riprese.\nAlcune riprese sono state girate al Lago di Bracciano (gli esterni ad inizio film), le restanti a Canale Monterano in provincia di Roma.\nDistribuzione.\nDistribuito nei cinema italiani il 16 febbraio 1978, il film \u00e8 stato un insuccesso commerciale, incassando appena 82.645.242 di lire dell'epoca.\nEdizioni home video.\nNel dicembre 2007 \u00e8 uscito il DVD del film, distribuito dalla \"Next Video\".\nCitazioni e riferimenti ad altre pellicole.\nIn Suspiria, la protagonista veniva attaccata dai vermi; la scena \u00e8 stata ripresa da Barilli in \"Pensione paura\", sostituendo i vermi con gli scarafaggi."}
{"id": "3313093", "revid": "110157", "url": "https://it.wikipedia.org/wiki?curid=3313093", "title": "Frjanovo", "text": "Frjanovo \u00e8 una cittadina della Russia europea centrale, situata nella oblast' di Mosca (\"rajon\" \u0160\u010d\u00eblkovskij).\nSorge nella parte centro-orientale della \"oblast'\", alcune decine di chilometri a nordest di Mosca."}
{"id": "3313094", "revid": "37929238", "url": "https://it.wikipedia.org/wiki?curid=3313094", "title": "Fiorano di Serio", "text": ""}
{"id": "3313095", "revid": "466539", "url": "https://it.wikipedia.org/wiki?curid=3313095", "title": "Sverdlovskij (Oblast' di Mosca)", "text": "Sverdlovskij \u00e8 una cittadina della Russia europea centrale, situata nella oblast' di Mosca (\"rajon\" \u0160\u010d\u00eblkovskij).\nSorge nella parte centrale della \"oblast'\", sul fiume Kljaz'ma, alcune decine di chilometri a est di Mosca. La cittadina prende il nome da Jakov Sverdlov, uno dei leader del partito bolscevico durante la rivoluzione d'ottobre."}
{"id": "3313096", "revid": "80339", "url": "https://it.wikipedia.org/wiki?curid=3313096", "title": "Nekrasovski", "text": ""}
{"id": "3313097", "revid": "1305772", "url": "https://it.wikipedia.org/wiki?curid=3313097", "title": "Il muro (Loredana Errore)", "text": "Il muro \u00e8 il primo singolo estratto dal primo album \"L'errore\" della cantante italiana Loredana Errore, uscito l'8 marzo 2011. Il singolo \u00e8 entrato in rotazione radiofonica il 21 gennaio 2011 e reso disponibile su piattaforme digitali a partire dal 24 gennaio.\nCome nel suo primo EP, \"Ragazza occhi cielo\", l'artista ha collaborato col cantautore Biagio Antonacci, che ha scritto e il brano assieme a Mila Normanni. Il singolo \u00e8 una traccia dal sound moderno con elementi musicali degli anni ottanta.\nRiguardo ad \"Il muro\", Biagio Antonacci ha dichiarato: \"Ero in studio con Michele Canova a mixare il cd di Loredana, molto bello, da me scritto e prodotto!! I discografici sono impazziti per \"Il muro\" primo singolo finito, entusiasmo alle stelle. Troppo bello per tenerlo nel cassetto anche solo un giorno in pi\u00f9. E cos\u00ec abbiamo deciso di sottrarre e diffondere anzitempo il brano, per la gioia dei fan che attendono novit\u00e0 da parte di Loredana Errore. Il CD si chiamer\u00e0 \"L'errore\" ed uscir\u00e0 a marzo.\"\nIl video musicale ufficiale del brano \u00e8 stato diretto da Gaetano Morbioli."}
{"id": "3313100", "revid": "1573940", "url": "https://it.wikipedia.org/wiki?curid=3313100", "title": "Nekrasovskij", "text": ""}
{"id": "3313101", "revid": "339392", "url": "https://it.wikipedia.org/wiki?curid=3313101", "title": "Giuba centrale", "text": ""}
{"id": "3313102", "revid": "80339", "url": "https://it.wikipedia.org/wiki?curid=3313102", "title": "Nekrasovsky", "text": ""}
{"id": "3313104", "revid": "22356", "url": "https://it.wikipedia.org/wiki?curid=3313104", "title": "Chilantaisaurus", "text": ""}
{"id": "3313105", "revid": "80339", "url": "https://it.wikipedia.org/wiki?curid=3313105", "title": "Zelenogradski", "text": ""}
{"id": "3313106", "revid": "80339", "url": "https://it.wikipedia.org/wiki?curid=3313106", "title": "Zelenogradsky", "text": ""}
{"id": "3313107", "revid": "80339", "url": "https://it.wikipedia.org/wiki?curid=3313107", "title": "Fryanovo", "text": ""}
{"id": "3313108", "revid": "628767", "url": "https://it.wikipedia.org/wiki?curid=3313108", "title": "Confine tra l'Austria e il Liechtenstein", "text": "Il confine tra l'Austria e il Liechtenstein descrive la linea che delimita i due stati. Ha una lunghezza di 35\u00a0km.\nStoria.\nIl confine \u00e8 molto antico perch\u00e9 risale a quando le contee di Vaduz e di Schellenberg nel 1434 furono riunite. Il confine \u00e8 diventato internazionale nel 1806 quando il Liechtenstein divenne stato sovrano.\nCaratteristiche.\nLa linea di confine si trova ad ovest dell'Austria e ad est del Liechtenstein.\nInizia dalla triplice frontiera tra Austria, Liechtenstein e Svizzera collocata a nord del Liechtenstein e lungo il fiume Reno. Il confine scende verso sud fino ad arrivare al Naafkopf dove si incontra la seconda triplice frontiera tra Austria, Liechtenstein e Svizzera.\nSezioni alpine sul confine.\nIl confine \u00e8 collocato lungo la catena alpina. Da ovest verso est si incontrano le seguenti sezioni e sottosezioni alpine:"}
{"id": "3313117", "revid": "767487", "url": "https://it.wikipedia.org/wiki?curid=3313117", "title": "Piotr Paleczny", "text": "Biografia.\nPiotr Paleczny \u00e8 nato nel 1946. Si \u00e8 diplomato all'Accademia Fryderyk Chopin di Varsavia sotto la guida di Jan Ekier. Nel 1970 ha vinto il terzo premio e il riconoscimento speciale per l'esecuzione della miglior sonata nella nona edizione del Concorso pianistico internazionale Fr\u00e9d\u00e9ric Chopin, vinta da Garrick Ohlsson.\nCarriera.\nDall'affermazione a Varsavia ha iniziato una brillante carriera. Si \u00e8 esibito nelle pi\u00f9 importanti sale da concerto: Carnegie Hall e Avery Fisher Hall del Lincoln Center di New York, Teatro Col\u00f3n di Buenos Aires, Concertgebouw di Amsterdam e Royal Festival Hall di Londra. \nHa suonato con l'Orchestra Filarmonica di Varsavia, i Chicago Symphony Orchestra, la Royal Philharmonic Orchestra, la BBC Symphony Orchestra, l'Orchestra Sinfonica Nazionale della RAI e l'Orchestra dell'Accademia nazionale di Santa Cecilia.\nRepertorio.\nPaleczny possiede un repertorio molto vasto, sebbene si concentri principalmente sull'opera di Fryderyk Chopin e di altri compositori polacchi come Ignacy Jan Paderewski, Karol Szymanowski e Witold Lutos\u0142awski."}
{"id": "3313118", "revid": "115254020", "url": "https://it.wikipedia.org/wiki?curid=3313118", "title": "Imaging per Windows", "text": "Imaging per Windows \u00e8 un software document imaging integrato nelle precedenti versioni Windows 95/98/Me/NT/2000. Esso permette di visualizzare immagini, di modificarle e contiene funzioni per la scansione. A partire da Windows XP \u00e8 stato sostituito da Visualizzatore immagini e Fax e Paint, che si basano su GDI +. Purtroppo, le funzioni di modifica immagine multipagina sono sparite con il software di Imaging.\nImaging per Windows \u00e8 stato sviluppato da Wang (per Windows 95/NT 4.0), successivamente \u00e8 stato assorbito da Kodak, (come \" Eastman Software\", per Windows 98/2000), per poi diventare \"eiStream Inc\". Attualmente \u00e8 posseduto da Global 360 e nel novembre del 2008 \u00e8 stata rilasciata la versione 4.0\nImaging per Windows supporta la creazione, l'annotazione, la visualizzazione e la stampa di TIFF, BMP e Microsoft Fax \"AWD\" documenti immagine. Gli utenti possono inoltre visualizzare e stampare immagini JPEG e PCX / DCX.\nImaging per Windows fornisce anche la possibilit\u00e0 di sviluppare software usando strumenti ActiveX. Ogni copia include i controlli OCX di Imaging di Kodak/Wang (ActiveX) - ImgEdit, ImgAdmin, ImgThumb, ImgScan e vengono forniti i controlli ImgOCR."}
{"id": "3313122", "revid": "352448", "url": "https://it.wikipedia.org/wiki?curid=3313122", "title": "Marca Ispanica", "text": ""}
{"id": "3313125", "revid": "109717513", "url": "https://it.wikipedia.org/wiki?curid=3313125", "title": "Freund", "text": ""}
{"id": "3313127", "revid": "339392", "url": "https://it.wikipedia.org/wiki?curid=3313127", "title": "OSA/ONC", "text": ""}
{"id": "3313131", "revid": "106714006", "url": "https://it.wikipedia.org/wiki?curid=3313131", "title": "Baudelaire (singolo)", "text": "Baudelaire \u00e8 una canzone dei Baustelle. \u00c8 il terzo singolo estratto dal loro album \"Amen\", pubblicato nel 2008. Il brano \u00e8 entrato in rotazione radiofonica a partire dal 30 giugno 2008.\nIl brano.\nParlando del brano Francesco Bianconi ha dichiarato:\nIl video.\nIl video musicale prodotto per \"Baudelaire\" \u00e8 stato diretto da Mr. Maciunas e Massimiliano Bartolini e prodotto da Alessandro Chiappello della Casasonica Management. Il video affronta il tema della morte ed \u00e8 stato girato in Sicilia e Palermo."}
{"id": "3313132", "revid": "1649409", "url": "https://it.wikipedia.org/wiki?curid=3313132", "title": "Nunziatura apostolica in Francia", "text": "La nunziatura apostolica in Francia \u00e8 una rappresentanza diplomatica permanente della Santa Sede in Francia. La sede \u00e8 a Parigi. La nunziatura \u00e8 retta da un diplomatico, detto \"nunzio apostolico in Francia\" che ha il rango di nunzio, secondo l'art. 14 della Convenzione di Vienna del 1961.\nStoria.\nLe origini della nunziatura apostolica in Francia sono da ricondurre a tempi remoti.\nMolti personaggi di rilievo della Curia romana nel corso dei secoli hanno prestato servizio come nunzi apostolici in Francia, in particolare durante il XVII secolo, all'epoca dello splendore della corte di Luigi XIV a causa della potenza della Francia e della politica ecclesiastica adottata dal sovrano francese. Essi risiedevano all'H\u00f4tel de Cluny.\nCon la fine del Settecento e l'Ottocento e nuovamente con i primi anni del XX secolo, le relazioni tra Francia e Santa Sede peggiorarono per via delle frequenti tendenze politiche laiciste e anticlericali condannate tra gli altri da papa Pio X.\nDopo la Prima guerra mondiale, ad ogni modo, le relazioni tra i due stati si acquietarono e migliorarono notevolmente con la presidenza di Charles de Gaulle. Durante la Seconda guerra mondiale, a causa dell'antisemitismo promosso dalla Repubblica di Vichy, molti vescovi si erano opposti al mantenimento di relazioni diplomatiche aperte con il governo francese.\nAngelo Giuseppe Roncalli, futuro papa Giovanni XXIII, fu nunzio apostolico in Francia dal 1944 al 1953.\nL'attuale nunzio apostolico \u00e8 Celestino Migliore, arcivescovo, titolo personale, titolare di Canosa, nominato da papa Francesco l'11 gennaio 2020."}
{"id": "3313133", "revid": "834", "url": "https://it.wikipedia.org/wiki?curid=3313133", "title": "Flaviviridae", "text": "Flaviviridae \u00e8 una famiglia di virus di medie dimensioni, con genoma contenuto in un singolo filamento positivo di RNA, nucleocapside a simmetria icosaedrica, avvolto da membrana lipoproteica. Alcune delle 89 specie che appartengono a questa famiglia, distribuite in quattro generi (\"Flavivirus\", \"Pestivirus\", \"Hepacivirus\", \"Pegivirus\"), erano classificate in passato fra gli arbovirus di gruppo B, ossia virus trasmessi principalmente da Culicidae (zanzare) e Ixodida (zecche), a cui appartengono gli agenti eziologici di numerose malattie dei vertebrati e dell'uomo. Malattie associate con questa famiglia sono l'epatite (\"Hepacivirus\"), sindromi emorragiche, l'aborto, la malattia fatale delle mucose (\"Pestivirus\"), l'encefalite e le febbri emorragiche (\"Flavivirus\").\nIl suo nome deriva dal vocabolo latino \"flavus\", che significava \u00abgiallo\u00bb, in quanto nella famiglia \u00e8 compreso il virus della febbre gialla, responsabile di una grave malattia (la febbre gialla) che si manifesta clinicamente anche con ittero.\nStruttura.\nIl virione, sferico, misura dai 40 ai 60 nm di diametro ed \u00e8 avvolto da un pericapside lipidico. Il capside \u00e8 costituito da un'unica piccola proteina (C) e il pericapside comprende da due o (solo nel caso di \"Pestivirus\") tre proteine differenti. I pegivirus sembrano mancare del gene che codifica la proteina del nucleocapside.\nGenoma e replicazione.\nIl genoma \u00e8 una molecola singola di RNA a polarit\u00e0 positiva. La sua lunghezza varia da 8,9 a 11,3 kb a seconda del genere. Alle estremit\u00e0 5' e 3' sono presenti regioni non codificanti (NCR) che formano una struttura secondaria necessaria alla replicazione e alla traduzione. I flavivirus sono dotati di un cappuccio all'estremit\u00e0 5' necessaria per la traduzione, mentre gli altri generi sono dotati di un IRES. I virus entrano nella cellula per endocitosi mediata da recettori, diversi a seconda del virus. Il pH acido dell'endosoma avvia la fusione del pericapside colla membrana dell'organulo, quindi il genoma viene svestito del nucleocapside. Il genoma \u00e8 composto da un unico ORF tradotto in una poliproteina, che viene lisata dalle proteasi cellulari e virali. La porzione N-terminale della proteina contiene le proteine strutturali, la rimanente quelle non strutturali. Tra queste abbiamo enzimi che vengono impiegati nella replicazione, che avviene per mezzo di un RNA negativo come intermediario. L'assemblaggio avviene per gemmazione attraverso le membrane dell'ospite. Infine, i virioni maturati e dotati del pericapside vengono rilasciati per esocitosi."}
{"id": "3313140", "revid": "37930761", "url": "https://it.wikipedia.org/wiki?curid=3313140", "title": "Endine", "text": ""}
{"id": "3313141", "revid": "37930767", "url": "https://it.wikipedia.org/wiki?curid=3313141", "title": "Pian Gaiano", "text": ""}
{"id": "3313143", "revid": "37930803", "url": "https://it.wikipedia.org/wiki?curid=3313143", "title": "Solto", "text": ""}
{"id": "3313147", "revid": "767487", "url": "https://it.wikipedia.org/wiki?curid=3313147", "title": "Fernando Uribe", "text": "Caratteristiche tecniche.\nPunta centrale molto tecnica con alto tasso qualitativo, abile nel trovare la via della rete e dalla buona visione di gioco.\nCarriera.\nClub.\nDebutta nella massima serie colombiana nel 2009 col Deportivo Pereira, e l'anno successivo contribuisce a far vincere al Once Caldas il 4\u00ba titolo nazionale con i suoi 24 gol.\nIl 21 gennaio 2011 \u00e8 stato acquistato dalla squadra italiana del Chievo Verona, con cui ha firmato un contratto quadriennale. Esordisce con la nuova maglia il 6 marzo, in Chievo- (0-0), segna la sua prima rete con la maglia clivense il 9 maggio segnando il gol del momentaneo 2-1 nella partita che finir\u00e0 poi con la rimonta da 2-0 a 2-2 sulla Juventus a Torino.\nNella stagione successiva esordisce con la sua prima doppietta con la maglia clivense il 23 novembre 2011 nel quarto turno eliminatorio di Coppa Italia contro il , match conclusosi 3-0. Segna il suo secondo goal in campionato, il 6 maggio 2012 contro il .\nNel mercato di luglio approda infine all'Atl\u00e9tico Nacional.\nNazionale.\nNel 2010 ha fatto parte della nazionale Colombiana facendo il suo esordio il 18 novembre nell'1-1 contro il Per\u00f9, con cui ha all'attivo 2 presenze e zero reti.\nStatistiche.\nPresenze e reti nei club.\n\"Statistiche aggiornate al 3 maggio 2017.\""}
{"id": "3313148", "revid": "37930946", "url": "https://it.wikipedia.org/wiki?curid=3313148", "title": "Comune Nuovo", "text": ""}
{"id": "3313149", "revid": "37930954", "url": "https://it.wikipedia.org/wiki?curid=3313149", "title": "Verdello Maggiore", "text": ""}
{"id": "3313150", "revid": "37930972", "url": "https://it.wikipedia.org/wiki?curid=3313150", "title": "Fornovo di San Giovanni", "text": ""}
{"id": "3313152", "revid": "287204", "url": "https://it.wikipedia.org/wiki?curid=3313152", "title": "Confine tra l'Austria e la Germania", "text": "Il confine tra l'Austria e la Germania descrive la linea che separa i due Stati. Ha una lunghezza di .\nCaratteristiche.\nIl confine \u00e8 situato al nord-ovest dell'Austria ed al sud-est della Germania.\nInizia alla triplice frontiera situata sul lago di Costanza dove si incontrano l'Austria, la Germania e la Svizzera. Segue poi un andamento generale verso est fino ad arrivare alla triplice frontiera tra Austria, Germania e Repubblica Ceca.\nIl confine, lasciato il lago di Costanza, corre lungo le Alpi Bavaresi interessando successivamente le Alpi dell'Algovia e le Alpi dell'Ammergau. Incontra poi le Alpi Calcaree Nordtirolesi nelle sottosezioni Monti di Mieming e del Wetterstein e Monti del Karwendel. Riprende poi le Alpi Bavaresi nelle sottosezioni Alpi del Mangfall e Alpi del Chiemgau. Tocca poi le Alpi Settentrionali Salisburghesi nelle Alpi di Berchtesgaden. Il confine segue poi per un tratto i fiumi Salzach, Inn e Danubio. Lasciato il Danubio, arriva alla triplice frontiera finale.\nParticolarit\u00e0.\nIl confine ha la particolarit\u00e0 che sulla vetta del Sorgschrofen \u00e8 ridotto ad un punto. A nord del monte, il comune austriaco di Jungholz \u00e8 quasi del tutto racchiuso nel territorio tedesco, ed \u00e8 collegato all'Austria solamente tramite questo punto.\nL\u00e4nder interessati.\nIn Germania \u00e8 interessato un Land:\nIn Austria sono interessati quattro L\u00e4nder:"}
{"id": "3313153", "revid": "37930995", "url": "https://it.wikipedia.org/wiki?curid=3313153", "title": "Osio di Sopra", "text": ""}
{"id": "3313154", "revid": "37931006", "url": "https://it.wikipedia.org/wiki?curid=3313154", "title": "Osio di Sotto", "text": ""}
{"id": "3313155", "revid": "37931045", "url": "https://it.wikipedia.org/wiki?curid=3313155", "title": "Corte Nuova", "text": ""}
{"id": "3313156", "revid": "37931075", "url": "https://it.wikipedia.org/wiki?curid=3313156", "title": "Oltresenda Alta", "text": ""}
{"id": "3313157", "revid": "125304558", "url": "https://it.wikipedia.org/wiki?curid=3313157", "title": "Microsoft Agent", "text": "Microsoft Agent era una tecnologia sviluppata da Microsoft che impiegava personaggi animati, sintesi vocale e riconoscimento vocale per migliorare l'interazione con gli utenti del computer.\nEra preinstallata in Windows da Windows 2000 a Windows Vista, (opzionale in Windows 7 installando Hotfix KB969168 fornito dalla Microsoft).\nLe funzionalit\u00e0 di Microsoft Agent sono esposte come controllo ActiveX che pu\u00f2 essere utilizzato anche da pagine web.\nLa teoria dietro questo software \u00e8 derivata dagli studi sulle interfacce sociali di Clifford Nass e Byron Reeves del Centro per lo studio della lingua e delle informazioni della Stanford University.\nCronologia delle versioni.\nSi tratta di una tecnologia di carattere interattivo prima introdotta in Microsoft Bob, che utilizzava una prima versione della tecnologia Agent denominata internamente \"Microsoft Actor\". Si trattava del codice utilizzato nelle prime versioni dell'Assistente di Office in Office 97. \nMicrosoft Agent \u00e8 stato successivamente sviluppato da Tandy Trower nel tentativo di offrire una tecnologia pi\u00f9 flessibile ed utilizzabile dagli sviluppatori di terze parti, che avrebbero potuto includerla nelle loro applicazioni e pagine web. La versione del software include tra l'altro quattro personaggi interattivi e un'utilit\u00e0 che consente agli sviluppatori di creare i propri personaggi e i loro relativi comportamenti."}
{"id": "3313160", "revid": "118144633", "url": "https://it.wikipedia.org/wiki?curid=3313160", "title": "Discografia dei The White Stripes", "text": ""}
{"id": "3313163", "revid": "37931167", "url": "https://it.wikipedia.org/wiki?curid=3313163", "title": "Castel Covati", "text": ""}
{"id": "3313168", "revid": "125412361", "url": "https://it.wikipedia.org/wiki?curid=3313168", "title": "Nunziatura apostolica nel Granducato di Toscana", "text": "La nunziatura apostolica in Toscana o nunziatura apostolica nel Granducato di Toscana \u00e8 stata una rappresentanza diplomatica permanente della Santa Sede nel Granducato di Toscana. La sede era a Firenze. La nunziatura era retta da un diplomatico, detto \"nunzio apostolico in Toscana\", che aveva il rango di ambasciatore.\nStoria.\nLa nunziatura apostolica in Toscana venne fondata da papa Pio IV il 2 agosto 1560 con il breve apostolico \"Insignis tua\", in virt\u00f9 della sua politica di alleanza con i Medici che avrebbero avuto sotto il suo pontificato un rapporto privilegiato con la Santa Sede. Il legato pontificio godette infatti di ampi poteri soprattutto sull'inquisizione, poteri che vennero difatti largamente ridotti dal successore Sisto V.\nGi\u00e0 in precedenza alla fondazione della nunziatura, ad ogni modo, esisteva una forma di sede diplomatica con a capo un \"Collettore Generale\" di sede a Firenze in quanto essa era la pi\u00f9 importante citt\u00e0 Toscana, nominativo che poi venne cambiato in Nunziatura apostolica nel Granducato di Toscana dopo la costituzione del Granducato ad opera di Cosimo I de' Medici e su appoggio del pontefice.\nDurante il Seicento il futuro Innocenzo XII fu nunzio apostolico nel Granducato.\nLa nunziatura cess\u00f2 di esistere con l'annessione del Granducato di Toscana al Regno d'Italia nel marzo 1859. Il 5 maggio 1859 l'ultimo nunzio apostolico, Alessandro Franchi, lasci\u00f2 Firenze."}
{"id": "3313173", "revid": "115730198", "url": "https://it.wikipedia.org/wiki?curid=3313173", "title": "Piangi Roma", "text": "Piangi Roma \u00e8 un brano musicale dei Baustelle, cantato con la partecipazione dell'attrice Valeria Golino pubblicato nel 2009\nIl brano.\n\"Piangi Roma\", che \u00e8 stata descritta come un omaggio dei Baustelle a Roma ed al cinema \u00e8 stata inclusa nella colonna sonora \"Giulia non esce la sera\" dell'omonimo film \"Giulia non esce la sera\" di Giuseppe Piccioni, di cui \u00e8 protagonista la stessa Valeria Golino. Il brano \u00e8 stato reso disponibile per l'airplay radiofonico il 24 marzo 2009, mentre per il download digitale il 3 aprile 2009.\nIl video.\nIl video musicale prodotto per \"Piangi Roma\" \u00e8 stato diretto da Fabio Paleari ed \u00e8 stato presentato in anteprima il 24 febbraio 2009, in occasione della conferenza stampa per la presentazione del film \"Giulia non esce la sera\". Il video \u00e8 girato in bianco e nero e ruota quasi esclusivamente sui primi piani di Francesco Bianconi e Valeria Golino.\nPremi.\nIl brano \u00e8 stato premiato con il premio cinematografico Nastro d'argento alla migliore canzone originale, nell'ambito dei Nastri d'argento 2009. Ha avuto la meglio sugli altri finalisti: Biagio Antonacci con \"Il cielo ha una porta sola\" (per il film \"Ex\"), \"Don't Leave Me Cold\" dei Megahertz, cantata da Laura Chiatti e Claudio Santamaria (per \"Il caso dell'infedele Klara\"), \"Per fare a meno di te\" di Giorgia e Fabrizio Campanelli (per \"Solo un padre\") e \"Senza farsi male\" di Fabio Abate e Carmen Consoli (per \"L'uomo che ama\")."}
{"id": "3313184", "revid": "24443", "url": "https://it.wikipedia.org/wiki?curid=3313184", "title": "Confine tra la Svizzera e il Liechtenstein", "text": ""}
{"id": "3313186", "revid": "37931603", "url": "https://it.wikipedia.org/wiki?curid=3313186", "title": "Armi da assedio medioevali", "text": ""}
{"id": "3313187", "revid": "1272592", "url": "https://it.wikipedia.org/wiki?curid=3313187", "title": "Coloreto", "text": "Coloreto (\"Clor\u00e8i\" in dialetto parmigiano) \u00e8 una piccola frazione del comune di Parma, appartenente al quartiere Lubiana.\nLa localit\u00e0 \u00e8 situata 5,15\u00a0km a sud-est del centro della citt\u00e0.\nGeografia fisica.\nLa frazione sorge in posizione pianeggiante alla quota di 58\u00a0m s.l.m., tra le campagne a sud-est di Parma.\nStoria.\n\"Coloritae\" fu menzionata con altre localit\u00e0 nel 962 nell'atto, di dubbia autenticit\u00e0, in cui l'imperatore del Sacro Romano Impero Ottone I di Sassonia riconobbe al vescovo di Parma Oberto l'autorit\u00e0, oltre che sulla citt\u00e0, anche su 3 miglia di contado intorno a essa.\nLa pi\u00f9 antica testimonianza dell'esistenza della chiesa del villaggio risale invece al 1182.\nNel 1317 Coloreto e la vicina Martorano furono devastate dalle truppe di Giberto III da Correggio.\nDopo l'Unit\u00e0 d'Italia Coloreto divenne frazione del comune di Marore, soppresso nel 1870, quando fu costituito il comune di San Lazzaro Parmense, a sua volta cessato nel 1943.\nMonumenti e luoghi d'interesse.\nChiesa di San Biagio.\nMenzionata per la prima volta nel 1182, la chiesa romanica, dedicata a san Desiderio, fu probabilmente ricostruita alla fine del XV secolo e reintitolata entro il 1493 a san Biagio; elevata a parrocchia nel 1564, fu profondamente ristrutturata nel 1947; la chiesa neoclassica \u00e8 internamente decorata con dipinti novecenteschi."}
{"id": "3313192", "revid": "37931872", "url": "https://it.wikipedia.org/wiki?curid=3313192", "title": "Costa Rainera", "text": ""}
{"id": "3313193", "revid": "47767", "url": "https://it.wikipedia.org/wiki?curid=3313193", "title": "Aman'Thul", "text": ""}
{"id": "3313194", "revid": "47767", "url": "https://it.wikipedia.org/wiki?curid=3313194", "title": "Khaz'goroth", "text": ""}
{"id": "3313195", "revid": "729019", "url": "https://it.wikipedia.org/wiki?curid=3313195", "title": "Romanzo psicoanalitico", "text": "Il romanzo psicoanalitico \u00e8 una sottocategoria del romanzo psicologico. La caratteristica principale di questo scritto \u00e8 la prevalenza del monologo interiore dell'autore o di uno o pi\u00f9 personaggi, per questa ragione di frequente il romanzo psicoanalitico \u00e8 un'opera autobiografica.\n\"La coscienza di Zeno\" di Italo Svevo \u00e8 probabilmente il primo e pi\u00f9 autorevole esempio di questo genere letterario. Prevale, in questa opera, oltre al monologo interiore tutta la vita emotiva dell'autore, ponendo in evidenza una serie di contraddizioni che si fanno carico di un generale malessere della societ\u00e0 del primo novecento. In quest'ottica, l'autore dipinge un'immagine dissociata del proprio io, con la consapevolezza di aver realizzato lo scritto nel tentativo di liberarsi di un proprio malessere, tentativo pi\u00f9 volte dichiarato fallimentare. Il romanzo, concepito come un esperimento psicoanalitico finalizzato ad alleviare i propri dolori e il proprio disagio, finisce per diventare una precisa critica ai metodi e risultati della stessa psicoanalisi.\n\"Il male oscuro\" di Giuseppe Berto, diviene emblema del romanzo concepito come fuga da una vera e propria patologia. Basta scorrere poche pagine per scorgere la \"fuga delle idee\", dove il pensiero dell'autore viene esposto cos\u00ec come si origina, con un susseguirsi di frasi quasi senza punteggiatura che descrivono il pensiero dell'autore che fa naufragio nel proprio subconscio.\nNato nello stesso contesto storico della psicoanalisi, il romanzo psicoanalitico si materializza come testimonianza artistica di una pratica rivoluzionaria, responsabile della scoperta di aspetti per secoli incompresi del comportamento umano."}
{"id": "3313196", "revid": "47767", "url": "https://it.wikipedia.org/wiki?curid=3313196", "title": "Eonar", "text": ""}
{"id": "3313197", "revid": "47767", "url": "https://it.wikipedia.org/wiki?curid=3313197", "title": "Norgannon", "text": ""}
{"id": "3313198", "revid": "47767", "url": "https://it.wikipedia.org/wiki?curid=3313198", "title": "Golganneth", "text": ""}
{"id": "3313199", "revid": "1924342", "url": "https://it.wikipedia.org/wiki?curid=3313199", "title": "Negative", "text": "I Negative sono un gruppo finlandese Glam rock fondato verso la fine del 1997. \nI membri del gruppo hanno dichiarato che la loro musica \u00e8 influenzata da gruppi quali i Guns N'Roses, Queen e Hanoi Rocks.\nGruppi correlati.\nIl fratello minore di Jonne Aaron, Ville Liimatainen, \u00e8 il cantante della rock band finlandese, Flinch, la quale \u00e8 gestita dalla Hype Productions, la stessa etichetta dei Negative.\nVille ha contribuito come corista nella cover di \"Too Much Love Will Kill You\" dei Queen, fatta dai Negative a fianco di Jussi Selo degli Uniklubi (il quale aveva gi\u00e0 contribuito come corista in altre canzoni del gruppo)\nDiscografia.\nDVD.\n\"In The Eye Of The Hurricane\" (2008 - Fin #1)"}
{"id": "3313207", "revid": "767487", "url": "https://it.wikipedia.org/wiki?curid=3313207", "title": "Stories of Lost Souls", "text": "Stories of Lost Souls \u00e8 un film corale del 2005 diretto da Mark Palansky, Deborra-Lee Furness, Andrew Upton, Col Spector, Toa Stappard, William Garcia, Illeana Douglas, Paul Holmes. In Italia \u00e8 stato distribuito solo per il mercato home video.\nTrama.\nAi confini tra illusione e realt\u00e0, sette storie di anime perse.\nThe Same.\nTutte le sere un nano attende con ansia il rientro della bellissima ragazza che vive accanto a lui. Per conquistarla farebbe di tutto, anche commettere un crimine.\nEuston Road.\nDue uomini parlano nel bar di un hotel. Si trovano con sette interrogativi e sette terribili alternative ma il tempo \u00e8 davvero poco.\nStanding Room Only.\nUn gruppo di ragazzi \u00e8 in fila per vedere uno spettacolo del loro idolo, ma avranno molto pi\u00f9 di quello che si aspettano.\nSupermarket.\nI divi di Hollywood devono essere sempre delle celebrit\u00e0, anche se vanno a fare la spesa al supermercato sotto casa.\nNew Year's Eve.\nDurante una festa molto noiosa, una ragazza decide di sedurre un uomo pi\u00f9 grande di lei nonostante il disappunto dei suoi amici. La notte di capodanno le riserver\u00e0 delle sorprese.\nBangers.\nQualcosa di molto strano accade quando una ragazza con una grande immaginazione decide di cucinare per la madre.\nA Whole New Day.\nUn uomo si risveglia in quella che crede essere la sua casa, completamente vuota e senza mobili. \u00c8 convinto che la moglie lo abbia lasciato portandosi via i figli e tutte le sue cose. Gli rimane solo il suo cellulare."}
{"id": "3313210", "revid": "37932010", "url": "https://it.wikipedia.org/wiki?curid=3313210", "title": "Montaldo Ligure", "text": ""}
{"id": "3313212", "revid": "1318658", "url": "https://it.wikipedia.org/wiki?curid=3313212", "title": "Eurolega 2010-2011", "text": "L'Eurolega 2010-2011 \u00e8 stata la 46\u00aa edizione (la 4\u00aa con la denominazione attuale) della massima competizione europea. Il torneo \u00e8 iniziato il 18 novembre 2010 e si \u00e8 concluso il 21 maggio 2011 con la final eight al Poliesportiu di Andorra la Vella, nel Principato di Andorra.\nA vincere il trofeo \u00e8 stato il , al quinto successo nella manifestazione, che ha battuto in finale il . Gli spagnoli hanno ottenuto la possibilit\u00e0 di sfidare i vincitori della Coppa CERS 2010-2011 nella Coppa Continentale 2011-2012.\nIl era campione in carica, dopo aver vinto per la diciannovesima volta la competizione nella precedente edizione.\nFormula.\nIn questa stagione la competizione torn\u00f2 al formato in vigore nell'edizione 2008-2009. Nella prima fase i sedici club partecipanti vennero divisi in quattro gruppi da quattro squadre ciascuno i quali vennero disputati tramite la formula del girone all'italiana con gare di andata e ritorno. Le prime due classificate si qualificarono direttamente per le final eight che vennero disputate con la formula dell'eliminazione diretta in tre turni e cio\u00e8 quarti di finale, semifinali e finale.\nRisultati.\nFinal Eight.\nLe Final Eight della manifestazione si sono disputate presso il Poliesportiu a Andorra la Vella dal 18 al 21 maggio 2011."}
{"id": "3313213", "revid": "4175", "url": "https://it.wikipedia.org/wiki?curid=3313213", "title": "Willie Anderson", "text": ""}
{"id": "3313218", "revid": "394", "url": "https://it.wikipedia.org/wiki?curid=3313218", "title": "Nunziatura apostolica nella Repubblica di Venezia", "text": "La nunziatura apostolica a Venezia o nunziatura apostolica nella Repubblica di Venezia \u00e8 stata una rappresentanza diplomatica permanente della Santa Sede nella Repubblica di Venezia. La sede era a Venezia. La nunziatura era retta da un diplomatico, detto \"nunzio apostolico a Venezia\", che aveva il rango di ambasciatore.\nStoria.\nLa nunziatura apostolica in Venezia fu la seconda nunziatura apostolica ufficialmente fondata dalla Santa Sede dopo quella di Spagna istituita nel 1492. Fondata nel 1498, la nunziatura veneziana ebbe grande fortuna soprattutto durante il Cinquecento in occasione delle guerre d'Italia nelle quali lo Stato della Chiesa venne coinvolto.\nNel Cinquecento, Giovanni Battista Castagna, futuro Urbano VII (il pontefice col pontificato pi\u00f9 breve della storia), fu nunzio apostolico nella Repubblica di Venezia.\nLa nunziatura cess\u00f2 di esistere con l'annessione della Repubblica di Venezia alla Repubblica Cisalpina per opera dei napoleonici nel 1797."}
{"id": "3313221", "revid": "37932345", "url": "https://it.wikipedia.org/wiki?curid=3313221", "title": "Villafaraldi", "text": ""}
{"id": "3313223", "revid": "37932353", "url": "https://it.wikipedia.org/wiki?curid=3313223", "title": "San Bartolomeo dei Cervi", "text": ""}
{"id": "3313227", "revid": "226458", "url": "https://it.wikipedia.org/wiki?curid=3313227", "title": "Madonna col Bambino in trono tra i santi Elena e Tiziano", "text": "La Madonna con Bambino in trono tra sant'Elena e san Tiziano \u00e8 un dipinto a olio su tavola di Francesco Beccaruzzi, conservato presso la chiesa di Scomigo dedicata a Sant'Elena imperatrice nel comune di Conegliano.\nDescrizione.\nLa tavola rappresenta centralmente la Vergine in trono col Bambin Ges\u00f9, sul lato sinistro Sant'Elena imperatrice con la croce, sul lato destro san Tiziano vescovo."}
{"id": "3313228", "revid": "1005847", "url": "https://it.wikipedia.org/wiki?curid=3313228", "title": "Elezioni parlamentari in Estonia del 1995", "text": "Le elezioni parlamentari in Estonia del 1995 si tennero il 5 marzo per il rinnovo del Riigikogu. In seguito all'esito elettorale, Tiit V\u00e4hi, espressione del Partito della Coalizione Estone, divenne Primo ministro; nel 1997 fu sostituito da Mart Siimann, esponente dello stesso partito."}
{"id": "3313229", "revid": "1628923", "url": "https://it.wikipedia.org/wiki?curid=3313229", "title": "Litio diisopropilammide", "text": "Il litio diisopropilammide \u00e8 un composto chimico con formula molecolare [(CH3)2CH]2NLi. Viene generalmente abbreviato in LDA, ed \u00e8 una base forte (pKa=36), comunemente utilizzata in chimica organica per deprotonare acidi deboli. Ottiene un vasto impiego per via della sua solubilit\u00e0 in reagenti non polari, come molti composti organici, e poich\u00e9 \u00e8 una base non nucleofila si evitano reazioni indesiderate.\nCaratteristiche chimiche.\nPreparazione.\nL'LDA \u00e8 comunemente preparato dal trattamento in tetraidrofurano raffreddato a -78\u00a0\u00b0C di una soluzione di diisopropilammina con n-butillitio.\nReattivit\u00e0.\nIl valore di pKa del litio diisopropilammide permette la deprotonazione di molte sostanze come alcoli, acidi carbossilici, chetoni e aldeidi che posseggono un atomo di idrogeno nella posizione alfa, permettendo cos\u00ec la formazione di ioni enolato. Se si \u00e8 in presenza di un substrato come un chetone asimmetrico con due posizioni enolizzabili non equivalenti, se la reazione avviene sotto controllo cinetico (basse temperature, lieve eccesso di base, solvente aprotico dipolare) si ottiene l'enolato meno sostituito, ovvero il prodotto derivante dalla rimozione dell'idrogeno meno ingrombato, mentre se si \u00e8 in condizioni di controllo termodinamico (eccesso di chetone, equilibrio tra la forma protonata e l'enolato), si forma l'enolato pi\u00f9 sostituito, il quale \u00e8 il prodotto pi\u00f9 stabile. Gli alcheni pi\u00f9 sostituiti infatti sono stabilizzati dalla iperconiugazione con la posizione allilica, come descritto dalla regola di Zaitsev. Si possono osservare discrepanze da quanto sopra descritto nel caso vi sia la presenza di strain 1,3-allilico nei prodotti che porti ad una variazione della regioselettivit\u00e0 desiderata."}
{"id": "3313230", "revid": "767487", "url": "https://it.wikipedia.org/wiki?curid=3313230", "title": "Laura Jansen", "text": "Ha finora pubblicato un album di inediti, \"Bells\", due EP e tre singoli. Laura \u00e8 nata nei Paesi Bassi ed oggi vive a Los Angeles, in California, pur facendo spesso visita al suo Paese d'origine. Figlia di padre olandese e madre statunitense, Laura Jansen ha ottenuto la cittadinanza in entrambi i Paesi.\nIl primo EP della cantante, intitolato \"Trauma\", \u00e8 stato pubblicato il 26 febbraio 2007 e include cinque brani. Per la pubblicazione del vero e proprio album di debutto si dovette aspettare fino al 4 settembre 2009, quando l'etichetta discografica Universal Music distribu\u00ec il disco, intitolato \"Bells\" nei Paesi Bassi. \"Bells\" debutt\u00f2 alla dodicesima posizione della classifica degli album olandese, e raggiunse il suo picco attuale, la sesta posizione, durante la sua trentanovesima settimana. L'album \u00e8 stato certificato disco di platino nei Paesi Bassi per aver venduto oltre 50.000 copie.\nDa \"Bells\" sono stati estratti tre singoli. \"Single Girls\", uscito il 26 giugno 2009, ha raggiunto la settantesima posizione nella classifica dei singoli olandese. Il suo primo successo fu tuttavia la cover di una canzone dei Kings of Leon, \"Use Somebody\", pubblicata nell'ottobre dello stesso anno, che arriv\u00f2 sino all'ottava posizione e trascorse quarantotto settimane in classifica in totale. Infine, come terzo singolo, nel marzo 2010, \u00e8 stato scelto il brano \"Wicked World\", che ha raggiunto la trentunesima posizione."}
{"id": "3313231", "revid": "37932529", "url": "https://it.wikipedia.org/wiki?curid=3313231", "title": "Borghetto di Arroscia", "text": ""}
{"id": "3313233", "revid": "729019", "url": "https://it.wikipedia.org/wiki?curid=3313233", "title": "Episodi di The Unusuals - I soliti sospetti", "text": "La prima ed unica stagione di \"The Unusuals - I soliti sospetti\" \u00e8 stata trasmessa sul canale statunitense ABC dall'8 aprile 2009. In Italia la serie va in onda su Sky Uno dal 21 gennaio 2011."}
{"id": "3313234", "revid": "125024344", "url": "https://it.wikipedia.org/wiki?curid=3313234", "title": "The Corre", "text": "Il Corre \u00e8 stata una stable di wrestling attiva nella World Wrestling Entertainment nel 2011, composta da Heath Slater, Justin Gabriel , Wade Barrett e Ezekiel Jackson.\nIl gruppo aveva l'intento di opporsi al Nexus, e di cui Gabriel, Slater e Barrett avevano fatto parte in passato.\nStoria.\nFormazione.\nNella puntata di Raw del 3 gennaio 2011, Wade Barrett viene sconfitto nello Steel Cage match per decretare il primo sfidante al WWE Championship detenuto da The Miz, mentre nella puntata successiva Heath Slater e Justin Gabriel vengono esclusi dal nuovo Nexus capitanato da CM Punk per non aver superato la prova di iniziazione. Nella stessa settimana, Barrett interferisce a SmackDown! nel Fatal 4-Way match per decretare lo sfidante al World Heavyweight Championship detenuto da Edge, attaccando Big Show e regalando la vittoria a Dolph Ziggler. Nella puntata di SmackDown! del 13 gennaio, Barrett combatte contro Big Show, ma proprio quando il gigante sta per chiudere il match, Heath Slater, Justin Gabriel e Ezekiel Jackson interferiscono infortunando il gigante. Nella puntata di SmackDown! del 20 gennaio, il gruppo si identifica come The Corre e Justin Gabriel sconfigge Edge grazie all'aiuto dei suoi compagni. Nella puntata di Raw del 24 gennaio CM Punk, leader del Nexus, affronta Wade Barrett nel main event, con John Cena arbitro speciale. La stipulazione sanciva che se uno dei due avesse perso, sarebbe stato fuori dalla lista dei partecipanti al Royal Rumble Match cos\u00ec come tutti i membri delle rispettive stable. Il match finisce in doppia squalifica, ma il GM misterioso di Raw annulla il verdetto del match e ammette tutti i membri delle due stable alla Royal Rumble. Nella puntata di SmackDown! del 27 gennaio, il Corre sceglie Heath Slater come avversario di Big Show; tuttavia, Slater subisce una pesante sconfitta. Subito dopo il match il Corre prova ad assalire il gigante ma il gruppo viene cacciato da alcune Superstars. L'intero Corre partecipa alla Royal Rumble. Justin Gabriel entra col numero 3 ma viene eliminato dopo poco da Daniel Bryan (\u00e8 stato anche il primo eliminato dalla Rumble in generale), Heath Slater entra col 25 ma viene eliminato da John Cena, Barrett entra col 30 e riesce ad arrivare quarto prima di essere eliminato da Randy Orton. Ezekiel Jackson, entrato col 36, viene eliminato da Kane.\nVittorie titolate.\nNella puntata di SmackDown! del 4 febbraio, il Corre ottiene due importanti successi: prima Slater e Gabriel sconfiggono i WWE Tag Team Champions Santino Marella &amp; Vladimir Kozlov, guadagnando una title shot per la settimana seguente. Poi Barrett sconfigge Big Show grazie anche all'interferenza degli altri tre membri, conquistando un posto nell'Elimination Chamber match di Elimination Chamber 2011 per il World Heavyweight Championship. Nella puntata di SmackDown! dell'11 febbraio, il Corre ottiene due importanti vittorie: Justin Gabriel riesce a sconfiggere in un match singolo Vladimir Kozlov, uno dei detentori delle cinture di coppia, mentre Barrett riesce a sconfiggere Rey Mysterio. Dopo il match di Barrett, Il Corre infierisce su Mysterio e, successivamente, attacca Big Show che era giunto sul ring per prendere le difese di Mysterio. Nella puntata di SmackDown! del 18 febbraio, Slater e Gabriel provano a conquistare i WWE Tag Team Championship ma il match finisce in squalifica quando Wade Barrett ed Ezekiel Jackson interrompono lo schienamento di Santino Marella su Justin Gabriel. Poco dopo, sul ring arriva Big Show che si vendica per l'aggressione subita la settimana precedente, cacciando tutti i membri del Corre. A Elimination Chamber, Barrett partecipa all'Elimination Chamber match valido per il World Heavyweight Championship ma viene eliminato per primo da Big Show. Tuttavia, poco dopo Slater e Gabriel vincono i Tag Team Championship sconfiggendo Santino Marella e Vladimir Kozlov. Nella puntata di Raw successiva al PPV, Slater e Gabriel perdono i titoli in favore di John Cena e The Miz. Subito dopo, per\u00f2, arriva un'e-mail dal General Manager misterioso di Raw che sancisce una rivincita per i titoli che vengono vinti nuovamente da Slater e Gabriel. Questi difendono i titoli il 4 marzo a SmackDown! dall'assalto di Santino Marella &amp; Vladimir Kozlov e il 18 marzo dall'assalto di Kane e Big Show. Nella puntata di Raw del 21 marzo Justin Gabriel e Heath Slater sconfiggono Santino Marella e Vladimir Kozlov grazie alla 450\u00b0splash di Gabriel su Kozlov. Alla fine del match i membri del Corre vengono attaccati da Kane e Big Show. Nella puntata di SmackDown! andata in onda il 25 marzo, Wade Barrett sconfigge Kofi Kingston conquistando il WWE Intercontinental Championship, secondo titolo per la fazione. A Wrestlemania 27, il Corre affronter\u00e0 il team composto da Kane, Big Show, Santino Marella e Vladimir Kozlov in un 8-man tag team match. A WrestleMania 27 Kofi Kingston (sostituto dell'infortunato Kozlov), Big Show, Kane &amp; Santino Marella sconfiggono il Corre. Nella puntata di RAW post-PPV attaccano John Cena e The Rock, che avevano appena deciso il loro match a WrestleMania 28, ma vengono messi KO dai due con le loro mosse tipiche. Nello SmackDown! successivo a Wrestlemania, il Corre perde anche il rematch, uno two out of three falls tag team match. Nella puntata di Raw dell'11 aprile, il Corre vince un 8-man tag team match contro Evan Bourne, Santino Marella, Mark Henry e Daniel Bryan quando Slater schiena Marella. Nella puntata di Smackdown del 15 aprile, Ezekiel Jackson colpisce i suoi tre compagni seduti al tavolo dei commentatori, scagliandogli contro Kofi Kingston. Nella stessa puntata di Smackdown, Justin Gabriel elimina Wade Barrett dalla Battle Royal valevole per un posto per il match per il World Heavyweight Championship vacante ad Extreme Rules. Nella puntata di SmackDown! del 22 aprile, Justin Gabriel e Heath Slater perdono il WWE Tag Team Championship contro Kane &amp; Big Show. Nella stessa sera Wade Barrett, difende l'Intercontinental Championship contro Kofi Kingston. A Extreme Rules 2011, Wade Barrett &amp; Ezekiel Jackson non riescono a conquistare i WWE Tag Team Championships poich\u00e9 vengono sconfitti da Big Show &amp; Kane.\nFrizioni e rottura.\nNella puntata di SmackDown del 6 maggio, Barrett, Slater e Gabriel attaccano Ezekiel Jackson nel backstage, escludendolo di fatto dal gruppo. Dopo la sua esclusione, Jackson diventa nemico del gruppo effettuando un turn face. A Over the Limit, Wade Barrett difende l'Intercontinental Championship dall'assalto proprio di Jackson, ma si fa squalificare dopo pochi minuti, mantenendo il titolo. Nelle settimane successive Jackson tenta nuovamente l'assalto al Titolo Intercontinentale, fallendo a causa dei ripetuti interventi di Slater e Gabriel, poi riuscendoci a Capitol Punishment.\nNella puntata di SmackDown del 10 giugno, il Corre perde un 6-man tag team match contro Ezekiel Jackson e The Usos. Durante il match, Barrett abbandona gli altri due, che vengono sconfitti. Poco dopo, nel backstage, Barrett accusa Slater e Gabriel di essere degli incapaci che sono nella WWE solo per merito suo. Slater e Gabriel se ne vanno cos\u00ec dalla fazione, lasciando Wade Barrett da solo. Di fatto, il Corre si scioglie.\nTitoli e riconoscimenti.\nWWE"}
{"id": "3313235", "revid": "1543377", "url": "https://it.wikipedia.org/wiki?curid=3313235", "title": "Fernando de la Mora", "text": "Fernando de la Mora \u00e8 una citt\u00e0 del Paraguay, situata nel dipartimento Central; \u00e8 uno dei municipi che costituiscono l'agglomerato urbano chiamato Grande Asunci\u00f3n.\nPopolazione.\nAl censimento del 2002 Fernando de la Mora contava una popolazione urbana di 113.560 abitanti. Il distretto \u00e8 privo di zona rurale.\nCaratteristiche.\nFondata con il nome di \"Zavala Cu\u00e9\", dovuto al fatto che le terre appartenevano ad una famiglia di nome Zavala, la citt\u00e0 divenne un municipio indipendente dal distretto di San Lorenzo il 28 febbraio 1939. Il nome \"Fernando de la Mora\" \u00e8 stato assunto in omaggio ad uno dei padri dell'indipendenza paraguaiana.\nLa citt\u00e0 \u00e8 considerata un sobborgo dormitorio di Asunci\u00f3n: una grande percentuale dei suoi abitanti infatti lavora nella capitale. Nel distretto sono presenti anche industrie chimiche e metallurgiche.\nEconomia.\nTurismo.\nIn uno dei quartieri della citt\u00e0, il \"barrio 6 de enero\", \u00e8 presente una comunit\u00e0 di origine africana: si tratta dei discendenti dei 200 soldati che accompagnarono con mogli e figli l'eroe dell'indipendenza uruguaiana Jos\u00e9 Gervasio Artigas, in esilio in Paraguay. La comunit\u00e0 mantiene le proprie tradizioni culturali; ogni anno il giorno 6 gennaio si tiene un festival, la \"fiesta del \"Kamba Ku\u00e1\"\", in cui la comunit\u00e0 presenta le proprie danze, marcate da caratteristici ritmi africani.\nInfrastrutture e trasporti.\nFernando de la Mora \u00e8 attraversata dalla strada nazionale 2, la principale arteria di comunicazione del paese, che unisce la capitale Asunci\u00f3n con Ciudad del Este e la frontiera con il Brasile."}
{"id": "3313239", "revid": "599013", "url": "https://it.wikipedia.org/wiki?curid=3313239", "title": "Stuart Gray", "text": ""}
{"id": "3313241", "revid": "1833487", "url": "https://it.wikipedia.org/wiki?curid=3313241", "title": "Sbrodolina", "text": "Sbrodolina \u00e8 una linea di bambole prodotta a partire dal 1990 dalla ditta di giocattoli spagnola Famosa, importata in Italia dalla GiG e successivamente dal gruppo Giochi Preziosi. In Spagna, Sbrodolina si chiamava Nenuco, che usc\u00ec, negli anni '90, con gli stessi abiti ed accessori di Sbrodolina (la quale, allora, portava il marchio Famosa sulla schiena). Nenuco viene oggi importata pure in Italia col marchio Famosa, e sono divenuti quindi due bambolotti distinti, ma dello stesso gruppo in quanto Giochi Preziosi ha acquisito l'azienda spagnola. \nCaratteristiche e storia.\nLa caratteristica di questa linea di bambole \u00e8 la possibilit\u00e0 di \"bere\" acqua attraverso un apposito biberon, che poi viene fatta fuoriuscire dalla bocca della bambola. per far questo basta premere un braccio in forma di bollicine, simulando lo \"sbrodolamento\" tipico dei neonati. Si tratta di uno dei giocattoli di maggior successo commerciale in Italia.\nIl primo modello di Sbrodolina veniva venduto insieme ad un vestitino di colore rosa ed un pigiama bianco. Negli anni successivi furono proposte diverse varianti del prodotto (\"Sbrodolina tante bollicine\", \"Sbrodolina ballerina\", \"Sbrodolina Pattinatrice\", \"Sbrodolina compleanno\", \"Sbrodolina canta e balla\", \"Sbrodolina dolci sogni, Sbrodolina Dolce Nido\" ecc...), nonch\u00e9 alcuni restyling nel corpo e viso. Nei primi anni '90 diventa pure Baby (alta circa 20cm) accessoriata con un camper/pasticceria (Il Dolce Camper di Sbrodolina Baby). Inoltre diventa protagonista di una serie di prodotti scolastici come astucci, quaderni e portafogli firmati \"Il Mondo Rosa di Sbrodolina\". Esiste inoltre un fratellino di Sbrodolina, Sbrodolino (dai cataloghi dell'epoca \"\u00c8 arrivato il fratellino, quanto \u00e8 bello...\"). Nel 2009 \u00e8 stata prodotta \"Sbrodolina Hello Kitty\", in cui alla bambola \u00e8 stato abbinato il brand di successo della Sanrio.\nLa bambola Sbrodolina viene ampiamente citata in un capitolo del romanzo \"La cicogna miope. Dalla famiglia che violenta alla famiglia che ripara\" e Maria Teresa Pedrocco Biancardi, Lucia Sperase e Marco Sperase del 2008, in cui la bambola diventa terapeutica per una bambina proveniente da una famiglia difficile."}
{"id": "3313242", "revid": "330019", "url": "https://it.wikipedia.org/wiki?curid=3313242", "title": "Circondario di Piacenza", "text": "Il circondario di Piacenza era uno dei due circondari in cui era suddivisa la provincia di Piacenza, esistito dal 1859 al 1927.\nStoria.\nIl circondario di Piacenza, parte dell'omonima provincia, venne istituito nel 1859, in seguito ad un decreto dittatoriale di Carlo Farini che ridisegnava la suddivisione amministrativa dell'Emilia in previsione dell'annessione al Regno di Sardegna.\nNel 1885 vennero aggregati al circondario di Piacenza i comuni del mandamento di Monticelli d'Ongina, gi\u00e0 appartenenti al circondario di Fiorenzuola.\nNel 1923, nell'ambito di una generale riduzione dei circondari italiani, venne soppresso il circondario di Fiorenzuola d'Arda, e il suo territorio aggregato al circondario di Piacenza; contemporaneamente furono assegnati al circondario di Piacenza i comuni di Bobbio, Caminata, Cerignale, Corte Brugnatella, Ottone, Romagnese, Ruino, Trebecco, Zavattarello e Zerba, gi\u00e0 appartenuti al disciolto circondario di Bobbio della provincia di Pavia. Due anni dopo questi comuni, a cui si aggiunsero Coli e Pecorara, andarono a formare il nuovo circondario di Bobbio (Nel 1926, dopo numerose proteste dei comuni dell'alta valle ex pavesi culminanti nella cosiddetta \"marcia su Bobbio\" e dopo vari referendum, i comuni di Romagnese, Ruino e Zavattarello tornarono alla provincia di Pavia, provvisoriamente assegnati al circondario di Voghera e retti da un Podest\u00e0, mentre Caminata e Trebecco rimasero parte della provincia di Piacenza).\nIl circondario di Piacenza venne soppresso nel 1927, come tutti i circondari italiani.\nSuddivisione amministrativa.\nNel 1863, la composizione del circondario era la seguente:"}
{"id": "3313245", "revid": "767487", "url": "https://it.wikipedia.org/wiki?curid=3313245", "title": "Societ\u00e0 di Cristo Signore", "text": "La Societ\u00e0 di Cristo Signore (in francese \"Societ\u00e9 du Christ Seigneur\", sigla S.C.S.) \u00e8 un particolare istituto di vita consacrata di diritto pontificio.\nL'istituto venne fondato il 1\u00ba dicembre 1951 a Montr\u00e9al dal sacerdote gesuita Ludger Brien (1908-1999) come associazione di perfezione (simile a un istituto secolare) all'interno delle congregazioni mariane: il titolo originale della societ\u00e0 fu \"Soci\u00e9t\u00e9 Leunis\", in onore di Jean Leunis (1532-1584), fondatore della prima congregazione mariana.\nNel 1973 la comunit\u00e0 \u00e8 diventata un'associazione di vita consacrata a spiritualit\u00e0 ignaziana aperta a uomini e donne e l'8 dicembre 1977 l'arcivescovo di Montr\u00e9al ne ha approvato le costituzioni.\nL'istituto ha ricevuto l'approvazione della Santa Sede come nuova forma di vita consacrata ai sensi del canone 605 del Codice di diritto canonico ed \u00e8 divenuto di diritto pontificio.\nIl responsabile generale della Societ\u00e0 risiede a Montr\u00e9al: alla fine del 2008 la Societ\u00e0 contava 7 comunit\u00e0 femminili e una maschile e 91 membri di sesso femminile e 24 di sesso maschile."}
{"id": "3313246", "revid": "37932782", "url": "https://it.wikipedia.org/wiki?curid=3313246", "title": "Pomaro Piacentino", "text": ""}
{"id": "3313247", "revid": "37932822", "url": "https://it.wikipedia.org/wiki?curid=3313247", "title": "Rottofredo", "text": ""}
{"id": "3313249", "revid": "1272592", "url": "https://it.wikipedia.org/wiki?curid=3313249", "title": "Casaltone", "text": "Casaltone \u00e8 una frazione di 349 abitanti, divisa in due comuni dalla strada della Croce: Sorbolo Mezzani a nord e Parma a sud.\nLa localit\u00e0 dista 2,34\u00a0km da Sorbolo e 8,57\u00a0km dal centro di Parma.\nGeografia fisica.\nLa frazione sorge in posizione pianeggiante alla quota di 37\u00a0m s.l.m., nelle vicinanze della sponda sinistra del torrente Enza.\nStoria.\nLe origini della frazione sono antichissime: ritrovamenti di materiali dell'et\u00e0 del bronzo, attualmente conservati presso il Museo archeologico di Parma, testimoniano la presenza di insediamenti abitativi gi\u00e0 in et\u00e0 protostorica. Casaltone \u00e8 tuttavia menzionato per la prima volta in due documenti medievali: il primo, dell'anno 945, vi fa riferimento col nome di \"Casale Toloni\" , il secondo, una pergamena dell'anno 1005, col toponimo di \"Casale Ottoni\".\nEccidio del 24 aprile 1945.\nLa localit\u00e0 di Casaltone \u00e8 tristemente nota per essere stata teatro dell'eccidio del 24 aprile 1945 quando, per mano dei soldati tedeschi in ritirata, furono trucidati 21 civili.\nLe vittime furono: Guido Azzali (69 anni), Ubaldo Azzali (34 anni), Emilio Baroni (50 anni), Florio Benassi (23 anni), Renzo Confortini (16 anni), Luisa Dall'Asta (16 anni), Amedeo Fava (56 anni), Gianni Galvani (19 anni), Amilcare Gandolfi (53 anni), Costante Ghiretti (37 anni), Umberto Maestri (40 anni), Ercole Pesci (69 anni), Oreste Pesci (69 anni), Ennio Pesci (47 anni), Ermete Pesci (15 anni), Gustavo Pesci (56 anni), Nello Reggiani (31 anni), Giorgio Salvatori (4 mesi), Luigi Sepali (28 anni), Rino Setti (21 anni), Rosolino Zoni (29 anni).\nAlla loro memoria \u00e8 dedicato il cippo marmoreo al centro dell'abitato.\nTerremoto del luglio 1971.\nLa frazione fu l'epicentro del violento sisma, classificato dell'ottavo grado Mercalli, che colp\u00ec la bassa parmense la mattina del 15 luglio 1971, alle ore 3.30. Il terremoto lesion\u00f2 numerosi edifici, radendo al suolo la pieve di Casaltone, dedicata alla Purificazione di Maria Vergine, in seguito ricostruita ex novo.\nMonumenti e luoghi d'interesse.\nChiesa della Purificazione di Maria Vergine.\nEssa \u00e8 citata gi\u00e0 nella pergamena del 1005. Ricostruita una prima volta nel 1716, \u00e8 stata completamente distrutta dal terremoto del 1971; dall'evento si sono tuttavia salvati la pala d'altare di scuola parmense (XVII secolo) raffigurante la Purificazione e un'Annunciazione di scuola parmigiana.\nVilla Ceci.\nL'edificio \u00e8 costituito da un corpo centrale a due piani con triplici arcate al piano terreno. Le ali laterali sono ad un solo piano, con una sequenza di aperture ad occhio di pavone. All'interno si trova uno stemma, identificabile con quello dei conti Garbarini, famiglia di origini genovesi, presente a Parma dal XVII secolo."}
{"id": "3313256", "revid": "45927", "url": "https://it.wikipedia.org/wiki?curid=3313256", "title": "Pilatro", "text": ""}
{"id": "3313259", "revid": "767487", "url": "https://it.wikipedia.org/wiki?curid=3313259", "title": "Bila (Bibbia)", "text": "Bila \u00e8 un personaggio della Bibbia (Antico Testamento, Genesi).\nEra la serva della seconda moglie di Giacobbe, Rachele, la quale a differenza della sorella maggiore Lia, madre di Ruben, Simeone, Levi e Giuda, non aveva ancora dato figli al marito. Nella Genesi si racconta dunque che diede al marito la propria serva Bila come concubina e Bila diede a Giacobbe due figli, Dan e Neftali ().\nIn seguito Ruben perse la primogenitura in seguito ai rapporti avuti con Bila."}
{"id": "3313260", "revid": "4252", "url": "https://it.wikipedia.org/wiki?curid=3313260", "title": "Citt\u00e0 fortificata", "text": ""}
{"id": "3313264", "revid": "599013", "url": "https://it.wikipedia.org/wiki?curid=3313264", "title": "Vitalijus Kavaliauskas", "text": ""}
{"id": "3313265", "revid": "1498232", "url": "https://it.wikipedia.org/wiki?curid=3313265", "title": "Classe Aquastrada TMV 101", "text": "La classe Aquastrada TMV 101 era composta da due traghetti superveloci, un tempo in servizio per Tirrenia di Navigazione. Erano navi di tipo roll-on/roll-off HSC (traghetti superveloci) e furono le prime monocarena al mondo capaci di trasportare passeggeri e veicoli alla velocit\u00e0 di circa 40 nodi. I nomi delle unit\u00e0 erano \"Guizzo\" e \"Scatto\", realizzate dalla Rodriquez Cantieri Navali tra il 1993 e il 1994. Gli Aquastrada TMV 101 furono anche i primi traghetti superveloci della flotta Tirrenia.\nNegli anni 2000, le navi furono poste in disarmo per via degli elevati costi gestionali, finch\u00e9 nel maggio 2011 vennero vendute per demolizione. Nel luglio dello stesso anno, lo \"Scatto\" fu il primo ad essere rimorchiato nel cantiere navale di Alia\u011fa in Turchia per poi essere demolito, seguito nel luglio 2012, a distanza di un anno esatto, dal gemello \"Guizzo\".\nCaratteristiche.\nI traghetti \"Aquastrada TMV 101\" erano dei monocarena realizzati quasi completamente in lega di alluminio. Il profilo dello scafo era di tipo V profondo per conferire una buona stabilit\u00e0 ad alte velocit\u00e0. Avevano una lunghezza di 101,75 metri (da qui il nome TMV 101), una larghezza di 14,5 metri e una stazza lorda di 3.490 tonnellate di stazza. La profondit\u00e0 dello scafo sotto il livello del mare era di 9,5 metri. Per quanto riguarda il dislocamento, quello leggero era pari a 767,5 tonnellate, mentre quello massimo era di 962 tonnellate. La portata lorda risultava essere pertanto di 223,5 tonnellate. \"Guizzo\" e \"Scatto\" erano lievemente differenti per quanto riguardava l'abitabilit\u00e0, in particolare il secondo riusciva a trasportare un numero maggiore di veicoli e passeggeri. Il \"Guizzo\" era strutturato su quattro ponti, due dei quali adibiti al trasporto di persone, e poteva trasportare 450 passeggeri con 127 veicoli:\nIl traghetto \"Scatto\", invece, era strutturato su cinque ponti (uno in pi\u00f9 del gemello) ed era in grado di trasportare circa 35 passeggeri e 35 auto in pi\u00f9:\nLe operazioni di imbarco e sbarco avvenivano attraverso i due portelloni di poppa. Essendo navi ad alta velocit\u00e0 o impiegate per brevi tratte, non vennero dotate di cabine o di particolari servizi di intrattenimento per i passeggeri.\nPropulsione.\nIl sistema di propulsione dei traghetti era costituito da una turbina a gas da 20.800\u00a0kW collegata al booster fisso centrale KaMeWa 180B, mentre due motori Diesel MTU (16 cilindri 595 TE da 3565\u00a0kW ciascuno) equipaggiavano due gruppi idrogetto laterali, aventi funzione di governo della nave. Il sistema era in grado di spingere il traghetto ad oltre 40 nodi, mentre l'impiego dei soli motori diesel permetteva di raggiungere la velocit\u00e0 di 20 nodi.\nServizio.\nIl traghetto \"Guizzo\" entr\u00f2 in servizio il 15 luglio 1993 sulla rotta Civitavecchia - Olbia, tratta che era in grado di compiere in circa 3 ore e mezza. L'anno successivo il gemello \"Scatto\" fu inserito sul collegamento La Spezia - Olbia, sul quale riduceva i tempi di traversata a 5 ore, rispetto alle 11 impiegate dalle unit\u00e0 tradizionali in servizio all'epoca.\nSuccessivamente i due traghetti furono utilizzati anche sulla rotta Fiumicino-Golfo Aranci, mentre dal 1998, con l'ingresso nella flotta Tirrenia dei traghetti di classe Jupiter, gli Aquastrada furono impiegati sulle rotte per la Sicilia. A causa di alcuni problemi meccanici lo \"Scatto\" venne posto in disarmo nel porto di Castellammare di Stabia nel 2002, mentre il \"Guizzo\" fu ceduto nello stesso anno alla Siremar, la quale lo utilizz\u00f2 sulla tratta Mazara del Vallo - Pantelleria. Infine venne anch'esso posto in disarmo nel porto di Palermo nel 2005.\nNel maggio 2011 i traghetti vennero venduti per demolizione assieme alle unit\u00e0 di classe Jupiter MDV 3000. Il 26 luglio 2011 lo \"Scatto\" venne rimorchiato ad Alia\u011fa, in Turchia, per la demolizione. Il 4 luglio 2012 il \"Guizzo\", trainato dal rimorchiatore \"Eisvogel\", ha attraversato lo stretto di Messina diretto ad Alia\u011fa, dov'\u00e8 giunto cinque giorni dopo \u2013 il 9 luglio \u2013 per essere demolito.\nOrigine dei nomi.\nEssendo i primi traghetti veloci della compagnia, vennero battezzati con nomi correlati ai concetti di velocit\u00e0 e accelerazione. Infatti \"Guizzo\" e \"Scatto\" sono sinonimi che indicano un movimento rapido e improvviso."}
{"id": "3313271", "revid": "113690779", "url": "https://it.wikipedia.org/wiki?curid=3313271", "title": "Circondario di Fiorenzuola", "text": "Il circondario di Fiorenzuola era uno dei due circondari in cui era suddivisa la provincia di Piacenza, esistito dal 1859 al 1923.\nStoria.\nIl circondario di Fiorenzuola, parte della provincia di Piacenza, venne istituito nel 1859, in seguito ad un decreto dittatoriale di Carlo Farini che ridisegnava la suddivisione amministrativa dell'Emilia in previsione dell'annessione al Regno di Sardegna.\nNel 1885 i comuni facenti parte del mandamento di Monticelli d'Ongina furono distaccati ed aggregati al circondario di Piacenza.\nIl circondario di Fiorenzuola d'Arda fu soppresso nel 1923, e il territorio aggregato al circondario di Piacenza.\nSuddivisione amministrativa.\nNel 1863, la composizione del circondario era la seguente:"}
{"id": "3313274", "revid": "45927", "url": "https://it.wikipedia.org/wiki?curid=3313274", "title": "Meliaca", "text": ""}
{"id": "3313279", "revid": "124190180", "url": "https://it.wikipedia.org/wiki?curid=3313279", "title": "Nunziatura apostolica in Polonia", "text": "La nunziatura apostolica in Polonia \u00e8 una rappresentanza diplomatica permanente della Santa Sede in Polonia. La sede \u00e8 a Varsavia. La nunziatura \u00e8 retta da un diplomatico, detto \"nunzio apostolico in Polonia\", che ha il rango di ambasciatore.\nDella lunga lista di nunzi apostolici in Polonia, tre sono divenuti pontefici e molti altri furono in carica o successivamente eletti al cardinalato.\nElenco dei nunzi apostolici.\nRepubblica popolare polacca.\nIl governo provvisorio polacco della repubblica popolare di stampo comunista non ammise alcun nunzio apostolico dal 1947 al 1989, ma vennero nominati due delegati apostolici a ricoprire formalmente tale compito:"}
{"id": "3313284", "revid": "79317127", "url": "https://it.wikipedia.org/wiki?curid=3313284", "title": "Gira la moda", "text": "Gira la moda era un gioco da tavolo per bambine prodotto dalla MB dal 1984. Il gioco consisteva nel creare dei disegni di modelli, abbinando insieme diversi capi di abbigliamento.\nIl principale piano di gioco consisteva in una serie di cerchi concentrici e girevoli, che ruotati opportunamente davano la possibilit\u00e0 di creare numerosi abbinamenti di vestiti. Il cerchio pi\u00f9 interno permetteva di scegliere la testa della modella, quello intermedio la parte superiore dell'abbigliamento (camicie, maglie ecc.) e quello pi\u00f9 esterno la parte inferiore (gonne, pantaloni ecc.). Una volta realizzata una combinazione di testa/parte superiore/parte inferiore si poggiava un foglio di carta sulla ruota, che veniva fissato attraverso un apposito fermo, e si passava su di esso un carboncino, facendo imprimere sul foglio il disegno del modello. Si realizzava una specie di calco, dato che le parti di abbigliamento disegnate sulla ruota erano leggermente in rilievo."}
{"id": "3313285", "revid": "37933401", "url": "https://it.wikipedia.org/wiki?curid=3313285", "title": "Circondario di Fiorenzuola d'Arda", "text": ""}
{"id": "3313286", "revid": "1005847", "url": "https://it.wikipedia.org/wiki?curid=3313286", "title": "Jean-Ren\u00e9 Germanier", "text": "Biografia.\nFiglio de Louis Germanier, ingegnere enologo, rileva a 23 anni l'azienda vinicola famigliare con Gilles Besse.\nIn passato \u00e8 stato per 13 anni presidente della Camera vallesana dell'agricoltura, e membro dell'Unione Svizzera dei Contadini, membro del comitato esecutivo di Svizzera turismo e presidente di VINEA.\n\u00c8 stato presidente di Migros Vallese, membro del consiglio di amministrazione di SEBA SA acque minerali ad Aproz e membro del consiglio di amministrazione di Veuthey &amp; Cie Martigny.\nA livello politico comincia la sua carriera come vicepresidente della Giovent\u00f9 radicale vallesana e vicepresidente del consiglio comunale.\nEletto consigliere nazionale nel dicembre del 2003 \u00e8 stato responsabile della politica agricola del suo partito.\n\u00c8 membro della commissione dell'economia e dei tributi e della commissione delle telecomunicazioni.\nIl 29 novembre 2010 \u00e8 stato eletto presidente del Consiglio nazionale per la durata di un anno."}
{"id": "3313287", "revid": "1305772", "url": "https://it.wikipedia.org/wiki?curid=3313287", "title": "Dorothea Storm-Kreps", "text": "Biografia.\nFiglia del floricultore luterano Jan Kreps (m.1777) e di Eva Welpshof (m.1779), appartenente alla Chiesa riformata, Dorothea crebbe a Beverwijk e Velsen. Aveva almeno tre fratelli, Johan Hendrik, Gerrit e Antony. A partire dal 1749 la famiglia Kreps risiedette ad Haarlem, dove il padre Jan praticava la sua attivit\u00e0 di floricultura. Vivendo in questo ambiente, circondata dal verde, Dorothea matur\u00f2 la sua passione per la pittura e il disegno. Inizi\u00f2 cos\u00ec ad eseguire acquerelli e guazzi riproducenti fiori e frutta. Non \u00e8 noto presso quale insegnante apprese quest'arte.\nIl 2 aprile 1758 Kreps si spos\u00f2 con Johannes Storm, giardiniere, conosciuto probabilmente nell'estate del 1757, quando entrambi si trovavano a Leida \"per ammirare la pianta dell'aloe americana, fatta fiorire dal fioraio Stekhoven\", secondo quanto affermato nella poesia scritta in occasione delle nozze, \"Ter echtverbintenisse\". L'interesse di Dorothea per questa pianta era legato al suo hobby della pittura, quello di Storm, invece, alla sua professione di giardiniere: lavor\u00f2 infatti per l'orto botanico di Amsterdam dal 1751 al 1803 e acquist\u00f2 per questo dei bulbi di fiori dal suocero.\nNella poesia per le nozze, Dorothea era descritta come \"maestra nella pittura floreale\", anche se \"per gli esperti le sue opere non erano considerate di alto livello\".\nAnche dopo il matrimonio, Dorothea Kreps continu\u00f2 a coltivare il suo hobby per la pittura nel suo atelier, che, come documentato dal rapporto di un commissario dell'orto botanico dell'8 marzo 1768, era situato sopra le serre, dove era riservata una camera per la moglie del giardiniere, in cui si trovavano anche alcuni uccelli.\nSi conoscono poche opere di quest'artista: tra queste un acquerello dipinto per l'Atlante Moninckx, firmato, un guazzo conservato al Museo Boijmans Van Beuningen e 24 acquerelli conservati in \"un magazzino di arte antica\".\nDorothea Kreps mor\u00ec di parto a 38 anni, pochi giorni dopo aver dato alla luce il suo settimo figlio."}
{"id": "3313289", "revid": "4252", "url": "https://it.wikipedia.org/wiki?curid=3313289", "title": "Book of Common Prayer", "text": ""}
{"id": "3313292", "revid": "56488869", "url": "https://it.wikipedia.org/wiki?curid=3313292", "title": "Tribunale ecclesiastico", "text": ""}
{"id": "3313294", "revid": "4252", "url": "https://it.wikipedia.org/wiki?curid=3313294", "title": "Pastore (protestantesimo)", "text": ""}
{"id": "3313296", "revid": "599013", "url": "https://it.wikipedia.org/wiki?curid=3313296", "title": "Frati minori recolletti", "text": "I Frati Minori Recolletti (in latino \"Ordo Fratrum Minorum Recollectorum\"; sigla O.F.M. Rec.) erano una delle famiglie francescane soggette al ministro generale degli osservanti: nel 1897 vennero uniti insieme ad osservanti, riformati e alcantarini nell'Ordine dei Frati Minori.\nStoria.\nI francescani recolletti sorsero verso la fine del XVI secolo in Aquitania a imitazione dei minori riformati d'Italia e degli scalzi di Spagna. Il loro primo convento fu quello di Rabastens, presso Tolosa, guidato da Franz Dozieck.\nI recolletti ebbero un rapido sviluppo grazie all'appoggio del re Enrico IV e di papa Clemente VIII (tanto che i frati vennero anche chiamati \"clementini\") e dalla Francia si diffusero in Germania, Belgio, Inghilterra e Irlanda.\nNel 1762, alla vigilia dell'epoca delle soppressioni e secolarizzazione degli enti ecclesiastici, i francescani recolletti contavano 22 province, circa 490 conventi e 11.000 frati. Alla met\u00e0 del XIX secolo, dopo una stagione di rivoluzioni e i rivolgimenti politici, erano notevolmente ridotti di numero e il 4 ottobre 1897 vennero uniti, assieme a riformati, scalzi e osservanti, nell'Ordine dei Frati Minori."}
{"id": "3313297", "revid": "767487", "url": "https://it.wikipedia.org/wiki?curid=3313297", "title": "Haplocheirus sollers", "text": "L'aplocheiro (Haplocheirus sollers) \u00e8 un dinosauro carnivoro o insettivoro, appartenente ai teropodi. Visse all'inizio del Giurassico superiore (Oxfordiano, circa 160 milioni di anni fa) e i suoi resti fossili sono stati ritrovati in Cina. \u00c8 considerato il pi\u00f9 primitivo e antico rappresentante degli alvarezsauri.\nDescrizione.\nQuesto dinosauro \u00e8 noto per resti quasi completi, che permettono di ricostruire un animale lungo circa due metri, con un corpo snello e potenti zampe posteriori allungate e snelle. Al contrario dei suoi stretti parenti vissuti in tempi successivi (gli alvarezsauri), questo dinosauro era dotato di arti anteriori relativamente lunghi e dotati di tre dita funzionali; il primo dito era s\u00ec ingrandito e dotato di un grande artiglio ricurvo, ma erano presenti altre due dita con altrettanti artigli, mentre negli alvarezsauri successivi era presente il solo \"pollice\". L'aspetto generale di questo dinosauro richiamava abbastanza quello di \"Compsognathus\" e di \"Sinosauropteryx\", due celurosauri basali del Giurassico, ma la coda di \"Haplocheirus\" era pi\u00f9 corta rispetto a questi ultimi.\nClassificazione.\n\"Haplocheirus\" \u00e8 noto grazie a fossili ritrovati nella formazione Shishigou e descritti nel 2010. Gli studiosi considerano questo dinosauro il pi\u00f9 antico e primitivo rappresentante degli alvarezsauri, un gruppo di dinosauri teropodi molto specializzati, caratteristici del Cretaceo dell'Asia. Questi dinosauri erano generalmente di piccole dimensioni (lunghezza circa un metro) e dotati di strani arti anteriori con un solo dito ingrossato. \"Haplocheirus\" anticipa di almeno 60 milioni di anni gli altri rappresentanti del gruppo, e di circa 15 milioni di anni il pi\u00f9 antico uccello noto (\"Archaeopteryx\"), rendendo cos\u00ec inverosimile l'ipotesi secondo la quale gli alvarezsauri sarebbero uccelli eccezionalmente specializzati.\nPaleobiologia.\n\"Haplocheirus\" viveva in un ambiente ricco di dinosauri teropodi, che evidentemente occupavano nicchie ecologiche ben diverse fra loro. Il grande \"Sinraptor\", e forse il crestato \"Monolophosaurus\" quasi delle stesse dimensioni, probabilmente cacciavano grandi prede, mentre il tirannosauro basale \"Guanlong\", anch'esso crestato, era un cacciatore di animali pi\u00f9 piccoli (forse dinosauri ornitopodi). Il ceratosauro aberrante \"Limusaurus\", invece, era probabilmente erbivoro e assomigliava agli alvarezsauri del Cretaceo. Infine, l'arcaico alvarezsauro \"Haplocheirus\" doveva cacciare piccoli rettili, mammiferi e forse insetti, che catturava con le zampe anteriori ancora allungate (il nome scientifico significa \"mano semplice e abile\", con riferimento all'ipotizzato utilizzo delle zampe anteriori in modo pi\u00f9 completo dei suoi discendenti)."}
{"id": "3313298", "revid": "22356", "url": "https://it.wikipedia.org/wiki?curid=3313298", "title": "Haplocheirus", "text": ""}
{"id": "3313299", "revid": "4252", "url": "https://it.wikipedia.org/wiki?curid=3313299", "title": "Chiesa vetero-ortodossa russa", "text": ""}
{"id": "3313300", "revid": "287204", "url": "https://it.wikipedia.org/wiki?curid=3313300", "title": "Altobelli", "text": ""}
{"id": "3313301", "revid": "59185010", "url": "https://it.wikipedia.org/wiki?curid=3313301", "title": "Chiese orientali", "text": ""}
{"id": "3313302", "revid": "98077", "url": "https://it.wikipedia.org/wiki?curid=3313302", "title": "Argentina Bonetti", "text": ""}
{"id": "3313303", "revid": "473181", "url": "https://it.wikipedia.org/wiki?curid=3313303", "title": "Chiesa locale", "text": ""}
{"id": "3313304", "revid": "1604512", "url": "https://it.wikipedia.org/wiki?curid=3313304", "title": "Metodo Monte Carlo Dinamico", "text": "In chimica, il metodo Monte Carlo Dinamico (DMC) \u00e8 un metodo per la modellazione di comportamenti dinamici di molecole attraverso il confronto dei rate degli step individuali con numeri casuali. \nDiversamente dal metodo Monte Carlo Metropolis, che \u00e8 stato impiegato per studiare sistemi all'equilibrio, il metodo DMC \u00e8 utilizzato per investigare sistemi non in equilibrio come le reazioni, la diffusione e simili. Il metodo DMC \u00e8 molto simile al metodo Monte Carlo Cinetico.\nCi sono diversi metodi ben conosciuti di eseguire simulazioni DMC, che includono il \"First Reaction Method\" (FRM) e il \"Random Selection Method\" (RSM). Nonostante FRM ed RSM diano gli stessi risultati se applicati al medesimo modello, la richiesta di risorse di calcolo \u00e8 differente e dipende dal sistema che si va a simulare. "}
{"id": "3313305", "revid": "400518", "url": "https://it.wikipedia.org/wiki?curid=3313305", "title": "Arensky", "text": ""}
{"id": "3313306", "revid": "287204", "url": "https://it.wikipedia.org/wiki?curid=3313306", "title": "Anton Stepanovic Arenskij", "text": ""}
{"id": "3313307", "revid": "4252", "url": "https://it.wikipedia.org/wiki?curid=3313307", "title": "Spazio extracellulare", "text": ""}
{"id": "3313308", "revid": "4252", "url": "https://it.wikipedia.org/wiki?curid=3313308", "title": "Streptococco A", "text": ""}
{"id": "3313309", "revid": "4252", "url": "https://it.wikipedia.org/wiki?curid=3313309", "title": "Diagnostiche", "text": ""}
{"id": "3313310", "revid": "298055", "url": "https://it.wikipedia.org/wiki?curid=3313310", "title": "Diagnostica medica", "text": ""}
{"id": "3313311", "revid": "336528", "url": "https://it.wikipedia.org/wiki?curid=3313311", "title": "Simonetta Sommaruga", "text": "Biografia.\nGiovent\u00f9.\nSimonetta Sommaruga cresce con due fratelli e una sorella a Sins nel Canton Argovia. Frequenta il liceo di Immensee nel Canton Svitto dove ottiene la maturit\u00e0. In seguito segue una formazione per diventare pianista a Lucerna, in California e a Roma. Dal 1988 al 1991 studia lettere all'Universit\u00e0 di Friburgo senza ottenere la laurea.\nCarriera politica.\nAlla base della sua carriera politica si trova il suo mandato di direttrice della \"Stiftung f\u00fcr Konsumentenschutz\" (Fondazione per la protezione dei consumatori) che ricopre dal 1993 al 1999. \u00c8 in seguito nominata presidente della medesima fondazione e dell'Opera svizzera di aiuto alla cooperazione Swissaid dal 2003.\nDeputata al Gran Consiglio del Canton Berna per il Partito Socialista (PS) dal 1981 al 1990 \u00e8 in seguito consigliera comunale a K\u00f6niz (dal gennaio 1998 al dicembre 2005). Nel 1999, \u00e8 eletta al Consiglio nazionale. Nel 2003, \u00e8 eletta al Consiglio degli Stati per il Canton Berna.\nL'11 agosto 2010 annuncia la sua candidatura al Consiglio federale per succedere al collega di partito Moritz Leuenberger. Il gruppo parlamentare socialista la nomina candidata ufficiale insieme a Jacqueline Fehr. Il 22 settembre 2010 viene eletta al quarto turno. Il 27 settembre 2010 le viene assegnato il Dipartimento federale di giustizia e polizia. Dal 2019 \u00e8 a capo del Dipartimento federale dell'ambiente, dei trasporti, dell'energia e delle comunicazioni.\nVita privata.\nSommaruga \u00e8 sposata con lo scrittore Lukas Hartmann e vive a Spiegel, quartiere di Berna."}
{"id": "3313316", "revid": "4252", "url": "https://it.wikipedia.org/wiki?curid=3313316", "title": "Complemento c3", "text": ""}
{"id": "3313319", "revid": "399", "url": "https://it.wikipedia.org/wiki?curid=3313319", "title": "Recolletti", "text": ""}
{"id": "3313323", "revid": "2151778", "url": "https://it.wikipedia.org/wiki?curid=3313323", "title": "Stericycle", "text": "Stericycle Inc. \u00e8 una azienda statunitense che opera nel settore dei servizi per la protezione delle persone e la gestione del rischio.\n\u00c8 quotata al NASDAQ (SCRL).\nStoria.\nLa societ\u00e0 \u00e8 nata nel 1989 a Lake Forest e nel 1996 si \u00e8 quotata in Borsa.\nAttivit\u00e0.\nSebbene oggi operi in una pluralit\u00e0 di settori, la societ\u00e0 \u00e8 specializzata nel campo della raccolta, del trattamento e dello smaltimento di rifiuti speciali ospedalieri. Offre anche servizi di consulenza per la gestione del rischio connesso alle operazioni con tali rifiuti. Utilizza sistemi a disattivazione elettro termale ovvero onde radio a bassa frequenza per eliminare gli agenti patogeni dai rifiuti o per usarli come combustibile. Si avvale anche di autoclavi ed inceneritori.\n\u00c8 definita societ\u00e0 leader nel settore in USA e in Inghilterra.\nNumeri.\nNel 2007 ha avuto vendite per 661.6 milioni di dollari, un Ebitda di 214.1 milioni, Ebit di 177 milioni, utili per 95.8 milioni.\nAl 31 dicembre 2009 la sua capitalizzazione ammontava a 6.98 miliardi di dollari e contava 7784 collaboratori."}
{"id": "3313336", "revid": "121286", "url": "https://it.wikipedia.org/wiki?curid=3313336", "title": "Stazione di Roma Saxa Rubra", "text": ""}
{"id": "3313345", "revid": "1543377", "url": "https://it.wikipedia.org/wiki?curid=3313345", "title": "Mat\u00edas Mart\u00ednez", "text": "Carriera.\nDebutta nel massimo campionato argentino il 9 dicembre 2007.\nIl 31 agosto 2012, ultimo giorno di calciomercato, passa alla societ\u00e0 italiana del Il giocatore indossa la maglia numero 34.\nDopo neanche una presenza con i toscani, l'11 gennaio 2013 torna in patria per giocare nell'Argentinos Juniors in prestito.\nNel mese di luglio 2013 passa a titolo definitivo al Lan\u00fas."}
{"id": "3313357", "revid": "599013", "url": "https://it.wikipedia.org/wiki?curid=3313357", "title": "Frati minori scalzi", "text": "I Frati minori scalzi o Alcantarini (in latino \"Ordo Fratrum Minorum Discalceatorum\" o \"Alcantarinorum\"; sigla O.F.M.Disc. o O.F.M.Alc.) erano una delle famiglie francescane soggette al ministro generale degli osservanti: nel 1897 vennero uniti insieme a osservanti, riformati e recolletti nell'Ordine dei frati minori.\nStoria.\nI francescani scalzi sorsero per opera di Pietro d'Alc\u00e1ntara (1499-1562): dopo aver abbracciato la vita religiosa nei guadalupensi (1515), nel 1517, con la divisione formale dell'Ordine francescano, pass\u00f2 tra i minori osservanti della provincia di San Gabriele (Estremadura) e ricopr\u00ec le cariche di guardiano, definitore e ministro provinciale; nel 1554 si ritir\u00f2 nell'eremo di Santa Croce a Coria e poi in quello del Palancar di Pedroso dove inizi\u00f2 a pensare di creare un ramo di francescani riformati di strettissima osservanza.\nLasciati gli osservanti, nel 1555 a Roma si pose sotto l'obbedienza del ministro generale dei frati minori conventuali e nel 1557 ader\u00ec ai pasqualiti, il ramo dei conventuali riformati, dei quali fu commissario generale.\nPietro promosse un'austera vita penitenziale e introdusse delle riforme dirette alla restaurazione della povert\u00e0 del francescanesimo primitivo. I suoi frati della sua riforma presero il nome di \"scalzi\", ma egli volle mantenerli sempre nell'ambito e giurisdizione dei conventuali. Subito dopo la sua morte, con la bolla \"In suprema militanti Ecclesiae\" (25 gennaio 1563) papa Pio IV sottrasse gli scalzi alla giurisdizione dei conventuali e li pose alla dipendenza degli osservanti.\nDopo la canonizzazione di Pietro d'Alc\u00e1ntara (1669) i frati minori scalzi presero a essere chiamati soprattutto \"alcantarini\".\nGli alcantarini si diffusero notevolmente in Spagna, in Portogallo, nell'America meridionale, nelle Indie orientali, in Giappone, nelle Filippine, a Londra, nel Sud Italia e in Toscana (a Montelupo): molti di loro vennero innalzati agli onori degli altari (Egidio Maria da Taranto, Pasquale Bayl\u00f3n, Pedro Bautista Bl\u00e1squez, Giovan Giuseppe della Croce).\nVerso la fine del XVIII secolo gli alcantarini contavano venti tra province e custodie ma, dopo le soppressioni e le secolarizzazioni del periodo successivo, alla fine del secolo successivo le province erano ridotte a sei. Il 4 ottobre 1897 gli alcantarini vennero uniti assieme alle altre famiglie osservanti nell'Ordine dei frati minori."}
{"id": "3313361", "revid": "465036", "url": "https://it.wikipedia.org/wiki?curid=3313361", "title": "Alcantarini", "text": ""}
{"id": "3313362", "revid": "465036", "url": "https://it.wikipedia.org/wiki?curid=3313362", "title": "Frati Minori Alcantarini", "text": ""}
{"id": "3313363", "revid": "586080", "url": "https://it.wikipedia.org/wiki?curid=3313363", "title": "Diocesi di Nomento", "text": "La diocesi di Nomento (in latino: \"Dioecesis Nomentana\") \u00e8 una sede soppressa e sede titolare della Chiesa cattolica.\nStoria.\nL'antica \"Nomentum\", le cui vestigia si trovano nel territorio del comune di Mentana nel Lazio, fu sede di una diocesi della bassa Sabina, documentata dagli inizi del V secolo alla prima met\u00e0 del IX secolo. La diocesi era compresa fra quelle di Roma, di Curi e di Tivoli, e includeva, oltre Nomentum, anche gli abitati di Ficulea, di Eretum e di Crustumerium. Alla diocesi appartenevano \u00abtre cimiteri sotterranei: la catacomba di sant'Alessandro al VII miglio della Nomentana, la catacomba dei santi Primo e Feliciano al XIII miglio in localit\u00e0 \"Ad Arcus Nomentanos\" e la catacomba di san Restituto al XVII miglio sempre della Nomentana.\u00bb Secondo Lanzoni, la diocesi potrebbe essere nata \u00abper provvedere al servizio quotidiano su le tombe dei martiri sepolti lungo la Via\u00bb.\nLa \"passio\" dei santi Alessandro, Evenzio e Teodulo e quella di san Restituto accennano a due possibili vescovi nomentani: la prima un anonimo, che \"omni die quae sunt sancta celebraret\" sulla tomba dei martiri; la seconda un vescovo di nome Stefano, che si incaric\u00f2 con i suoi chierici della sepoltura del santo. Secondo Lanzoni, data la natura agiografica dei documenti che li menzionano, non vi \u00e8 certezza sull'esistenza storica di questi due vescovi.\nPrimo vescovo storicamente documentato dalle fonti letterarie \u00e8 Orso, il quale, in una lettera a Innocenzo I, papa dal 401 al 417, si lamenta del vescovo Fiorentino di Tivoli, perch\u00e9 ha celebrato una messa nella \"paroecia Nomentana sive Feliciensis\" (forse Ficulea), fuori dal suo territorio diocesano. Questa lettera \u00e8 importante per un duplice motivo: perch\u00e9 definisce l'estensione del territorio della diocesi di Nomentum, e perch\u00e9 mostra che questa era all'epoca gi\u00e0 antica (\"\u00abquid antiquitas habeat\u00bb\"). Due iscrizioni con il nome del vescovo Orso sono state rinvenute nel 1855 nelle catacombe di Sant'Alessandro sulla via Nomentana.\nTra IV e V secolo \u00e8 attribuita l'iscrizione di Pietro, probabile vescovo di Nomentum, deposto il 19 aprile, anch'essa trovata nelle catacombe di Sant'Alessandro. Un'altra iscrizione ci informa dell'esistenza del vescovo Adeodato, deposto nella basilica di Sant'Alessandro il 30 novembre, morto a 67 anni dopo due anni e otto mesi di episcopato.\nAppartengono al V secolo altri tre vescovi. Servideo prese parte al concilio romano del 465, indetto da papa Ilario e celebrato nella basilica di Santa Maria Maggiore il 19 novembre; sottoscrisse gli atti che stabilivano norme sulle ordinazioni episcopali e sulle nomine dei vescovi. Cipriano partecip\u00f2 al concilio lateranense indetto da papa Felice III nel 487, sulla disciplina da adottare nei confronti dei vescovi e del clero africani che, a causa della persecuzione di Unnerico, avevano abiurato la fede cattolica; il suo nome \u00e8 associato ad una decretale dello stesso papa dell'anno successivo, in cui vengono affrontati i casi dei cristiani che hanno ricevuto dagli ariani un secondo battesimo. Sereno prese parte nel 499 al concilio romano indetto da papa Simmaco nella basilica di San Pietro in Vaticano, dove furono stabilite delle norme per l'elezione del pontefice. Nel concilio indetto da papa Gelasio I nel 495 partecip\u00f2 un vescovo Sereno, ma senza indicazione della sede di appartenenza; non \u00e8 da escludere che si tratti dell'omonimo vescovo nomentano documentato nel 499.\nAll'inizio del VI secolo Nomentum era governata dal vescovo Romano, che prese parte ai cosiddetti \"concili simmachiani\"; quello del 23 ottobre, chiamato \"sinodo palmare\", convocato per risolvere la questione dello scisma che agitava in quel periodo la Chiesa di Roma, divisa fra Simmaco e Laurenzio; e quello del 6 novembre, presieduto dallo stesso papa Simmaco. A tutt'oggi gli storici sono divisi sull'esatta cronologia di questi due concili, collocati in ogni caso fra il 501 ed il 502.\nNel 531 il vescovo Felice partecip\u00f2 al concilio celebrato da papa Bonifacio II nella chiesa di Sant'Andrea presso San Pietro in Vaticano, per discutere dell'appello presentato a Roma da Teodoro, vescovo di Echino, a favore del suo metropolita Stefano di Larissa, ritenuto ingiustamente prigioniero a Costantinopoli dal patriarca Epifanio. Nel 553 Redento sottoscrisse a Costantinopoli il \"Constitutuum\" di papa Vigilio contro la condanna dei Tre Capitoli.\nSul finire del VI secolo, \u00e8 noto il vescovo Grazioso, a cui papa Gregorio I affida, nel gennaio 593, la cura della Chiesa di Sant'Antimo, rimasta priva del suo clero a causa delle devastazioni operate dalle incursioni dei Longobardi; questa decisione port\u00f2 alla definitiva soppressione della diocesi di Cures Sabini e alla sua unione con quella di Nomentum. Lo stesso Grazioso nel luglio 595 prese parte al concilio romano indetto da Gregorio Magno e dove furono promulgati sei decreti circa l'organizzazione e la vita interna della Chiesa romana. Nel mese di ottobre del 600 la diocesi di Nomentum era governata dal vescovo Costanzo, che prese parte ad un altro concilio romano di papa Gregorio Magno, per discutere della richiesta di Probo, abate del monastero dei Santi Andrea e Lucia, di poter fare testamento a favore del proprio figlio, consuetudine all'epoca non prevista dalla legislazione canonica.\nDegli inizi del VI secolo \u00e8 la menzione della chiesa-cattedrale diocesana, dedicata a san Nicol\u00f2.\nNel VII secolo sono noti due vescovi nomentani. Sapienzio partecip\u00f2 al concilio lateranense indetto da papa Martino I nel 649 per condannare l'eresia monotelita. Paolo \u00e8 documentato nei due concili indetti da papa Agatone: quello del 679, dove fu approvata la reintegrazione di Vilfrido di York sulla sua sede episcopale; e quello del 680, dove nuovamente fu condannato il monotelismo.\n\u00abNel periodo carolingio, tra VIII e IX secolo, la Diocesi di Nomentum acquist\u00f2 il suo massimo prestigio, in cui figurano vescovi Nomentani di alto profilo politico, come legati e consiglieri presso la Corte papale. I Vescovi di Nomentum, cardinali per diritto, furono ben presto ammessi nella Curia romana quali ministri primari del Pontefice con l'incarico di supplirlo nelle funzioni episcopali o di seguirlo nel corso dei suoi viaggi.\u00bb\nNel 743 il vescovo nomentano Benedetto fu a capo di una delegazione papale inviata da papa Zaccaria a Ravenna per trattare con Liutprando, che aveva occupato l'esarcato ravennate. Lo stesso vescovo partecip\u00f2 a due concili romani del 743 e del 745. Egli appare anche in stretta relazione con san Bonifacio, l'evangelizzatore della Germania, a cui scrisse una lettera \u00abchiamandolo santissimo e amatissimo padre, indirizzandogli parole di conforto, e inviandogli alcuni doni tra cui un manutergio e una modica quantit\u00e0 d'incenso\u00bb.\nA Benedetto successe il vescovo Villario o Vilcario, di origine franca o longobarda, il quale prese parte a diverse missioni diplomatiche in Francia e nel 753 accompagn\u00f2 papa Stefano III presso la corte di Pipino il Breve. Questa sua intensa attivit\u00e0 oltralpe gli valse, secondo Duchesne, la promozione all'arcidiocesi di Sens, dove \u00e8 documentato dal 769 al 785.\nL'ultimo vescovo che certamente apparteneva alla sede nomentana \u00e8 Giovanni, documentato nel regesto farfense nell'anno 800 in qualit\u00e0 di intermediario in una disputa tra l'abbazia di Farfa e il monastero di San Salvatore di Brescia. Giovanni fu probabilmente presente all'incontro, avvenuto a Mentana, tra Carlo Magno e papa Leone III.\nNon sono pi\u00f9 noti vescovi di Nomento. A partire dal X secolo la diocesi fu unita con quella di Vescovio, i cui vescovi avevano il titolo di \"vescovi di Sabina\". In un diploma di papa Marino II di maggio 944 sono menzionati i confini della diocesi di Vescovio, entro i quali sono compresi sia Curi che Nomento. Da questo momento i vescovi sabinensi con sede a Vescovio saranno gli unici vescovi di tutta la Sabina.\nDal 1966 Nomento \u00e8 annoverata tra le sedi vescovili titolari della Chiesa cattolica; dal 10 ottobre 2020 il vescovo titolare \u00e8 Justo Rodr\u00edguez Gallego, vescovo ausiliare di Z\u00e1rate-Campana."}
{"id": "3313366", "revid": "228587", "url": "https://it.wikipedia.org/wiki?curid=3313366", "title": "Pane nero di Castelvetrano", "text": "Il pane nero di Castelvetrano (\"pani n\u00ecvuru\" in siciliano) \u00e8 un pane di antica tradizione prodotto a Castelvetrano, in provincia di Trapani.\nIl tipico pane viene prodotto anche nella limitrofa Campobello di Mazara.\nProduzione.\nViene realizzato mischiando due semole: quella di grano biondo siciliano e quella ricavata da una variet\u00e0 di grano duro locale raro, la \"tummin\u00eca\", entrambe integrali e macinate in mulini a pietra naturale.\nLa tummin\u00eca \u00e8 un grano particolarmente duro e a ciclo breve (trimestrale), seminato a marzo, caratterizzato da cariossidi scure e cristalline. Il nome viene fatto risalire al greco \"trimenaios\" (grano a ciclo trimestrale seminato a marzo), anche definito \"grano marzuolo\"o marzuddu. Il colore scuro della tummin\u00eca \u00e8 responsabile della colorazione del pane nero.\nDal 2008 \u00e8 in corso il processo per ottenere il riconoscimento di presidio DOP (Denominazione di origine protetta).\nLavorazione.\nLa farina viene impastata con acqua, sale di Trapani e lievito naturale (detto \"lu criscenti\"). Dopo una lunga lievitazione dell'impasto, i pani vengono cotti a 300 \u00b0C in forni di pietra alimentati con le fronde di ulivo tagliate nella potatura. Quando il fuoco ha portato il forno a temperatura, si toglie la brace e si ripulisce accuratamente il forno con una scopa di palma nana prima di infornare il pane, che cuoce lentamente, senza fuoco diretto.\nIl pane.\nQuesto pane \u00e8 prodotto con una farina di grano duro locale particolare chiamata \"tummin\u00eca\" macinata in mole di pietra; ci\u00f2 rende unico e caratterizza il profumo di tostato con note di mandorla e malto.\nIl prodotto \u00e8 compatto, atto ad una lunga conservazione. Si presenta a forma di pagnotta (\"vastedda\") o a \"zampa di bue\" (\"cuddura\"), del peso tradizionalmente di 1\u00a0kg e con un diametro di 20\u201330\u00a0cm e uno spessore di 8\u201310\u00a0cm. La crosta, coperta di semi di sesamo, \u00e8 dura e di colore scuro (caff\u00e8). L'interno \u00e8 di colore giallo grano, con mollica morbida dal sapore dolce.\n\u00c8 tutelato come presidio di Slow Food. Questa unica e particolarissima produzione ha rischiato in passato l'estinzione, finch\u00e9 i panificatori locali si sono riuniti in consorzio rivitalizzando anche la produzione della farina dei mulini locali che usano ancora le macine di pietra."}
{"id": "3313369", "revid": "1226", "url": "https://it.wikipedia.org/wiki?curid=3313369", "title": "Memorie di un medico deportato ad Auschwitz", "text": ""}
{"id": "3313374", "revid": "182659", "url": "https://it.wikipedia.org/wiki?curid=3313374", "title": "Equivoci d'amore (film 2005)", "text": "Equivoci d'amore (\"Christmas in Boston\") \u00e8 un film del 2005 diretto da Neill Fearnley.\nInterpretato da Marla Sokoloff, Patrick J. Adams, Jonathan Cherry e Lindy Booth e trasmesso per la prima volta il 14 dicembre 2005 sul canale ABC Family, il film tv racconta la storia di due ragazzi, Gina e Seth, che per un progetto scolastico incominciano a scriversi lettere. Per impegni lavorativi comuni i due ragazzi si incontreranno soltanto dopo anni di carteggi.\nTrama.\nSeth e Gina incominciano una corrispondenza epistolare da bambini che continuer\u00e0 negli anni senza per\u00f2 mai decidere di incontrarsi.\nDiventati adulti si presenta per i due l'opportunit\u00e0 di incontrarsi a un convegno a Boston, citt\u00e0 dove Gina vive, non saranno loro a incontrarsi per\u00f2. I due infatti, in passato, al momento di mandare una loro foto scelsero di mandare quella degli amici del cuore e saranno appunto questi a incontrarsi fingendo di essere Seth e Gina. Si innesca cos\u00ec una serie di equivoci."}
{"id": "3313377", "revid": "1123217", "url": "https://it.wikipedia.org/wiki?curid=3313377", "title": "Arteriviridae", "text": "Arteriviridae \u00e8 una famiglia di virus dell'ordine \"Nidovirales\", con genoma contenuto in un singolo filamento positivo di RNA, di forma rotonda e piccole dimensioni, nucleocapside a simmetria icosaedrica avvolto da una membrana lipoproteica con proiezioni esterne originata dalla membrana della cellula ospite, i cui membri sono in grado di infettare numerosi vertebrati. Alla famiglia appartengono virus di interesse veterinario con elevata variabilit\u00e0 genomica, in grado di causare infezioni persistenti con viremia prolungata e capacit\u00e0 di replicarsi nei macrofagi.\nTassonomia.\nI virus della famiglia \"Arteriviridae\" furono isolati quasi tutti gi\u00e0 a partire dalla fine degli anni cinquanta; sono morfologicamente simili ai \"Togaviridae\", ma con struttura genomica e modalit\u00e0 replicative simili ai \"Coronaviridae\". In passato i membri della famiglia \"Arteriviridae\" erano specie del genere \"Arterivirus\" della famiglia \"Togaviridae\". Dal 1997 la famiglia \"Arteriviridae\" appartiene all'ordine \"Nidovirales\", a cui appartengono anche i \"Coronaviridae\". Fino al 2016 la famiglia possedeva un solo genere (\"Arterivirus\"), quando questo venne dissolto in diversi generi. Attualmente, a giugno 2020, la famiglia \u00e8 cos\u00ec suddivisa:"}
{"id": "3313379", "revid": "271875", "url": "https://it.wikipedia.org/wiki?curid=3313379", "title": "Jos\u00e9 Marcelo Janu\u00e1rio Ara\u00fajo", "text": ""}
{"id": "3313381", "revid": "287204", "url": "https://it.wikipedia.org/wiki?curid=3313381", "title": "Mark Alexander Hudson", "text": "Statistiche.\nPresenze e reti nei club.\n\"Statistiche aggiornate al 14 aprile 2017.\""}
{"id": "3313382", "revid": "599013", "url": "https://it.wikipedia.org/wiki?curid=3313382", "title": "David Wright (calciatore)", "text": ""}
{"id": "3313384", "revid": "599013", "url": "https://it.wikipedia.org/wiki?curid=3313384", "title": "Adam Barrett", "text": ""}
{"id": "3313389", "revid": "287204", "url": "https://it.wikipedia.org/wiki?curid=3313389", "title": "Bulo Bulo", "text": "Bulo Bulo \u00e8 una localit\u00e0 della Bolivia situata nel Dipartimento di Cochabamba nella provincia di Carrasco nel municipio di Entre R\u00edos. Al censimento del 2001 risultava popolata da 2 389 abitanti."}
{"id": "3313390", "revid": "1664944", "url": "https://it.wikipedia.org/wiki?curid=3313390", "title": "Alalay", "text": "Alalay \u00e8 un comune (\"municipio\" in spagnolo) della Bolivia nella provincia di Mizque (dipartimento di Cochabamba) con 6.415 abitanti (dato 2010).\nCantoni.\nIl comune \u00e8 suddiviso in 2 cantoni:"}
{"id": "3313391", "revid": "287204", "url": "https://it.wikipedia.org/wiki?curid=3313391", "title": "Victor Gischler", "text": "Il romanzo d'esordio del 2001, \"La gabbia delle scimmie\" (\"Gun Monkeys\"), gli ha valso una candidatura al Premio Edgar, mentre per \"Sinfonia di Piombo\" (\"Shotgun Opera\") \u00e8 stato finalista dell'Anthony Award."}
{"id": "3313405", "revid": "3115", "url": "https://it.wikipedia.org/wiki?curid=3313405", "title": "Jean-Baptiste de La Chapelle", "text": "Fu l'inventore nel 1775 dello scafandro, chiamato cos\u00ec dal greco \"skaphe\" - \"scafo\" e \"andros\" - \"uomo\". Fu anche un contributore con 270 articoli alla \"Encyclop\u00e9die\".\nVenne eletto membro della Royal Society di Londra nel giugno 1747."}
{"id": "3313406", "revid": "1305772", "url": "https://it.wikipedia.org/wiki?curid=3313406", "title": "Brinkley", "text": ""}
{"id": "3313407", "revid": "339392", "url": "https://it.wikipedia.org/wiki?curid=3313407", "title": "Lista di Sacre Romane Imperatrici e Regine di Germania", "text": ""}
{"id": "3313409", "revid": "1327519", "url": "https://it.wikipedia.org/wiki?curid=3313409", "title": "Concorso Gina Bachauer", "text": "Il Concorso \"Gina Bachauer\" si svolge ogni quattro anni a Salt Lake City, nello Utah, e dopo il Concorso \"Van Cliburn\"\nStoria.\nIl concorso \u00e8 stato fondato nel 1976 da Paul Pollei. Nel 1978 Alec Sherman, vedovo di Gina Bachauer, annunci\u00f2 che avrebbe preso il nome di sua moglie, pianista greca divenuta molto popolare nello Utah, dopo aver suonato con Maurice Abravanel e l'orchestra dello Utah.\nNel 1983 \u00e8 entrato a far parte del circuito dei concorsi internazionali della Federazione mondiale di Ginevra. Dalla prima edizione pi\u00f9 di 1.000 pianisti, provenienti da oltre 40 paesi, hanno partecipato al concorso e sono stati assegnati premi per oltre 300.000 dollari.\nAttualmente il concorso prevede tre sezioni: quella principale \"International Artists Competition\" riservata ai pianisti tra i 19 e i 32 anni e le due minori, la \"Young Artist Competition\" per la fascia 14-18, e la \"Junior Competition\" per i candidati tra gli 11 e i 13 anni.\nAlbo d'oro dei vincitori.\nRelativamente alla categoria principale, questo risulta essere l'albo d'oro del concorso."}
{"id": "3313414", "revid": "1305772", "url": "https://it.wikipedia.org/wiki?curid=3313414", "title": "Equivoci d'amore", "text": ""}
{"id": "3313420", "revid": "767487", "url": "https://it.wikipedia.org/wiki?curid=3313420", "title": "Equivoci d'amore (film 1997)", "text": "Equivoci d'amore (\"Just Write\") \u00e8 un film statunitense del 1997, diretto da Andrew Gallerani e interpretato da Sherilyn Fenn e Jeremy Piven.\nCameo non accreditato di Jay Leno.\nTrama.\nHarold, un giovane conducente di autobus per turisti, riesce ad incontrare casualmente l'attrice Amanda Clark, di cui \u00e8 fan, e viene creduto uno scrittore."}
{"id": "3313421", "revid": "767487", "url": "https://it.wikipedia.org/wiki?curid=3313421", "title": "James Curtis Hepburn", "text": "Biografia.\nHepburn, dopo aver frequentato le universit\u00e0 di Princeton e della Pennsylvania, divenne medico. Si trasfer\u00ec come missionario in Cina ma fu costretto a permanere per un anno a Singapore a causa della chiusura della Cina agli stranieri.\nTornato nel 1845 negli Stati Uniti, inizi\u00f2 a esercitare come medico a New York.\nNel 1859 si trasfer\u00ec in Giappone, sempre come missionario medico, dove inizi\u00f2 l'opera di conversione del sistema di scrittura giapponese in caratteri dell'alfabeto romano. Il sistema di traslitterazione da lui elaborato prende il suo nome.\nHepburn \u00e8 stata la prima persona a tradurre la Bibbia in giapponese oltre che autore di diversi vocabolari inglese-giapponese."}
{"id": "3313427", "revid": "287204", "url": "https://it.wikipedia.org/wiki?curid=3313427", "title": "Yacuiba", "text": ""}
{"id": "3313432", "revid": "92723", "url": "https://it.wikipedia.org/wiki?curid=3313432", "title": "Isaac Boleslavskij", "text": ""}
{"id": "3313435", "revid": "61051", "url": "https://it.wikipedia.org/wiki?curid=3313435", "title": "Aeroporto Internazionale di Kaunas", "text": ""}
{"id": "3313437", "revid": "287204", "url": "https://it.wikipedia.org/wiki?curid=3313437", "title": "Brinkley (Arkansas)", "text": "Brinkley \u00e8 un comune (\"city\") degli Stati Uniti d'America nella Contea di Monroe in Arkansas. La popolazione era di 3.940 abitanti secondo il censimento del 2000.\nEssa si trova a met\u00e0 strada fra Little Rock e Memphis. La citt\u00e0 ha usato lo slogan \"We'll Meet You Half-Way\" (\"ci incontriamo a met\u00e0 strada\") in alcune campagne pubblicitarie.\nGeografia fisica.\nSecondo l'ultimo censimento, la citt\u00e0 dispone di un'area totale di 15,4\u00a0km\u00b2, dei quali 1,2\u00a0km\u00b2 di acque interne.\nStoria.\nNel 1852, venne assegnata della terra alla \"Little Rock and Memphis Railroad Company\", diretta da Robert Campbell Brinkley.\nFra il 1852 ed il 1869, l'insediamento venne chiamato \"Lick Skillet.\" Quando il lavoro della giornata era stato completato, gli addetti alla costruzione della ferrovia, per lo pi\u00f9 tutti provenienti dai paesi vicini, cucinavano la cena sul fuoco e tornavano alle loro case.\nLa costruzione della ferrovia che collegava Little Rock a Memphis port\u00f2 alla creazione della citt\u00e0 di Brinkley. Essa \u00e8 situata nel nord della contea di Monroe County fra le due citt\u00e0 pi\u00f9 importanti. Venne fondata nell'inverno del 1869 su terreni appartenenti alla ferrovia."}
{"id": "3313440", "revid": "474175", "url": "https://it.wikipedia.org/wiki?curid=3313440", "title": "Villamontes", "text": "Villamontes \u00e8 un comune (\"municipio\" in spagnolo) della Bolivia nella provincia di Gran Chaco (dipartimento di Tarija) con 27.550 abitanti (dato 2010). \nGeografia.\nVillamontes \u00e8 situata sulle rive del fiume Pilcomayo, ai confine occidentali della regione del Chaco Boreal, alle pendici delle Ande.\nStoria.\nVillamontes fu fondata il 27 dicembre 1905. Nel corso della guerra del Chaco fu il quartier generale dell'esercito boliviano impegnato nelle operazioni contro i paraguaiani. Il 27 novembre 1934 il presidente Daniel Salamanca qui giunto per esigere le dimissioni del capo di Stato Maggiore generale Enrique Pe\u00f1aranda del Castillo fu costretto a rassegnare le dimissioni con un colpo di Stato orchestrato dallo stesso ufficiale e passato alla storia come \"corralito de Villamontes\".\nA causa dell'andamento disastroso del conflitto, che vedeva prossima la conquista paraguaiana della zona di Tarija, la cittadina divenne un bastione delle forze armate guidate dal colonnello Bernardino Bilbao Rioja. Il 13 febbraio 1935 l'esercito di Asunci\u00f3n lanci\u00f2 un attacco contro Villamontes. Il 19 aprile le forze boliviane riuscirono a rompere l'assedio e a mantenere il possesso della cittadina."}
{"id": "3313441", "revid": "124123", "url": "https://it.wikipedia.org/wiki?curid=3313441", "title": "Friedrich Matthias Claudius", "text": "Nel 1844 ricevette il dottorato presso l'Universit\u00e0 Georg-August di Gottinga e nel 1849 fu incaricato presso il museo zoologico dell'Universit\u00e0 di Kiel. Nel 1859 divent\u00f2 professore e direttore dell'istituto anatomico presso l'Universit\u00e0 di Marburgo. \nIn una pubblicazione del 1856 descrisse quelle che sarebbero poi state conosciute come \"cellule di Claudius\" che sono collocate sulla membrana basale della coclea nell'orecchio interno. Il suo nome \u00e8 anche associato alla \"fossa di Claudius\" che oggigiorno \u00e8 chiamata fossa ovarica, una depressione del peritoneo parietale nelle pelvi."}
{"id": "3313446", "revid": "767487", "url": "https://it.wikipedia.org/wiki?curid=3313446", "title": "Danny MacAskill", "text": "MacAskill \u00e8 anche noto come \"Taggart\" e 'Danny MegaSkill', \u00e8 un ciclista professionista del bike trial per la Inspired Bicycles Ltd.\nHa realizzato (in economia, con il suo coinquilino Dave Sowerby) il corto 'April 2009', nel quale mostra le sue evoluzioni in strada con la bici, che ha collezionato un gran numero di collegamenti ed una notevole attenzione mediatica.\nVisto il successo del video, MacAskill abbandon\u00f2 il suo lavoro di meccanico e divenne ciclista a tempo pieno.\nNel 2009 appare nel video del singolo \"Winter Hill\" dei Doves e nella pubblicit\u00e0 della Volkswagen Golf Station Wagon.\nIl 16 novembre 2010 MacAskill pubblica un nuovo video, \"Way back home\", sponsorizzato dalla Red Bull. Ambientato in Scozia, il video mostra il castello di Edimburgo, North Berwick, i bunker della guerra sull'isola di Inchgarvie tra il Forth Bridge e la stazione elettrica delle Scottish Highlands.\nDanny appare come stuntman nel film Senza freni (2012).\nNegli anni intorno al 2013/2014 MacAskill realizz\u00f2 altri progetti in collaborazione con la Red Bull, uno dei quali (Danny MacAskill's imaginate) raggiunse settanta milioni di visualizzazioni nel 2018."}
{"id": "3313448", "revid": "61051", "url": "https://it.wikipedia.org/wiki?curid=3313448", "title": "Aeroporto Pirkkala", "text": ""}
{"id": "3313451", "revid": "339392", "url": "https://it.wikipedia.org/wiki?curid=3313451", "title": "London Paddington station", "text": ""}
{"id": "3313452", "revid": "1543377", "url": "https://it.wikipedia.org/wiki?curid=3313452", "title": "Consorzi agrari d'Italia", "text": "Consorzi agrari d'Italia \u00e8 il principale progetto della Holding denominata Societ\u00e0 Consortile Consorzi Agrari S.c.p.A.\nSociet\u00e0 Consortile Consorzi Agrari S.c.p.A. \u00e8 stata costituita nell'ottobre 2009 ed attualmente ha un Capitale Sociale di 13.130.400 euro e dispone, attraverso la sua rete di Consorzi Agrari, di 1.300 punti di vendita, con un fatturato complessivo di 2,5 miliardi di euro. \nSociet\u00e0 Consortile Consorzi Agrari S.c.p.A. (in breve S.C.C.A.) \u00e8 una societ\u00e0 consortile per azioni, costituita da ventuno Consorzi Agrari operanti su tutto il territorio nazionale ed \u00e8 socio costitutore della societ\u00e0 Consorzi Agrari d\u2019Italia S.p.A. \nLa Societ\u00e0 Consortile Consorzi Agrari S.c.p.A. si propone statutariamente di valorizzare, nell'interesse consorziati Consorzi Agrari ad essa aderenti, le attivit\u00e0 ed i prodotti degli stessi, attraverso lo svolgimento coordinato delle fasi di produzione, trasformazione e commercializzazione delle rispettive imprese, nonch\u00e9 di procurare beni, attivit\u00e0 e vantaggi per l'esercizio delle loro attivit\u00e0 economiche e grazie al suo \"know-how\" svolge l'importante ruolo di coordinamento delle sue consorziate.\nTra le iniziative di maggior rilievo, la Societ\u00e0 Consortile Consorzi Agrari S.c.p.A. ha promosso, in qualit\u00e0 di socio costitutore, il progetto \u201c\"Consorzi Agrari d\u2019Italia\"\u201d, finalizzato \u2013 in attuazione del comma 2 bis dell\u2019art. 2 della Legge 410/1999, integrata dal Decreto Mezzogiorno, Legge n.123 del 3 agosto 2017 \u2013 allo svolgimento congiunto di determinate attivit\u00e0 previste dall\u2019oggetto sociale dei Consorzi Agrari aderenti, realizzate attraverso la partecipazione a societ\u00e0 di capitali in cui i Consorzi Agrari dispongano della maggioranza dei voti esercitabili nell\u2019Assemblea Ordinaria. Tali attivit\u00e0, realizzate attraverso la societ\u00e0 di Scopo Consorzi Agrari d\u2019Italia S.p.A., vengono svolte nel rispetto degli scopi e delle finalit\u00e0 mutualistiche dei Consorzi Agrari aderenti.\nIl 27 luglio 2020 la Societ\u00e0 Consortile Consorzi Agrari S.c.p.A. ha coordinato e portato a termine la prima fase di riorganizzazione del Sistema dei Consorzi Agrari (Consorzio Agrario di Adriatico Societ\u00e0 Cooperativa, Consorzio Agrario del Centro Sud Societ\u00e0 Cooperativa, Consorzio Agrario dell\u2019Emilia \u2013 Societ\u00e0 Agricola e Consorzio Agrario del Tirreno Societ\u00e0 Cooperativa) mediante il conferimento dei rispettivi rami d\u2019azienda operativi nella societ\u00e0 di Scopo Consorzi Agrari d\u2019Italia S.p.A., con un Capitale Sociale di 152.216.000 euro.\nGli obiettivi raggiunti attraverso il progetto di riorganizzazione del Sistema dei Consorzi Agrari, permettono di presentare al mercato un soggetto industriale integrato, caratterizzato da un solido equilibrio economico, patrimoniale e finanziario, in grado di qualificarsi come operatore di riferimento per la produzione agricola italiana ed i servizi all'agricoltura.\nIl Consiglio di Amministrazione della Societ\u00e0 Consortile Consorzi Agrari S.c.p.A. \u00e8 costituito da 21 Consiglieri, il Presidente \u00e8 il Dott. Mauro Tonello, il Vicepresidente \u00e8 il Dott. Massimo Felice Neri.\nPrecedenti.\nPer cento anni dal 1892 al 1991 i consorzi agrari facevano riferimento alla Federconsorzi, alternativamente nei diversi periodi societ\u00e0 cooperativa consortile di diritto privato od ente pubblico. Attraverso la gestione degli ammassi divenne una delle realt\u00e0 pi\u00f9 importanti e capillarmente diffuse, ma rimase travolta dall'accrescere dell'indebitamento che la port\u00f2 il 17 maggio 1991 dapprima al commissariamento e poi alla richiesta di concordato preventivo.\nAllo stesso modo, la maggior parte dei consorzi agrari provinciali finirono in liquidazione coatta amministrativa. Nonostante i molti provvedimenti legislativi, questa situazione di incertezza si trascin\u00f2 per molto tempo. Solo nel 2009 un gruppo consistente di consorzi tornati \"in bonis\" e i pochi non travolti dalle procedure concorsuali hanno ricreato una organizzazione centrale.\nAderenti.\nFanno parte della holding Societ\u00e0 Consortile Consorzi Agrari S.c.p.A. 21 Consorzi Agrari:"}
{"id": "3313454", "revid": "767487", "url": "https://it.wikipedia.org/wiki?curid=3313454", "title": "Janusz Olejniczak", "text": "Cominci\u00f2 sin da giovanissimo lo studio del pianoforte. I suoi insegnanti furono Ryszard Bakst e Zbigniew Drzewiecki. Nel 1970 vinse il sesto premio nell'ottava edizione del Concorso pianistico internazionale Fr\u00e9d\u00e9ric Chopin e due anni dopo si classific\u00f2 nel concorso Alfredo Casella di Napoli. Dal 1971 al 1972 si \u00e8 perfezionato a Parigi con Konstanty Schmaeling e Witold Malcuzynski. Ha suonato in tutto il mondo come solista o collaborando con direttori quali Charles Dutoit, Kazimierz Kord, Grzegorz Nowak, Witold Rowicki e Jerzy Maksymiuk. Il suo vasto repertorio include Beethoven, Schumann, Schubert, Ravel, Fryderyk Chopin e Prokofiev. Ha inciso per la radio e la televisione e per diverse etichette: Polskie Nagrania, Selene, Pony Canyon, Opus 111 e CD Accord. Ha eseguito le musiche di Chopin nel film di Andrzej \u017bu\u0142awski, La Nota Blu, dove ha interpretato proprio il ruolo del compositore polacco. Inoltre le sue mani sono apparse nel film di Roman Pola\u0144ski, \"Il pianista\", dove ha \"doppiato\" Adrien Brody nell'esecuzione delle parti musicali."}
{"id": "3313460", "revid": "767487", "url": "https://it.wikipedia.org/wiki?curid=3313460", "title": "Manuel P\u00e9rez Barriopedro", "text": " La fotografia vincitrice scattata il 23 febbraio 1981 il Tenente colonnello della Guardia Civil Antonio Tejero parlare al Congresso dei Deputati spagnolo con in mano una pistola, mentre tiene in ostaggio il governo ed i membri del parlamento.\nInizia la sua carriera nel 1961 come apprendista per l'agenzia di stampa Efe e dal 1977 lavora come fotoreporter. Nel corso della sua carriera ha viaggiato in tutto il mondo ed ha vinto vari riconoscimenti come il World Press Photo of the Year ed il premio nazionale di giornalismo. Per diversi anni \u00e8 stato Presidente dell'Associazione dei Giornalisti e membro del consiglio dell'Associazione Stampa di Madrid. Attualmente \u00e8 vicedirettore dell'agenzia Efe."}
{"id": "3313466", "revid": "712828", "url": "https://it.wikipedia.org/wiki?curid=3313466", "title": "Triangolo di Pirogov", "text": "L'area o triangolo di Pirogov, anche definito triangolo dell'arteria linguale e spazio ipoglosso ioideo, \u00e8 una regione anatomica situata nella parte superiore del collo. \nTopografia.\nIl triangolo dell'arteria linguale \u00e8 delimitato dal tendine intermedio del muscolo digastrico, dal margine posteriore del muscolo miloioideo e dal nervo ipoglosso superiormente. D\u00e0 passaggio, in prossimit\u00e0 della sua origine dalla carotide esterna, all'arteria linguale che, al di sotto di quest'area, cede il ramo dorsale della lingua.\nEponimo.\nLa denominazione proviene dal medico russo Nikolaj Ivanovi\u010d Pirogov."}
{"id": "3313468", "revid": "3831", "url": "https://it.wikipedia.org/wiki?curid=3313468", "title": "Ruben (trib\u00f9)", "text": ""}
{"id": "3313475", "revid": "599013", "url": "https://it.wikipedia.org/wiki?curid=3313475", "title": "Mike Modano", "text": "Detiene il record di tutti i tempi per numero di gol segnati fra i giocatori statunitensi nella NHL, e fu l'ultimo giocatore in attivit\u00e0 ad aver giocato per i North Stars quando la squadra era in Minnesota. Modano fu scelto in prima posizione assoluta dai Minnesota North Stars nel draft del 1988. Il 21 settembre 2011 Mike Modano annunci\u00f2 il proprio ritiro dopo 21 stagioni trascorse nella NHL. Il giorno successivo firm\u00f2 un contratto simbolico valido per un giorno con i Dallas Stars, in modo da potersi ritirare da membro degli Stars.\nCarriera.\nClub.\nI North Stars selezionarono Modano in prima posizione assoluta nel corso del draft del 1988, all'et\u00e0 di 18 anni, un traguardo raggiunto solo da altri cinque statunitensi: Brian Lawton (1983), Bryan Berard (1995), Rick DiPietro (2000), Erik Johnson (2006) e Patrick Kane (2007). Dopo aver disputato tre stagioni con i Prince Albert Raiders, squadra della WHL, Modano si un\u00ec ai North Stars nella stagione 1989-90, e segn\u00f2 la sua prima rete in carriera contro Glenn Healy, portiere dei New York Islanders.\nModano vinse la Stanley Cup nella stagione 1998-99 con la maglia dei Dallas Stars, e raggiunse la finale anche l'anno successivo, in entrambe le occasioni mettendo a segno pi\u00f9 di 20 punti. La prima volta in cui raggiunse la finale di Stanley Cup fu nel 1991. Modano fu finalista del Calder Memorial Trophy nel 1990, del Frank J. Selke Trophy nel 2001 e del Lady Byng Trophy nel 2003. Nonostante le numerose proteste non vinse il Calder Memorial Trophy, premio per il miglior esordiente della lega, che invece and\u00f2 al trentunenne russo Sergej Makarov, gi\u00e0 professionista nel campionato sovietico da oltre 12 anni; dopo questo episodio l'et\u00e0 massima per ricevere il premio fu abbassata a 26 anni.\nDal punto di vista realizzativo le migliori stagioni per Modano furono il 1992-93 ed il 1993-94, entrambe conclusasi con 93 punti; nella seconda annata mise inoltre a segno il maggior numero di reti in un singolo campionato, 50. Dopo l'arrivo in panchina di Ken Hitchcock il gioco di Dallas si impront\u00f2 pi\u00f9 sulla fase difensiva, limitando per questo il rendimento offensivo di Modano; nel periodo 1996-2002 tocc\u00f2 al massimo 78 punti, tuttavia fu uno dei migliori attaccanti nella statistica del plus-minus (nel 1997 con +43 fu secondo solo a John LeClair e al suo +44). Il record di punti per Modano in una singola partita \u00e8 di 6 (due gol e quattro assist), ottenuto contro gli Anaheim Ducks, mentre raggiunse 7 hat tricks in carriera. L'unica penalit\u00e0 maggiore per rissa in carriera fu quella contro Rod Brind'Amour.\nPer lungo periodo icona della franchigia di Dallas, in carriera mise a segno pi\u00f9 di 1.000 punti in NHL, diventando capitano degli Stars nel 2003. Durante l'estate del 2005 Modano fu vicino al passaggio ai Boston Bruins, ma grazie all'intervento del presidente Tom Hicks decise di rimanere in Texas. Modano il 5 agosto 2005 prolung\u00f2 di altre cinque stagioni il suo contratto con la squadra. Il 29 settembre 2006 Brenden Morrow divent\u00f2 il nuovo capitano della squadra, mentre Modano pass\u00f2 fino al 2010 a rivestire il ruolo di capitano alternativo, incarico gi\u00e0 svolto dal 1995 al 2003.\nModano segn\u00f2 il suo 500\u00ba gol in stagione regolare il 13 marzo 2007, con una rete contro il portiere finlandese Antero Niittym\u00e4ki dei Philadelphia Flyers, su assist di Antti Miettinen e Jon Klemm. Fu il quattordicesimo giocatore della NHL ad aver segnato 500 reti con la stessa squadra, il trentanovesimo in assoluto. Appena quattro giorni dopo, in una partita in trasferta contro i Nashville Predators, Modano mise a segno le reti numero 502 e 503 in stagione regolare, superando il record di Joe Mullen (502) come miglior marcatore statunitense di sempre.\nModano detiene inoltre il record di sempre della NHL di punti raccolti da un giocatore statunitense. Super\u00f2 il record di Phil Housley con due gol nei primi cinque minuti di partita, uno dei quali ottenuto in inferiorit\u00e0 numerica, contro i San Jose Sharks il 7 novembre 2007. Quella sera ricevette i complimenti di George W. Bush in collegamento direttamente dall'Air Force One. Il 21 novembre si svolse il \"Mike Modano Tribute Night\" all'American Airlines Center di Dallas, dove Modano fu premiato dalla franchigia per i suoi sforzi per la squadra e per l'hockey statunitense. Fra gli ospiti della cerimonia vi furono Brett Hull, Joe Mullen, Phil Housley ed il proprietario della squadra Tom Hicks.\nCon il passare del tempo la sua produzione di gol cal\u00f2 nel periodo 2007-2010, fino alla scadenza del contratto del giocatore. Nell'ultima partita della stagione (per caso giocata proprio in Minnesota, dove Modano inizi\u00f2 la sua carriera professionistica), Modano fu festeggiato con un video tributo ed una standing ovation, oltre che ad un giro della pista con la divisa dei Minnesota North Stars. Il 29 giugno 2010 gli Stars annunciarono che Modano non avrebbe rinnovato il contratto per la stagione 2010-11.\nDopo aver considerato la possibilit\u00e0 del ritiro, gli si prospettarono due opportunit\u00e0, una con i Detroit Red Wings (squadra del suo Stato) e l'altra con i Minnesota Wild (stato dove inizi\u00f2 la sua carriera NHL). Alla fine Modano scelse di firmare un contratto di un anno con i Red Wings. L'allenatore Mike Babcock inser\u00ec Modano nella terza linea d'attacco insieme a Dan Cleary e a Ji\u0159\u00ed Hudler. Dopo 5 minuti e mezzo nel primo periodo della prima partita casalinga dei Detroit Red Wings, al suo secondo ingresso sul ghiaccio, Modano ricevette un passaggio da parte di Cleary e super\u00f2 il portiere di Anaheim Jonas Hiller, firmando la sua prima rete con la maglia dei Red Wings.\nIl 23 settembre 2011, dopo 21 stagione trascorse in NHL, Modano annunci\u00f2 con una conferenza stampa a Dallas il suo ritiro dall'attivit\u00e0 agonistica. Modano fu l'ultimo giocatore in attivit\u00e0 ad aver calcato le piste della NHL negli anni 1980 insieme a Mark Recchi, cos\u00ec come fu l'ultimo giocatore in attivit\u00e0 dei Minnesota North Stars. Il giorno successivo firm\u00f2 un contratto simbolico valido per un giorno con i Dallas Stars, in modo da potersi ritirare da membro degli Stars. Il 4 giugno 2013, in concomitanza con la presentazione dei nuovi loghi e delle divise dei Dallas Stars, fu annunciato ufficialmente il ritiro della maglia numero 9 indossata nel corso della sua carriera da Modano. Un anno pi\u00f9 tardi venne eletto all'interno della Hockey Hall of Fame.\nNazionale.\nModano esord\u00ec nella nazionale statunitense nella selezione U-20, in vista dei mondiali U-20 del 1988 e del 1989. Grazie ai 20 punti ottenuti in 14 gare (10 gol e 10 assist), Modano ebbe molta visibilit\u00e0 in vista della futura carriera professionistica.\nIl debutto con la nazionale maggiore avvenne nel Campionato mondiale del 1990, dove mise a segno 6 punti in 8 gare. Nelle due altre apparizioni ai mondiali, nel 1993 e nel 2005, Modano raccolse 4 punti in 13 presenze.\nNel 1991 prese parte all'ultima edizione della Canada Cup, conclusasi al secondo posto, con 9 punti in 8 partite. Cinque anni dopo guid\u00f2 la nazionale USA al successo nella prima World Cup of Hockey, per poi ripresentarsi all'edizione del 2004.\nIn ambito olimpico Modano vanta tre partecipazioni: la prima fu a Nagano 1998, dove gli Stati Uniti chiusero al sesto posto. Quattro anni, dopo nel torneo casalingo di Salt Lake City, conquist\u00f2 la medaglia d'argento dietro solo ai canadesi. L'ultima apparizione invece fu a Torino 2006. In totale, con entrambe le selezioni, Modano gioc\u00f2 dal 1988 al 2006, collezionando 71 presenze, mettendo a segno 24 reti e fornendo 37 assist."}
{"id": "3313477", "revid": "287204", "url": "https://it.wikipedia.org/wiki?curid=3313477", "title": "Campionato brasiliano di rugby a 15 2005", "text": "Il Campionato brasiliano di rugby a 15 del 2005 (in portoghese \"Campeonato brasileiro de rugby de 2005\" o \"Brasileir\u00e3o de rugby 2005\" ) \u00e8 stata una competizione promossa dalla ABR (\"Associa\u00e7\u00e3o Brasileira de Rugby\") con sei squadre partecipanti.\nLa squadra vincitrice \u00e8 stata il Desterro Rugby Clube di Florian\u00f3polis (SC), che ha conquistato il suo terzo titolo.\nFormula.\nLe sei squadre si incontrarono in un girone di sola andata. Le prime due classificate disputarono la finale."}
{"id": "3313478", "revid": "1833487", "url": "https://it.wikipedia.org/wiki?curid=3313478", "title": "Scafandro", "text": "Lo scafandro \u00e8 una speciale attrezzatura utilizzata per le immersioni subacquee. Fu inventata dall'abate francese Jean-Baptiste de La Chapelle nel 1775. Il suo nome deriva dal greco \"skaphe\" - \"scafo\" e \"andros\" - \"uomo\". Fu la prima attrezzatura che permise all'uomo di esplorare i fondali marini, fluviali e dei laghi.\nStoria.\nDopo i primi avventurosi tentativi, i sistemi vennero man mano perfezionati. Dopo un inizio essenzialmente militare, l'idea consisteva nell'ipotesi di potersi avvicinare di nascosto ai navigli nemici per affondarli (idea anche di Leonardo da Vinci), la complessit\u00e0 dell'attrezzatura ed i rischi che correva l'operatore la cui vita dipendeva dal costante rifornimento di aria da parte degli assistenti di superficie indirizzarono gli sforzi per permettere a chi operava una certa tranquillit\u00e0 non compatibile con operazioni militari di sabotaggio.\nSolitamente consiste in una tuta impermeabile ed un casco o elmo da palombaro collegato a tenuta stagna. L'aria arriva tramite tubazioni direttamente dalla superficie.\nQuesta attrezzatura per immersioni \u00e8 oramai in disuso soppiantata da attrezzature subacquee pi\u00f9 efficienti. In particolar modo le immersioni con autorespiratore ad aria si sono molto sviluppate e permettono una maggiore autonomia, libert\u00e0 di movimento e minore bisogno di assistenza in superficie. Tutti questi motivi hanno sensibilmente ridotto l'utilizzo dello scafandro che ad oggi rimane soltanto per particolari esigenze e condizioni di lavoro."}
{"id": "3313490", "revid": "767487", "url": "https://it.wikipedia.org/wiki?curid=3313490", "title": "Veruska Ram\u00edrez", "text": "Veruska Ramirez, grazie alla vittoria del titolo di Miss Venezuela, ebbe la possibilit\u00e0 di rappresentare il Venezuela in occasione del concorso di bellezza internazionale Miss Universo 1998, che si svolse ad Honolulu. La Ramirez si piazz\u00f2 al secondo posto, dietro la vincitrice Wendy Fitzwilliam proveniente da Trinidad e Tobago."}
{"id": "3313493", "revid": "775372", "url": "https://it.wikipedia.org/wiki?curid=3313493", "title": "Houses of Parliament (Regno Unito)", "text": ""}
{"id": "3313494", "revid": "1543377", "url": "https://it.wikipedia.org/wiki?curid=3313494", "title": "Easy Baby", "text": "Easy Baby \u00e8 stata una rete televisiva italiana. La direttrice di Easy Baby \u00e8 stata Lorenza Minola, mentre lo slogan \u00e8 stato \"Bambini si nasce, genitori si diventa!\".\nStoria.\nL'8 novembre 2010 Sky Italia lancia una nuova emittente TV: Easy Baby, visibile in esclusiva dai telespettatori titolari di un abbonamento alla pay TV satellitare. Easy Baby viene posizionata sul canale 137 di Sky all'interno dell'area \"Intrattenimento\".\nIl palinsesto \u00e8 dedicato ai genitori e futuri genitori e in generale a tutti coloro che si occupano dell'educazione e della crescita dei bambini. Gli spunti e le tematiche trattate sono i pi\u00f9 vari: alimentazione, benessere, psicologia, educazione, viaggi, passatempi, organizzazione di feste di compleanno e altre ricorrenze, gravidanza, neonato. Il canale vanta importanti collaborazioni con associazioni e istituzioni tra cui il Coni.\nIl 1\u00ba marzo 2014 scade il contratto tra Sky e Easy Baby: l'emittente continua ad essere inclusa nella numerazione di Sky, ma il canale non \u00e8 pi\u00f9 codificato e quindi diventa visibile a tutti gli utenti della televisione satellitare. Il 29 marzo 2014, la rete in chiaro viene spostata sul canale 160 di Sky non facendo pi\u00f9 parte del pacchetto Sky TV. Contestualmente a questo spostamento, Easy Baby sceglie l'azienda Prs MediaGroup come concessionaria esclusiva di pubblicit\u00e0.\nIl 13 maggio dello stesso anno, Easy Baby inizia ad essere diffusa anche sulla televisione terrestre all'interno del multiplex di Europa7 HD. Inizialmente, le viene assegnata la numerazione automatica 283 dalla piattaforma Europa7 HD. A causa di un conflitto di logical channel number con un'altra emittente digitale, il 24 maggio 2014 Easy Baby viene spostata al numero 238 ancora nel multiplex che in quegli anni era l'unico diffuso in DVB-T2.\nIl 17 ottobre sempre dello stesso anno, Easy Baby viene definitivamente eliminata dal multiplex di Centro Europa7 e rinuncia alla diffusione sul digitale terrestre, continuando a trasmettere in chiaro solo attraverso la flotta satellitare Hot Bird.\nIl 1\u00ba marzo 2015, Easy Baby viene spostata sul canale 808 di Sky.\nIl 2 luglio dello stesso anno la rete cessa le trasmissioni satellitari, chiudendo definitivamente."}
{"id": "3313495", "revid": "1573940", "url": "https://it.wikipedia.org/wiki?curid=3313495", "title": "Shruti Sharma", "text": " Ha inoltre rappresentato l'India a Miss Mondo 2002, concorso tenuto a Londra e dove la modella \u00e8 arrivata sino alle semifinali. In precedenza la Sharma aveva partecipato, senza vincere anche a Miss India 2001.\nShruti Shrama ha lavorato come modella per Sunsilk, Shoppers' Stop, Toyota, Proline e Taj Group. \u00c8 inoltre apparsa nel film di Bollywood \"Tezaab - The Acid of Love\"."}
{"id": "3313499", "revid": "339392", "url": "https://it.wikipedia.org/wiki?curid=3313499", "title": "Lord Mayor of London", "text": ""}
{"id": "3313500", "revid": "599013", "url": "https://it.wikipedia.org/wiki?curid=3313500", "title": "Bekim Kuli", "text": "Carriera.\nClub.\nIl 21 agosto 2015 viene acquistato dal Bylis Ballsh e firma un contratto annuale con scadenza il 30 giugno 2016.\nStatistiche.\nPresenze e reti nei club.\n\"Statistiche aggiornate al 18 novembre 2015.\""}
{"id": "3313501", "revid": "599013", "url": "https://it.wikipedia.org/wiki?curid=3313501", "title": "Domenico Cecere", "text": "Carriera.\nCresce nel Napoli, di cui \u00e8 stato il terzo portiere nella stagione 1991-1992 in Serie A.\nDopo diverse esperienze al Palermo, , Turris e , arriva Pescara nel 1997-1998 dove gioca 4 incontri subendo altrettante reti.\nNel gennaio del 1999 arriva alla dove vince un campionato di serie C1 all'ultima giornata, prima di tornare a Pescara e subito nuovamente alla , con cui milita per quasi tutto un campionato di serie B. Poi arriva al nel 2000, quando la squadra militava ancora in Serie C1.\nNel 2001 rimane in compartecipazione fra Messina e Pescara, quindi alle buste la compropriet\u00e0 va al Messina.\nIn estate passa al ma gi\u00e0 a febbraio torna alla squadra siciliana che lo cede in prestito al Pescara.\nViene successivamente acquistato dall' sempre nel 2002 dove trova costanza e un posto da titolare fisso in quattro stagioni, sino alla stagione 2006-2007 dove diviene il secondo portiere e capitano.\nNella stagione 2007-2008 viene acquistato dalla andando a giocare in Serie C1.\nA gennaio del 2008 viene comprato dal , sempre in terza serie.\nSuccessivamente passa al Gela in Serie C2, dove il 14 dicembre 2008 segna un goal di testa al 92' contro l'Isola Liri, che permette alla sua squadra di raggiungere il pareggio.\nNell'estate del 2009 rimane in Sicilia andando ad indossare la maglia del , con la quale conquista la vittoria in Lega Pro Seconda Divisione nella stagione 2009-2010.\nL'8 gennaio del 2011 viene tesserato dal in serie D. Il 21 dicembre 2011 decide di ritirarsi, giocando l'ultima partita contro il Cittanova Interpiana. Pochi giorni dopo, comunque, decide di restare fino a fine stagione anche con il ruolo di preparatore dei portieri, convinto dalla dirigenza."}
{"id": "3313505", "revid": "76963", "url": "https://it.wikipedia.org/wiki?curid=3313505", "title": "Katherine Shindle", "text": "Biografia.\nIncoronata Miss Illinois 1997, Kate Shindle ha la possibilit\u00e0 di rappresentare l'Illinois in occasione del concorso di bellezza Miss America 1998, in cui viene incoronata vincitrice il 13 settembre 1997.\nAll'epoca dell'incoronazione, la Shindle stava frequentando la Northwestern University, anche se era cresciuta a Moorestown nel sud del New Jersey, e si era diplomata presso la Eustace Vescovo Preparatory School.\nNel 1999 ha pubblicato un singolo intitolato \"Christmases to Come\", i cui proventi sono stati devoluti in favore della ricerca sull'AIDS, a cui \u00e8 seguito un album nel 2003 \"Till Today\".\nNel 2007, ha partecipato al musical a Broadway, \"Legally Blonde\", basato sul film del 2001 \"La rivincita delle bionde\" con Reese Witherspoon. In seguito ha recitato anche in \"Wonderland: Alice's New Musical Adventure\" e \"Fun Home\"."}
{"id": "3313514", "revid": "767487", "url": "https://it.wikipedia.org/wiki?curid=3313514", "title": "N\u00e9stor Martinena", "text": ""}
{"id": "3313515", "revid": "287204", "url": "https://it.wikipedia.org/wiki?curid=3313515", "title": "M\u00e1rio Travaglini", "text": " In carriera ha totalizzato 204 panchine nella massima serie brasiliana.\nBiografia.\nNato nel quartiere di Bom Retiro, fin da giovane mostr\u00f2 particolare propensione per il gioco del calcio. Accettato dal settore giovanile dell'Ypiranga, vi inizi\u00f2 la carriera da professionista. Una volta ritiratosi, prima di iniziare l'esperienza come tecnico si laure\u00f2 in economia. Celibe e senza prole, Travaglini ha poi assunto la presidenza del sindacato degli allenatori dello stato di San Paolo.\n\u00c8 morto nel 2014 all'et\u00e0 di 81 anni a seguito di un tumore cerebrale.\nCaratteristiche tecniche.\nGiocava come difensore, ricoprendo il ruolo di centrale.\nCarriera.\nGiocatore.\nNel 1948 entr\u00f2 nelle giovanili dell'Ypiranga per volere del padre di Rubens Minelli, Francisco, e il 12 settembre del 1953 debutt\u00f2 in prima squadra in una partita contro il Corinthians al Pacaembu. Successivamente gioc\u00f2 per Palmeiras, Nacional e Ponte Preta, ritirandosi nel 1962.\nAllenatore.\nNel 1963 si incaric\u00f2 di seguire le giovanili del Palmeiras, e nel 1966 pass\u00f2 alla guida della prima squadra. Con lui in panchina il \"Verd\u00e3o\" ottenne tre titoli in due stagioni: dapprima il campionato Paulista del 1966, e in seguito la Ta\u00e7a Brasil 1967 e il Torneo Roberto Gomes Pedrosa 1967, entrambe competizioni a livello nazionale. Nel 1971 lasci\u00f2 il Palmeiras, dopo averlo allenato nella prima edizione del Brasileir\u00e3o, firmando per il Vasco da Gama di Rio de Janeiro. Con la squadra dalla maglia bianco-nera manc\u00f2, alla prima stagione, l'accesso alla fase finale, venendo preceduto per un punto dall'Internacional nel girone 1. L'annata seguente vide il Vasco lontano dalla qualificazione al girone decisivo, mentre nel 1974 Travaglini guid\u00f2 la propria compagine alla vittoria, la prima in \u00e0mbito nazionale, perdendo quattro partite su ventisette e superando in finale il Cruzeiro. Nel 1975 il Vasco raggiunse il secondo turno ma si classific\u00f2 all'ultimo posto nel gruppo 2; Travaglini fu dunque sostituito da Paulo Em\u00edlio. Il Fluminense si assicur\u00f2 i servigi del tecnico, che nel 1976 port\u00f2 il club alla vittoria nel campionato statale. Nel 1978 fu assistente di Cl\u00e1udio Coutinho durante il , mentre nel 1979 assunse la guida della Nazionale Olimpica brasiliana. Con tale selezione fece il suo esordio il 6 giugno in un'amichevole contro il , e partecip\u00f2 ai Giochi Panamericani del 1979, vincendoli. Lasci\u00f2 la panchina dell'Olimpica il 14 luglio, e si accas\u00f2 alla Portuguesa, che guid\u00f2 durante il Ta\u00e7a de Ouro 1981. Arrivato al Corinthians, fu il tecnico della Democrazia Corinthiana, conquistando il titolo Paulista del 1982. Allen\u00f2 poi il San Paolo e nuovamente il Palmeiras, ritirandosi nel 1987."}
{"id": "3313518", "revid": "115981440", "url": "https://it.wikipedia.org/wiki?curid=3313518", "title": "Wayne Simmonds", "text": "Gioca per i Toronto Maple Leafs nella National Hockey League. Noto ai compagni di squadra con il soprannome Simmer. \u00c8 uno dei pochi giocatori di colore nella NHL. Molti dei suoi fan gli hanno dato il soprannome \"Night-Train Wayne\" ovvero Wayne il treno della notte.\nCarriera.\nSimmonds \u00e8 nato e cresciuto a Scarborough, in Ontario, ed \u00e8 il terzo di quattro figli. Nonostante abitasse vicino alla sede dei Toronto Maple Leafs, Simmonds si \u00e8 sempre dichiarato tifoso dei Detroit Red Wings. A 16 anni Wayne ha giocato nell'hockey giovanile per i Toronto Jr. Canadiens nella stagione 2004-2005. Si trasferisce poi ai Braves Brockville della Junior A Central Hockey League. Ha concluso la sua carriera junior nell'Ontario Hockey League dal 2006 al 2008. Simmonds giocando nei Toronto Jr. Canadiens divent\u00f2 amico di Chris Stewart un altro giocatore di colore della National Hockey League. I due acquistarono una casa a Toronto per le vacanze. Simmonds \u00e8 stato scelto dai Los Angeles Kings nel 2008. Il 14 ottobre 2008 segn\u00f2 il suo primo goal in National Hockey League. Durante la sua stagione da Rookie Simmonds \u00e8 diventato uno dei preferiti dai tifosi dei Kings per la sua forte etica di lavoro fuori dal ghiaccio. Nella stagione 2009-2010 segn\u00f2 40 punti raddoppiandoli rispetto a quelli della stagione precedente."}
{"id": "3313519", "revid": "1573940", "url": "https://it.wikipedia.org/wiki?curid=3313519", "title": "Rhene", "text": "Rhene \u00e8 un genere di ragni appartenente alla Famiglia Salticidae.\nEtimologia.\nIl nome deriva dal nome proprio greco , \"R\u00e8ne\" (??).\nDistribuzione.\nLe 56 specie oggi note di questo genere sono diffuse principalmente in Asia orientale e meridionale; diverse specie sono state rinvenute in vari stati dell'Africa centrale e meridionale.\nTassonomia.\nIl genere, originariamente chiamato \"Rhanis\", venne rinominato in \"Rhene\" da Thorell nel 1869 per non creare confusione col genere di coleotteri che porta proprio il nome Rhanis.\nA maggio 2010, si compone di 56 specie:"}
{"id": "3313530", "revid": "1310927", "url": "https://it.wikipedia.org/wiki?curid=3313530", "title": "Du Bala", "text": "Possiede anche la cittadinanza bulgara."}
{"id": "3313533", "revid": "37401", "url": "https://it.wikipedia.org/wiki?curid=3313533", "title": "Ammasso dei prodotti agricoli", "text": "Per ammasso dei prodotti agricoli si intende il conferimento obbligatorio o su base volontaria di prodotti agricoli per essere poi distribuita sul mercato.\nPrecedenti storici.\n (annona) oppure per motivi fiscali, c'\u00e8 stato l'obbligo di conferire le produzioni alimentari ad una organizzazione statuale o ad una da essa delegata.\nAd esempio in Sardegna prendeva nome di \"ins\u00ecerro\".\nGli ammassi durante il regime fascista.\nLa politica agricola del \"ventennio fascista\" dette grande rilevanza agli ammassi.\nSi trattava in questo caso di raccogliere tutti i prodotti primari per l'alimentazione nelle strutture d'immagazzinamento dei Consorzi agrari per favorire una maggiore razionalizzazione ed efficienza nel settore e mantenere la nazione pronta in caso di necessit\u00e0, trasformando pi\u00f9 facilmente l'economia civile in economia di guerra.\nInoltre, in quanto strumento di concentrazione delle produzioni, i Consorzi agrari garantivano agli agricoltori, in specie ai piccoli proprietari, una maggiore forza contrattuale nei rapporti con i trasformatori e i distributori: la struttura dei Consorzi, rappresentante infatti allo stesso tempo lo Stato, la comunit\u00e0 degli agricoltori nel suo complesso e l'intera riserva di prodotti primari, garantiva una posizione di preminenza dei soggetti produttivi (gli agricoltori) svolgendo un ruolo di deterrente nei confronti di intermediari e speculatori.\nNel 1935 si verific\u00f2 il primo ammasso volontario del grano: in questa occasione i Consorzi agrari raccolsero 12 milioni di quintali di grano, mentre nel 1938 ne vennero ammassati 40 milioni di quintali per le esigenze autarchiche.\nLa disciplina del codice civile.\nIl codice civile del 1942, espressione di una economia con forte valenza corporativa, ha previsto gli ammassi sia all'articolo 837 (libro III titolo II \"della propriet\u00e0\") sia all'articolo 2617 (libro V, titolo X \"della disciplina della concorrenza e dei consorzi\").\nGli ammassi nel dopoguerra.\nLa \"gestione ammassi\" nel dopoguerra fu gestita dalla Federconsorzi. Da un lato permise una distribuzione, abbastanza razionale del grano, integrato da forti importazioni, soprattutto dagli Stati Uniti, dall'altro determin\u00f2 l'accumulo di mezzi finanziari usati non solo per favorire gli agricoltori, ma anche per condizionare la vita politica italiana."}
{"id": "3313535", "revid": "287204", "url": "https://it.wikipedia.org/wiki?curid=3313535", "title": "Wojtek Wolski", "text": "Carriera.\nGiovanili.\nWolski frequent\u00f2 il St. Michael's College School e gioc\u00f2 per la squadra di hockey dei Buzzers nella stagione 2001\u201302. Nelle quattro stagioni successive fece segnare ben 14 record di franchigia con la squadra dei Brampton Battalion, oltre a conquistare il titolo di miglior giocatore (MVP) della Ontario Hockey League nel 2006. Wolski fu inoltre eletto per la prima volta giocatore del mese della OHL per quattro mesi consecutivi (dicembre, gennaio, febbraio e marzo). Fu anche nominato capitano alternativo della rappresentativa Under-17 dell'Ontario ai Canada Winter Games del 2003.\nWolski fu scelto al primo giro, in 21\u00aa posizione, in occasione dell'NHL Entry Draft 2004 da parte dei Colorado Avalanche.\nProfessionista.\nWolski fece il suo debutto con la maglia degli Avalanche in occasione dei playoff 2006, riuscendo nell'impresa di marcare tre punti, frutto di un gol e di due assist. Nella sua prima stagione completa da professionista Wolski fu convocato fra i migliori esordienti della lega nella NHL YoungStars Game. In tale circostanza mise a segno due assist per la rappresentativa della Western Conference. Nella stagione 2008-09 Wolski dimostr\u00f2 tutto il suo talento nell'esecuzione degli shootout, mettendone a segno 10 su un totale di 12 tentativi, stabilendo il primato stagionale di percentuale di rigori andati a segno.\nIl 3 marzo 2010 Wolski fu ceduto ai Phoenix Coyotes in cambio di Peter Mueller e di Kevin Porter. In occasione della sua prima partita con i Coyotes Wolski segn\u00f2 il gol decisivo contro la propria ex-squadra, gli Avalanche, a soli 22 secondi dalla fine del 3\u00b0 periodo. Tre giorni dopo, alla sua presenza con i Coyotes, segn\u00f2 un'altra rete in occasione della vittoria per 4-0 contro gli Anaheim Ducks. Il 28 giugno 2010 decise di rinnovare il proprio contratto con la squadra dell'Arizona per altre due stagioni.\nA met\u00e0 della stagione 2010-11 Wolski inizi\u00f2 a perdere importanza all'interno del roster dei Coyotes. Il 10 gennaio 2011 fu ceduto per la seconda volta in meno di un anno ai New York Rangers in cambio di Michal Rozs\u00edval.\nA causa di diversi infortuni nel corso della stagione 2011-12 Wolski collezion\u00f2 solo 9 presenze con i Rangers, alle quali si aggiunsero 7 apparizioni in American Hockey League con la formazione affiliata dei Connecticut Whale. Il 25 febbraio 2012 fu ceduto ai Florida Panthers fino al termine della stagione in cambio di Michael Vernace ed una scelta al terzo giro nel Draft 2012, esordendo il giorno stesso con una rete contro i Carolina Hurricanes.\nIl 12 luglio 2012 Wolski firm\u00f2 un contratto annuale con i Washington Capitals. A causa del lockout Wolski fece ritorno in patria giocando alcune partite nel campionato polacco con il KH Sanok. Fu inoltre impiegato negli incontri del Gruppo E di Continental Cup, segnando tre reti in altrettante partite.\nNella primavera del 2013 firm\u00f2 un contratto in Kontinental Hockey League per vestire la maglia del Torpedo Ni\u017enij Novgorod. Dopo due stagioni, una delle quali passata da capitano, Wolski nel 2015 si trasfer\u00ec al Metallurg Magnitogorsk."}
{"id": "3313539", "revid": "1226", "url": "https://it.wikipedia.org/wiki?curid=3313539", "title": "Architetti", "text": ""}
{"id": "3313541", "revid": "98077", "url": "https://it.wikipedia.org/wiki?curid=3313541", "title": "Gestione ammassi", "text": ""}
{"id": "3313547", "revid": "486946", "url": "https://it.wikipedia.org/wiki?curid=3313547", "title": "Mika Ashtarak", "text": ""}
{"id": "3313549", "revid": "1522738", "url": "https://it.wikipedia.org/wiki?curid=3313549", "title": "Masquerade (personaggio)", "text": ""}
{"id": "3313551", "revid": "111373", "url": "https://it.wikipedia.org/wiki?curid=3313551", "title": "Gran Premio motociclistico di Svizzera 1951", "text": "Il Gran Premio motociclistico di Svizzera fu il secondo appuntamento del motomondiale 1951.\nSi svolse il 26 e 27 maggio 1951 sul Circuito di Bremgarten a Berna, in concomitanza con il GP di Formula 1. In programma le gare delle classi 250 (alla prima prova stagionale), 350, 500 e sidecar (250 e 350 si svolsero il 26, 500 e sidecar il 27).\nLe gare furono vinte da Dario Ambrosini (250), Leslie Graham (350), Fergus Anderson (500) e Ercole Frigerio (sidecar). Si svolse anche una gara non iridata per i sidecar 750 cc, vinta da Hans Haldemann.\nClasse 350.\n24 piloti alla partenza, 14 al traguardo.\nClasse 250.\n16 piloti alla partenza, 12 al traguardo.\nClasse sidecar.\n22 equipaggi alla partenza."}
{"id": "3313555", "revid": "599013", "url": "https://it.wikipedia.org/wiki?curid=3313555", "title": "Kosteli\u0107", "text": ""}
{"id": "3313556", "revid": "125824419", "url": "https://it.wikipedia.org/wiki?curid=3313556", "title": "Maurizio Donadoni", "text": "Biografia.\nMaurizio Donadoni \u00e8 un attore teatrale, cinematografico e televisivo. Dopo gli studi al conservatorio esordisce a teatro nel 1982, interpretando, accanto a Ottavia Piccolo, l'opera di Shakespeare \"Come vi piace\". Seguono, a breve distanza, l\"'Amleto\", il \"Troilo e Cressida\" e \"I masnadieri\". Nel 1983 esordisce al cinema con \"Storia di Piera\" per la regia di Marco Ferreri."}
{"id": "3313557", "revid": "287204", "url": "https://it.wikipedia.org/wiki?curid=3313557", "title": "Kostelic", "text": ""}
{"id": "3313558", "revid": "599013", "url": "https://it.wikipedia.org/wiki?curid=3313558", "title": "Ruslan Fedotenko", "text": "Carriera.\nGioca per il Donbas Donec'k nella Kontinental Hockey League. Precedentemente ha giocato in NHL con le maglie dei Tampa Bay Lightning, dei New York Islanders, dei Pittsburgh Penguins, dei New York Rangers e dei Philadelphia Flyers."}
{"id": "3313560", "revid": "126257", "url": "https://it.wikipedia.org/wiki?curid=3313560", "title": "CVC Capital Partners", "text": "La CVC Capital Partners \u00e8 una societ\u00e0 finanziaria britannica specializzata in private equity in settori come i beni di consumo, servizi finanziari, telecomunicazioni, farmaceutica. Gestisce oltre 52 miliardi di dollari di attivit\u00e0 tra Europa e Asia, con una capacit\u00e0 di investimento pari a 109 miliardi di dollari.\nStoria.\nGli inizi.\nNasce nel 1981 come braccio europeo di Citicorp Venture Fund, la societ\u00e0 di investimento creata ancora nel 1968 dal colosso bancario americano Citicorp per investire inizialmente nel capitale di rischio e in seguito nel leveraged buyout. Nel 1993 il gruppo dirigente di Citicorp Venture Fund (Michael Smith, Steven Koltes, Hardy McLain, Donald Mackenzie, Iain Parham e Rolly Van Rappard) tratta con Citibank per realizzare uno spinout dalla banca, per uscire in sostanza dalla banca e formare una nuova societ\u00e0 indipendente di private equity, CVC Capital Partners. Nel 2006 anche la divisione statunitense di Citigroup Venture Capital uscir\u00e0 dalla banca per formare una nuova societ\u00e0, la Court Square Capital Partners.\nNel 1996 raccoglie con il suo primo fondo 840 milioni di dollari, due anni pi\u00f9 tardi, nel 1998, il suo secondo fondo supera i tre miliardi di dollari facendo diventare CVC una delle pi\u00f9 grandi e note societ\u00e0 di private equity in Europa. Nel 2001 CVC completa la raccolta di fondi per il suo terzo fondo di investimento e si espande in Asia con un fondo da $ 750 milioni incentrato esclusivamente sugli investimenti in societ\u00e0 asiatiche.\nL'espansione.\nDal novembre 2005 al marzo 2006 CVC acquista gradualmente il 63,4% delle azioni del gruppo di Formula Uno, proprietario del campionato di corse automobilistiche di Formula Uno.\nNel 2007 CVC si espande negli Stati Uniti, aprendo un ufficio a New York, guidato da Christopher Stadler e supervisionato da Rolly van Rappard.\nNel 2012 riduce le sue quote nel gruppo di Formula 1 al 35,5%. Un anno pi\u00f9 tardi, nel gennaio 2013, rileva per 1,13 miliardi di euro rileva Cerved, il pi\u00f9 grande database di informazioni economiche e finanziarie sulle imprese italiane. Nello stesso mese Smith lascia il ruolo di presidente e Koltes, Mackenzie e Van Rappard sono nominati co-presidenti del gruppo.\nNel febbraio 2015 CVC effettuato il suo primo investimento da CVC Growth Partners in Wireless Logic, il pi\u00f9 grande fornitore di servizi gestiti da macchina in macchina in Europa. Un mese pi\u00f9 tardi, in marzo, rileva l'80% della societ\u00e0 di giochi d'azzardo Sky Betting &amp; Gaming. Sempre nel 2015, in giugno, acquisisce la concessionaria di profumi tedesca Douglas AG e, insieme a Temasek, la societ\u00e0 di investimento di propriet\u00e0 del governo di Singapore, rileva per 2 miliardi di dollari il gruppo farmaceutico americano Alvogen, specializzato in prodotti da banco. A settembre apre un ufficio a Varsavia e nel novembre 2015 acquisisce per 4,6 miliardi di dollari, insieme al Canadian Pension Plan Investment Board, il fornitore americano di animali domestici, Petco.\nNell'aprile 2016 rileva l'operatore di scommesse tedesco Tipico, in maggio la SISAL, uno dei principali operatori del gioco in Italia, per un miliardo di euro e in agosto prende una partecipazione del 15% in PT Siloam International Hospitals TbK, tra le maggiori catene di ospedali indonesiani e del Sud-Est asiatico. Nel settembre 2016 vende il controllo del Gruppo di Formula 1 a Liberty Media di John Malone per 4,4 miliardi di dollari. L'operazione avviene in due tempi e completata nel 2017 dopo che l'accordo \u00e8 stato approvato dalle autorit\u00e0 di regolamentazione, dagli azionisti di FIA e Liberty.\nNell'aprile 2017 rileva l'80% degli orologi Breitling, l'altro 20% della societ\u00e0 svizzera rimane alla famiglia Schneider. Due mesi pi\u00f9 tardi, in giugno, compra per quasi 300 milioni di euro la Pasubio, azienda di Vicenza specializzata in pelli per l'industria automobilistica con la famiglia Pretto che rimane nel ruolo di azionista di minoranza. In settembre rileva per 703 milioni di dollari (e completa l'operazione nel gennaio 2018) da Teva Pharmaceutical Industries gli asset internazionali (non Usa) dedicati alla salute femminile, dalla contraccezione alla menopausa e osteoporosi.\nNel giugno 2018 CVC, a capo di un consorzio con altri fondi, acquisisce per 3 miliardi (28 euro per azione) il controllo dell'azienda farmaceutica italiana Recordati rilevando il 51,8% detenuto nella Fimei, la holding della famiglia Recordati (i fratelli Alberto, Andrea, Cristina e la vedova di Giovanni, Hillary). L'accordo prevede il pagamento di 2,3 miliardi al closing dell'operazione (previsto alla fine dell'anno) e 750 milioni in strumenti finanziari di debiti subordinati a lungo termine. Una volta ottenuto l'ok dall'Antitrust, CVC lancer\u00e0 un'Opa (Offerta pubblica di acquisto) sul flottante delle azioni. Andrea Recordati rester\u00e0 come CEO insieme al management.\nNell'estate 2021 raggiunge un accordo preliminare con La Liga per l'acquisizione del 11% delle quote per una durata di quaranta anni per un corrispettivo di 2,7 miliardi di euro."}
{"id": "3313564", "revid": "436907", "url": "https://it.wikipedia.org/wiki?curid=3313564", "title": "Right Thurr", "text": "Right Thurr \u00e8 una canzone del rapper Chingy; \u00e8 il primo singolo estratto dall'album \"Jackpot\".\nLa canzone \u00e8 stata una delle colonne sonore dell'intro dell'NBA nel 2004."}
{"id": "3313565", "revid": "119982", "url": "https://it.wikipedia.org/wiki?curid=3313565", "title": "Citicorp", "text": ""}
{"id": "3313568", "revid": "125019", "url": "https://it.wikipedia.org/wiki?curid=3313568", "title": "Vladimir Makogonov", "text": "Ottenne il titolo di maestro internazionale nel 1950 e quello di grande maestro \"honoris causa\" nel 1987.\nVinse cinque volte il campionato dell'Azerbaigian dal 1947 al 1952. Partecip\u00f2 a otto campionati sovietici, classificandosi 4\u00ba nel 1937 e 4\u00ba nel 1939. Nel torneo di Sverdlovsk del 1943 fu secondo, dietro a Michail Botvinnik, precedendo Vasilij Smyslov e Isaak Boleslavskij. Nel 1948 vinse il campionato delle repubbliche caucasiche davanti a Tigran Petrosjan.\nNel 1942 sconfisse Salo Flohr in un match a Baku per 7,5-4,5.\nPoco noto in Occidente, in quanto non partecip\u00f2 mai a tornei all'estero, era per\u00f2 molto stimato nel suo paese, sia come giocatore che come istruttore. Assieme a Vladimir Simagin assistette Smyslov nella preparazione del match di campionato mondiale del 1957 contro Botvinnik. Su raccomandazione di quest'ultimo, divenne uno dei primi istruttori del giovane Garri Kasparov.\nHa dato il nome a diverse varianti di apertura, tra cui:"}
{"id": "3313572", "revid": "287204", "url": "https://it.wikipedia.org/wiki?curid=3313572", "title": "Guillermo Alcaide", "text": "Raggiunge il suo best ranking in singolare il 1\u00ba novembre 2010 con la 195\u00aa posizione; mentre nel doppio divenne, il 19 aprile 2010, il 341\u00ba del ranking ATP. Il suo maggiore risultato in carriera \u00e8 il primo turno al torneo di Wimbledon 2010, dopo aver superato il torneo di qualificazione con una vittoria al turno decisivo sul russo Evgenij Kirillov, dove venne sconfitto dal francese Gilles Simon con il punteggio di 6-3, 6-4, 7-60."}
{"id": "3313574", "revid": "37939095", "url": "https://it.wikipedia.org/wiki?curid=3313574", "title": "Termometri", "text": ""}
{"id": "3313576", "revid": "729019", "url": "https://it.wikipedia.org/wiki?curid=3313576", "title": "Univar", "text": "Univar \u00e8 una compagnia di distribuzione di prodotti chimici statunitensi, \u00e8 una delle pi\u00f9 grandi aziende del mondo nel suo settore e opera principalmente in Nord America e in Europa.\nStoria.\nUnivar \u00e8 stata fondata nel 1924 da George Van Waters e Nat S. Rogers a Seattle. Inizialmente la compagnia si occupava di brokeraggio, vendita e acquisto di merci destinate al trasporto navale (principalmente materie prime come il cotone) prima di entrare nel mondo dei prodotti chimici.\nL'azienda fu acquistata dalla Ulixes ed \u00e8 attualmente sotto il controllo congiunto della CVC Capital Partners e della Clayton, Dubilier &amp; Rice."}
{"id": "3313595", "revid": "41851", "url": "https://it.wikipedia.org/wiki?curid=3313595", "title": "Petticoat Lane Market", "text": "Petticoat Lane Market \u00e8 un popolare mercato all'aperto di stoffe ed abbigliamento ubicato fra \"Wentworth Street\" e \"Middlesex Street\" nell'East End di Londra.\nStoria.\nDurante il periodo Tudor, \"Middlesex Street\" era conosciuta come \"Hogs Lane\", una bella strada fiancheggiata da siepi e olmi. Si dice che ai fornai della citt\u00e0 era permesso di tenere i maiali in strada al di fuori delle mura della citt\u00e0 o questa potrebbe essere un'antica leggenda. La natura rurale della strada venne poi a mutare e nel 1590 vennero edificate delle case rustiche ai piedi dalle mura della citt\u00e0. Dal 1608 divenne un distretto commerciale in cui si vendevano vestiti di seconda mano e cose vecchie; il mercato venne denominato \"Peticote Lane\". Questo era anche il luogo dove dimorava l'ambasciatore spagnolo e l'area attir\u00f2 molti spagnoli sotto il regno di Giacomo I. Peticote Lane venne devastata dalla grande peste del 1665 ed i ricchi fuggirono verso le campagne facendo perdere a Londra un quinto della sua popolazione.\nGli ugonotti in fuga dalla Francia, arrivarono numerosi nel tardo XVII secolo e molti si stabilirono nella zona. Diversi maestri tessitori si stabilirono nella nuova citt\u00e0 di Spitalfields. \nDalla met\u00e0 del XVIII secolo, Petticoat Lane divenne un centro di produzione di tessuti ed il mercato pass\u00f2 a vendere capi di abbigliamento nuovi. Intorno al 1830il nome \"Peticote Lane\" cambi\u00f2 di nuovo in \"Middlesex Street\", questo per indicare il confine tra \"Portsoken Ward\", nella City of London e Whitechapel, che coincideva con la \"Lane\". Tuttavia, il vecchio nome continu\u00f2 ad essere associato all'area \nUna successiva ondata di immigrati, questa volta ebrei provenienti dall'est Europa, si insedi\u00f2 nell'area dal 1882. Le cappelle, usate in precedenza dalla comunit\u00e0 ugonotta, vennero trasformate in sinagoghe; a causa della povert\u00e0 lacerante esistente nella zona, vennero fondate numerose societ\u00e0 di soccorso ebraiche. Gli immigrati ebrei entrarono nella locale industria dell'abbigliamento e mantennero le tradizioni del mercato. Il danno grave vissuto in tutto l'East End durante la seconda guerra mondiale disperse le comunit\u00e0 ebraiche in nuovi settori e la zona intorno a \"Middlesex Street\" sub\u00ec un declino. Il mercato, tuttavia, ha continuato a prosperare e una nuova ondata di immigrazione asiatica, iniziata nel 1970, restaur\u00f2 la vitalit\u00e0 della zona - incentrata nella vicina \"Brick Lane\". \nIl mercato \u00e8 sempre stato mal visto dalle autorit\u00e0, essendo in gran parte non regolamentato e in un certo senso, illegale. Nel 1930, auto della polizia e dei vigili del fuoco vennero cacciati dalla strada in quanto con le loro sirene, disturbavano il mercato. I diritti del mercato vennero definitivamente sancita da una legge del 1936.\nIl mercato odierno.\nEsso \u00e8 uno dei numerosi mercati tradizionali ubicato nell'est della City of London. A poche centinaia di metri a nord si trova Old Spitalfields Market e, in tutta Commercial Street, ad est il Brick Lane Market. Nelle vicinanze si trova il recentemente ristrutturato Spitalfields Market, che ospita una selezione di bancarelle di fascia pi\u00f9 elevata. Quasi un chilometro pi\u00f9 a est si trova il Columbia Road Flower Market. Petticoat Lane Market non \u00e8 stato formalmente riconosciuto fino a quando venne emanata una legge nel 1936, ma la sua lunga storia come un mercato informale lo rende probabilmente uno dei pi\u00f9 antichi mercati del Regno Unito\nIl mercato \u00e8 aperto dal luned\u00ec al venerd\u00ec soltanto su \"Wentworth Street\" ma la domenica viene esteso anche alle strade circostanti, con oltre mille bancarelle. Esso \u00e8 chiuso il sabato e la domenica chiude intorno alle 14. I mercati sono ben segnalati dalle stazioni della metropolitana.\nNonostante la sua fama e la storia, il mercato di Petticoat Lane non \u00e8 stato specificatamente progettato come attrazione turistica."}
{"id": "3313597", "revid": "1372005", "url": "https://it.wikipedia.org/wiki?curid=3313597", "title": "Wibaldo di Stavelot", "text": "Biografia.\nNato presso Stavelot verso il 1098, frequent\u00f2 le scuole monastiche prima nella citt\u00e0 natale e poi a Liegi, entrando poi nel monastero benedettino di Waulsort presso Namur nel 1117. Fu poi trasferito al monastero di Stavelot dove divenne abate di Stavelot e Malmedy nel 1130. Il 22 ottobre 1146 fu eletto abate di Corvey e quattro mesi dopo anche di Fischbeck e Kemnade, annessi al cenobio di Corvey da Corrado III di Svevia (1138 - 1152).\nCon Wibaldo il monastero di Stavelot raggiunse il massimo periodo di splendore. Wibaldo divenne uno dei principali conciliatori del Sacro Romano Impero durante i regni di Lotario II e Corrado III. Fedele al Papato, mantenne un diplomatico equilibrio tra papa e imperatore. Nel 1137 accompagn\u00f2 Lotario in una spedizione militare in Italia, e nell'occasione fu eletto abate di Montecassino in Italia. Tuttavia la durata della sua elezione a Montecassino fu soltanto di quaranta giorni, a causa della ferma opposizione di re Ruggero di Sicilia. Ritornato a Stavelot, partecip\u00f2 con Alberto I di Brandeburgo alla crociata contro i Venedi, divenne quindi il principale diplomatico dell'imperatore Corrado III negli affari di Stato con il Papato e per questo motivo intraprese numerosi viaggi a Roma. Fu tutore di Enrico Berengario Hohenstaufen, figlio di Corrado III.\nCon l'imperatore Federico Barbarossa, Wibaldo mantenne la sua importanza diplomatica, tanto che fu inviato in due missioni politiche a Costantinopoli nel 1154 e nel 1157-1158. Proprio durante il ritorno dal suo secondo viaggio a Costantinopoli, mor\u00ec improvvisamente destando sospetti di avvelenamento da parte dei bizantini.\nWibaldo scrisse numerose lettere ed epistole e oltre 400 di esse sono ancora esistenti, contribuendo con preziose testimonianze alla ricostruzione storica dei regni di Corrado III e di Federico Barbarossa.\nFu anche committente di numerose opere di oreficeria renana, tra cui il reliquiario di papa Alessandro I, eseguito da Godefroid de Huy nel 1145."}
{"id": "3313614", "revid": "523249", "url": "https://it.wikipedia.org/wiki?curid=3313614", "title": "Alta\u00efr", "text": ""}
{"id": "3313626", "revid": "767487", "url": "https://it.wikipedia.org/wiki?curid=3313626", "title": "Puppet Master vs. Demonic Toys", "text": "Puppet Master vs. Demonic Toys \u00e8 un film horror del 2004 diretto da Ted Nicolaou. Si tratta di un crossover tra la saga di \"Puppet Master\" e quella di \"Giocattoli infernali\".\nTrama.\nI pupazzi e la formula sono ora di propriet\u00e0 di Robert Toulon (pronipote di Andre Toulon). Robert (Corey Feldman) e sua figlia Alexandra (Danielle Keaton) hanno il progetto di riparare le marionette ed i pupazzi per dargli vita. Intanto, una spietata imprenditrice fa un'alleanza con quattro giocattoli che sono posseduti da un demone sanguinario e crudele..."}
{"id": "3313627", "revid": "484362", "url": "https://it.wikipedia.org/wiki?curid=3313627", "title": "Alfa Lum-Legnano-Ecoflam", "text": ""}
{"id": "3313630", "revid": "216401", "url": "https://it.wikipedia.org/wiki?curid=3313630", "title": "Carrera-Vagabond", "text": ""}
{"id": "3313631", "revid": "216401", "url": "https://it.wikipedia.org/wiki?curid=3313631", "title": "Ariostea-Gres", "text": ""}
{"id": "3313633", "revid": "161374", "url": "https://it.wikipedia.org/wiki?curid=3313633", "title": "Reynolds-Reinolon-Pinarello", "text": ""}
{"id": "3313634", "revid": "161374", "url": "https://it.wikipedia.org/wiki?curid=3313634", "title": "Ch\u00e2teau d'Ax-Salotti", "text": ""}
{"id": "3313636", "revid": "599013", "url": "https://it.wikipedia.org/wiki?curid=3313636", "title": "Jordin Tootoo", "text": "Carriera.\nTootoo inizi\u00f2 a giocare ad hockey su ghiaccio a Spruce Grove, nella provincia dell'Alberta. I Brandon Wheat Kings lo selezionarono al terzo giro del draft della WHL del 1998. Tootoo gioc\u00f2 per i Wheat Kings nella Western Hockey League (WHL) dal 1999 fino al 2003. Nel 2001 fu invece scelto nell'NHL Entry Draft del 2001 in novantottesima posizione, sesta scelta dei Nashville Predators. Divenne il primo giocatore di discendenza Inuit a disputare un incontro di stagione regolare in NHL in occasione del turno inaugurale contro gli Anaheim Ducks il 9 ottobre 2003. Fu sempre la prima persona Inuit ad essere mai stata selezionata da qualsiasi formazione della NHL. Tootoo scelse di giocare con la maglia numero '22', formando un gioco di parole con il suo cognome (\"two\"-\"two\", in inglese 2-2).\nTootoo segn\u00f2 il suo primo punto fornendo un assist vincente a Dan Hamhuis nella partita contro i St. Louis Blues il 16 ottobre 2003, mentre il suo primo gol arriv\u00f2 contro gli Atlanta Thrashers una settimana dopo, il 23 ottobre. Tootoo riusc\u00ec ad ottenere due \"Gordie Howe hat tricks\" il 10 gennaio 2004 e l'8 dicembre 2007, ovvero riuscire nella stessa partita a segnare, fornire un assist ed essere puniti con una penalit\u00e0 maggiore per rissa.\nTrascorse la stagione 2005\u201306 fra i Nashville Predators ed i loro affiliati in American Hockey League, i Milwaukee Admirals, gli stessi con cui gioc\u00f2 la stagione precedente a causa del lockout in NHL. Il 21 luglio 2006 fu reinserito nella rosa dei Predators con un contratto di due anni. Il 31 gennaio 2008 ed il 5 febbraio 2010 rinnov\u00f2 sempre per una durata di due anni il proprio contratto.\nIl 19 marzo 2007 Tootoo fu sospeso dalla NHL per cinque partite, infatti il 17 marzo colp\u00ec il difensore St\u00e9phane Robidas dei Dallas Stars con il suo guanto. Robidas soffr\u00ec di una commozione cerebrale e rimase incosciente. La NHL commin\u00f2 la sospensione per cinque partite senza alcuna multa, tuttavia fu alzata contro Tootoo l'accusa di gioco \"sporco\". L'accusa riemerse in occasione dell'incidente occorso l'11 ottobre 2007, quando Tootoo colp\u00ec con la spalla la testa di Daniel Winnik, giocatore dei Phoenix Coyotes.\nTootoo segn\u00f2 il suo primo gol nei playoff il 10 aprile 2008, contro i Detroit Red Wings nel secondo periodo di Gara 1 dei quarti di finale di Conference dei playoff 2008, gara conclusasi con una sconfitta per 3-1. Il 1\u00ba luglio 2012 fu ceduto dai Predators ai Detroit Red Wings con un contratto triennale.\nBiografia.\nIl fratello maggiore di Jordin Tootoo, Terence, anch'egli hockeista, gioc\u00f2 per i Roanoke Express della ECHL nella stagione 2001-2002. Tuttavia nell'agosto di quell'anno Terence si suicid\u00f2 all'et\u00e0 di 22 anni dopo un arresto per guida in stato di ubriachezza.\nIl terzo nome di Tootoo, \"Kudluk\", in inuktitut significa \"tuono\". La madre di Jordin Rose \u00e8 di origini ucraine, mentre il padre Barney \u00e8 un inuk proveniente dalla provincia del Nunavut.\nSebbene sia nato in Manitoba, Tootoo crebbe nell'insediamento di Rankin Inlet, in Nunavut, dove suo padre gli insegn\u00f2 a pattinare e a giocare ad hockey. Crescendo a Rankin Inlet Tootoo impar\u00f2 il tipico stile di vita degli Inuit, comprese le attivit\u00e0 della caccia e del campeggio.\nEssendo uno degli inuk pi\u00f9 celebri, il primo a giocare in National Hockey League, divenne un modello per i giovani del Nunavut.\nIl 27 dicembre 2010 Tootoo entr\u00f2 di propria volont\u00e0 nel programma di riabilitazione \"NHL/NHLPA's Substance Abuse and Behavioral Health Program\" per ricevere cure contro l'abuso di alcolici. Dopo essere uscito con successo dal programma ritorn\u00f2 a giocare disputando i playoff della Stanley Cup del 2011."}
{"id": "3313638", "revid": "729019", "url": "https://it.wikipedia.org/wiki?curid=3313638", "title": "43\u00ba Stormo", "text": "Il 43\u00ba Stormo Bombardamento Terrestre, che fu in servizio nella Regia Aeronautica, era composto dal 98\u00ba Gruppo (240\u00aa e 241\u00aa Squadriglia) e dal 99\u00ba Gruppo (242\u00aa Squadriglia e 243\u00aa Squadriglia). Era dislocato presso l'aeroporto di Cameri ed a quello di Milano-Bresso.\nInizialmente equipaggiato con i bombardieri bimotori Fiat B.R.20, questi vennero integrati con i trimotori Savoia-Marchetti S.M.84.\nAl 10 giugno 1940 era a Cameri formato dal XCVIII Gruppo del Mag. Mario Tenti:\ne dal XCIX Gruppo del Ten. Col. Ivo Ravazzoni:\nNel 1940 costitu\u00ec, assieme al 13\u00ba Stormo B.T., la componente da bombardamento del Corpo Aereo Italiano. \nLo Stormo era comandato dal 1\u00ba aprile 1940 al 10 settembre 1940 dal Colonnello Luigi Questa che disponeva di 37 BR 20M a Chi\u00e8vres. Lo Stormo contribu\u00ec partecipando alle prime azioni di guerra contro la Francia nel giugno 1940 e successivamente alle operazioni di incursioni aeree sul territorio britannico condotte dalla Luftwaffe durante la battaglia d'Inghilterra. L'otto settembre 1943 lo Stormo Bombardamento Terrestre era con il XCVIII Gruppo all'Aeroporto di Gioia del Colle con la 240\u00aa (5 SM 84) e 241\u00aa Squadriglia (4 SM 84)."}
{"id": "3313640", "revid": "729019", "url": "https://it.wikipedia.org/wiki?curid=3313640", "title": "Stazione di Bayside", "text": "La stazione di Bayside (\"Bayside railway station\") \u00e8 una stazione ferroviaria situata a Bayside, sobborgo di Dublino, in Irlanda. Fornisce servizio nel distretto di Bayside e Baldoyle, un piccolo centro costiero e fu aperta l'11 giugno 1973. Si trova lungo la linea Trans-Dublin della DART e i due binari sono accessibili mediante un sottopassaggio che conduce a un'unica piattaforma, situata in mezzo proprio ai due binari."}
{"id": "3313647", "revid": "767487", "url": "https://it.wikipedia.org/wiki?curid=3313647", "title": "Macario contro Zagomar", "text": "Macario contro Zagomar \u00e8 un film del 1944 diretto da Giorgio Ferroni. \u00c8 una \"commedia fanta-poliziesca\" ispirata ai romanzi d'appendice su Fant\u00f4mas.\nTrama.\nDopo avere rapito la figlia di uno scienziato, l'inafferrabile bandito Zagomar, che opera indisturbato nei bassifondi di Parigi, viene contrastato da Macario, assistente del professore. Il bandito progetta addirittura di impossessarsi dell'ultima invenzione dello scienziato, una macchina del tempo. Il giovane Macario dopo varie vicissitudini avr\u00e0 la meglio sul malvivente.\nProduzione.\nIl film, girato negli stabilimenti della Titanus alla Farnesina durante la seconda guerra mondiale, era stato preannunciato col titolo \"Macario contro Fantomas\"."}
{"id": "3313653", "revid": "1543377", "url": "https://it.wikipedia.org/wiki?curid=3313653", "title": "Le rane (singolo)", "text": "Le rane \u00e8 un brano musicale della band italiana Baustelle estratto come secondo singolo dall'album \"I mistici dell'Occidente\".\nIl brano.\nParlando del brano, Francesco Bianconi ha dichiarato in una intervista:\nTracce.\nDownload digitale\nIl video.\nIl video musicale prodotto per \"Le rane\" \u00e8 stato diretto da Lorenzo Vignolo e prodotto da Angelo Stramaglia della Starlight Film Factory in collaborazione con la Apulia Film Commission. Le riprese del video sono state effettuate in Puglia, ed esattamente fra Torre Guaceto, San Vito dei Normanni e Bari. L'idea del video \u00e8 di Francesco Bianconi, frontman dei Baustelle, che si \u00e8 ispirato al film \"I quattrocento colpi\" di Fran\u00e7ois Truffaut."}
{"id": "3313659", "revid": "599013", "url": "https://it.wikipedia.org/wiki?curid=3313659", "title": "Dan Bingenheimer", "text": ""}
{"id": "3313662", "revid": "300067", "url": "https://it.wikipedia.org/wiki?curid=3313662", "title": "Pino Brumatti", "text": ""}
{"id": "3313666", "revid": "228587", "url": "https://it.wikipedia.org/wiki?curid=3313666", "title": "Xavier Institute", "text": ""}
{"id": "3313669", "revid": "300067", "url": "https://it.wikipedia.org/wiki?curid=3313669", "title": "Charles Yelverton", "text": ""}
{"id": "3313685", "revid": "118042492", "url": "https://it.wikipedia.org/wiki?curid=3313685", "title": "Darken Rahl", "text": "Darken Rahl, noto anche come lord Rahl o Padre Rahl, \u00e8 un personaggio immaginario del ciclo \"fantasy\" sword and sorcery \"La spada della verit\u00e0\" dello scrittore statunitense Terry Goodkind. Rahl \u00e8 il principale antagonista nei primi due volumi della saga, \"La prima regola del mago\" (1994) e \"La pietra delle lacrime\" (1996).\nDai primi due volumi della saga letteraria \u00e8 stata tratta una serie televisiva statunitense intitolata \"La spada della verit\u00e0\", la cui prima stagione \u00e8 uscita nel 2008. In essa il personaggio di Darken Rahl \u00e8 interpretato da Craig Parker.\nBiografia.\nIn \"La prima regola del mago\" Darken Rahl \u00e8 descritto come un uomo adulto, biondo e con gli occhi azzurri. Il suo corpo \u00e8 deturpato all'altezza della vita da una grave ustione, provocatagli da una fiammata magica, che lo colp\u00ec quando era un bambino, ad opera del mago Zeddicus Zu'l Zorander. Per il resto risulta molto attraente ed affabile, celando per\u00f2 un'indole sadica e spietata. \nDarken Rahl \u00e8 figlio di Panis Rahl, signore del D'Hara. Della madre non viene mai fatto il nome, poich\u00e9 per Panis le donne hanno come unica utilit\u00e0 la procreazione, ragion per cui, ottenuto un erede maschio portatore del \"dono\" (cio\u00e8 di poteri magici), Panis lo prende con s\u00e9, disinteressandosi delle sue numerose compagne e degli altri figli generati nel frattempo. Da adulto Darken Rahl si comporta allo stesso modo, generando con diverse donne numerosi figli, tra cui Drefan, Oba e Jennsen. Da una violenza su Tarralyne Zorander, figlia del mago Zedd, verr\u00e0 messo al mondo Richard, poi Cercatore della Verit\u00e0, ma Darken Rahl lo scoprir\u00e0 solo in punto di morte. Panis Rahl guerreggia a lungo e con estrema brutalit\u00e0 per ottenere il dominio sul Nuovo Mondo, finch\u00e9 non viene fermato dal mago Zeddicus Zu'l Zorander, che lo uccide con una fiammata magica. Il medesimo sortilegio colpisce accidentalmente anche il giovane Darken Rahl e gli provoca una grave lesione. \nIn \"La prima regola del mago\".\nDopo la morte del padre, Darken Rahl eredita la signoria sul D'Hara e prosegue i suoi piani di conquista. Mentre agenti al suo servizio seminano sotto mentite spoglie disordini, un movimento politico-religioso chiamato \"Esercito per la liberazione del popolo\" viene inviato da Darken Rahl a portare pace e giustizia nelle Terre Centrali in suo nome. Sempre professando intenti benevoli, Rahl fa perseguitare e uccidere come traditori i suoi oppositori, soprattutto le Depositarie, contro le quali sguinzaglia unit\u00e0 scelte di guerrieri, i \"quadrati\". Molti credono in lui e arrivano a prestargli culto, chiamandolo \"Padre Rahl\", sicch\u00e9 in breve tempo egli guadagna seguaci in tutto il Nuovo Mondo, anche nelle Terre Occidentali. In pi\u00f9 Rahl dispone di armate fanaticamente leali, fra le quali spiccano le Mord-Sith. Ma \u00e8 soprattutto nella magia che Darken Rahl ripone le sue speranze: padroneggiando sia la Magia Aggiuntiva che quella Detrattiva, egli progetta di usare le scatole dell'Orden per dominare il mondo, nonostante gli enormi rischi che ci\u00f2 comporta. \nNel primo libro della saga Darken Rahl \u00e8 l'antagonista principale del Cercatore Richard Cypher e dei suoi compagni Kahlan Amnell e Zeddicus Zu'l Zorander. Gi\u00e0 due delle scatole dell'Orden si trovano in suo potere ed egli le attiva, rimanendogli cos\u00ec un anno di tempo per trovare la terza e completare il complicato rituale magico che gli garantirebbe il potere assoluto. Dapprima assassina George Cypher, che anni prima aveva rubato il \"Libro delle Ombre Importanti\", e divina con le sue viscere per ottenere informazioni sulla terza scatola. Scoperto che essa si trova in potere della regina Milena, le offre un accordo per averla, ma la scatola viene prima sottratta dal mago Giller. Richard viene catturato dalla Mord-Sith Denna, che lo tortura fino a spezzare la sua volont\u00e0, ma quando Rahl lo interroga e lui riesce a resistergli, il tiranno non si scompone, rivelando che in ogni caso la terza scatola a breve sar\u00e0 in suo possesso, anzi offre a Richard di assistere al rituale. Alfine Darken Rahl viene ingannato dalla Prima Regola del Mago: Richard, apparentemente sotto l'effetto della Confessione, gli instilla il dubbio che la sua conoscenza sulla magia dell'Orden non sia esatta e lo induce ad aprire la scatola sbagliata al termine del rito, sicch\u00e9 il tiranno precipita nel mondo sotterraneo. \nIn \"La pietra delle lacrime\".\nIl fallimento del rito sulle scatole dell'Orden ha lacerato il velo tra il mondo dei vivi e quello dei morti, facendo apparire mostri del mondo sotterraneo sulla terra. Il Cercatore chiede consiglio agli spiriti degli antenati e inavvertitamente evoca proprio Darken Rahl, il quale, essendo suo padre naturale, \u00e8 un suo antenato. Lo spirito di Rahl torna sulla terra come agente del Guardiano del mondo sotterraneo, per permettere a quest'ultimo di evadere dal mondo dei morti. Impone un marchio stregato a Richard, i cui effetti vengono per\u00f2 bloccati dallo spirito della riconoscente Denna, anch'essa emersa nel corso del rito di evocazione. Darken Rahl si reinsedia nel Giardino della Vita nel suo vecchio palazzo e prepara il rito per liberare il Guardiano, ma la sua natura di spirito incorporeo lo limita, sicch\u00e9 viene in suo aiuto una Sorella dell'Oscurit\u00e0 di nome Odette. Quando questa viene uccisa da Richard, il Guardiano stesso, per bocca di Rahl, gli promette di salvare la vita della sua amata Kahlan e di donare loro l'immortalit\u00e0, se lui lo aiuter\u00e0, ma il Cercatore rifiuta e con la Pietra delle Lacrime rispedisce sia Darken Rahl che il Guardiano nel mondo sotterraneo. \nNella serie televisiva.\nNella serie televisiva uscita nel 2008, \"La spada della verit\u00e0\", Darken Rahl \u00e8 interpretato da Craig Parker. Al di l\u00e0 di alcune differenze d'aspetto (nella serie Rahl ha i capelli pi\u00f9 scuri e non si fa accenno ad alcuna cicatrice), la principale distinzione rispetto alla controparte cartacea \u00e8 che nella serie egli \u00e8 impegnato fin dalla prima puntata nel tentativo di scongiurare una profezia che lo vuole distrutto dal Cercatore Richard Cypher, cosa che lo porta tra l'altro a far sterminare i bambini di una localit\u00e0 chiamata Brennidon, ove il Cercatore \u00e8 nato. Nel libro invece Rahl confida che la propria magia lo renda inattaccabile, tanto da definire il Cercatore poco pi\u00f9 di un fastidio e lasciarlo libero dopo averlo fatto catturare e spezzare da Denna. Nella serie inoltre Richard \u00e8 figlio di Panis Rahl e quindi fratellastro di Darken Rahl, mentre nel libro \u00e8 suo figlio. "}
{"id": "3313688", "revid": "767487", "url": "https://it.wikipedia.org/wiki?curid=3313688", "title": "Shimi", "text": "Shimi \u00e8 un brano musicale rap interpretato da Amir e Nefer, pubblicato come singolo nel 2006.\nVideo.\nIl video musicale mostra il cantante egiziano duettare con la sorella. Tormento vi fa un'apparizione."}
{"id": "3313699", "revid": "767487", "url": "https://it.wikipedia.org/wiki?curid=3313699", "title": "Guarambar\u00e9", "text": "Guarambar\u00e9 \u00e8 una citt\u00e0 del Paraguay, situata nel dipartimento Central, a 32 km dalla capitale del paese, Asunci\u00f3n. Forma uno dei 19 distretti in cui \u00e8 diviso il dipartimento.\nPopolazione.\nAl censimento del 2002 Guarambar\u00e9 contava una popolazione urbana di 8.846 abitanti (16.687 nell'intero distretto).\nStoria.\nLe origini della citt\u00e0 risalgono al 1538, anno in cui il conquistador Domingo Mart\u00ednez de Irala concentr\u00f2 gli indigeni in un villaggio chiamato \"Todos los Santos de Guarambar\u00e9\"; il nome fu preso da quello del cacicco posto a capo della comunit\u00e0.\nLa seconda fondazione risale al 6 maggio 1682, durante il governo di Juan Diez de Andino, quando con cedola reale della Corona spagnola fu fondata ufficialmente la citt\u00e0 di \"Nuestra Se\u00f1ora de la Natividad de Guarambar\u00e9\".\nEconomia.\nLa coltivazione e la trasformazione della canna da zucchero sono le principali attivit\u00e0 economiche di Guarambar\u00e9: nella zona esistono due importanti zuccherifici."}
{"id": "3313702", "revid": "648716", "url": "https://it.wikipedia.org/wiki?curid=3313702", "title": "Equazione di Eulero-Poisson-Darboux", "text": "In matematica, l'equazione di Euler\u2013Poisson\u2013Darboux, il cui nome si deve a Leonhard Euler, Sim\u00e9on-Denis Poisson e Gaston Darboux, \u00e8 l'equazione differenziale alle derivate parziali:\ncon formula_2 e formula_3, formula_4 le derivate parziali della funzione incognita formula_5 rispetto alle sue variabili formula_6 e formula_7.\nSi tratta di un'equazione che gioca un ruolo importante nella soluzione dell'equazione delle onde."}
{"id": "3313707", "revid": "110157", "url": "https://it.wikipedia.org/wiki?curid=3313707", "title": "Coppa Italia 2010-2011 (hockey su pista)", "text": "La Coppa Italia 2010-2011 \u00e8 stata la 42\u00aa edizione della principale coppa nazionale italiana di hockey su pista. La competizione ha avuto luogo dal 1\u00ba ottobre al 23 novembre 2010.\nIl trofeo \u00e8 stato conquistato dal per la 1\u00aa volta nella sua storia.\nFormula.\nAl torneo hanno preso parte 26 squadre: tutte le 14 formazioni iscritte al massimo campionato unitamente ai 12 club della Serie A2. Le finaliste dell'edizione 2009-2010 ( e ) sono state ammesse di diritto ai gironi di semifinale. Le altre 24 formazioni sono state divise in sei gironi all'italiana di quattro squadre ciascuno. Ogni girone si \u00e8 svolto con partite di sola andata in sede unica, sul campo di gioco della societ\u00e0 miglior offerente.\nLa prima classificata di ogni raggruppamento si \u00e8 qualificata per i gironi di semifinale (due gruppi di quattro squadre ciascuno), che si sono svolti con la medesima formula. Tutti gli incontri delle prime due fasi sono stati disputati sulla durata di 40 minuti (anzich\u00e9 i canonici 50).\nLe vincenti dei due gironi di semifinale si sono affrontate nella finale, con partite di andata e ritorno.\nRisultati.\nQuarti di finale.\nGirone A.\nIl girone A fu disputato a Matera dal 2 al 3 ottobre 2010.\nGirone B.\nIl girone B fu disputato a Prato dal 2 al 3 ottobre 2010.\nGirone C.\nIl girone C fu disputato a Trissino dal 2 al 3 ottobre 2010.\nGirone D.\nIl girone D fu disputato a Valdagno dall'1 al 2 ottobre 2010.\nGirone E.\nIl girone E fu disputato a Sandrigo dal 2 al 3 ottobre 2010.\nGirone F.\nIl girone F fu disputato a Lodi dall'1 al 2 ottobre 2010.\nSemifinali.\nGirone A.\nIl girone A fu disputato a Viareggio dal 9 al 10 ottobre 2010.\nGirone B.\nIl girone B fu disputato a Valdagno dall'8 al 10 ottobre 2010."}
{"id": "3313709", "revid": "767487", "url": "https://it.wikipedia.org/wiki?curid=3313709", "title": "Ildo Maneiro", "text": "Carriera.\nGiocatore.\nClub.\nDal 1965 al 1973 gioc\u00f2 con il Nacional, con cui vinse cinque campionati e , nel 1971, una Coppa Libertadores, una Coppa Interamericana e una Coppa Intercontinentale.\nNel 1973 si trasfer\u00ec in Francia e gioc\u00f2 per tre stagioni con l'Olympique Lione. \nNel 1976 torn\u00f2 in Uruguay al Pe\u00f1arol, con cui gioc\u00f2 fino al ritiro, avvenuto nel 1979 dopo aver vinto altri due campionati uruguaiani.\nNazionale.\nGioc\u00f2 con l'Uruguay dal 1970 al 1979 Fu convocato per il e raggiunse il quarto posto nella competizione, segnando anche un gol.\nIn totale con la nazionale \"Celeste\" gioc\u00f2 33 partite e segn\u00f2 3 gol \nAllenatore.\nNel 1988 ha vinto il campionato uruguaiano con il Danubio. \nNella stagione 1990-1991 ha allenato il , in Primera Divisi\u00f3n spagnola.\nDal 1993 al 1994 ha allenato la nazionale dell'Uruguay, in seguito ha continuato a lavorare come allenatore nel suo paese."}
{"id": "3313711", "revid": "2044650", "url": "https://it.wikipedia.org/wiki?curid=3313711", "title": "Sarah Parish", "text": "Biografia.\nDopo aver studiato all'Accademia Teatrale di Manchester, inizia la carriera partecipando ad alcune pubblicit\u00e0. Ha recitato nel film \"The Wedding Date - L'amore ha il suo prezzo\" accanto a Debra Messing, ha avuto anche un piccolo ruolo nel film \"L'amore non va in vacanza\" accanto a Jude Law e Cameron Diaz. Ha partecipato anche ad una puntata della serie \"Doctor Who\" e a due episodi di \"Merlin\". Ha partecipato alla miniserie TV \"I pilastri della Terra\", interpretando Regan Hamleigh. Ha interpretato Lucrezia Tornabuoni, madre di Lorenzo il Magnifico, nella serie \u201c I medici\u201d.\nVita privata.\n\u00c8 sorella del musicista John Parish.\nNel 2007 si \u00e8 sposata con l'attore James Murray da cui ha avuto due figlie: Ella-Jayne (nata nel 2008 prematuramente di 5 settimane e morta 8 mesi dopo per una cardiopatia congenita), in onore della quale ha fondato, insieme al marito, l\u2019ente di beneficenza \u201cThe Murray Parish Trust\u201d e Nell (nata nel 2009)."}
{"id": "3313725", "revid": "599013", "url": "https://it.wikipedia.org/wiki?curid=3313725", "title": "Cedric Glover", "text": ""}
{"id": "3313733", "revid": "599013", "url": "https://it.wikipedia.org/wiki?curid=3313733", "title": "Claude Riley", "text": ""}
{"id": "3313736", "revid": "106908", "url": "https://it.wikipedia.org/wiki?curid=3313736", "title": "Life's Rich Pageant", "text": ""}
{"id": "3313737", "revid": "599013", "url": "https://it.wikipedia.org/wiki?curid=3313737", "title": "Jim Wright", "text": "Carriera.\nVenne selezionato New York Knicks al quinto giro del Draft NBA 1981 (109\u00aa scelta assoluta), ma non gioc\u00f2 mai nella NBA."}
{"id": "3313745", "revid": "88740", "url": "https://it.wikipedia.org/wiki?curid=3313745", "title": "Michael Bradley", "text": ""}
{"id": "3313747", "revid": "1149807", "url": "https://it.wikipedia.org/wiki?curid=3313747", "title": "Slayers Royal", "text": " \u00e8 un videogioco sviluppato dalla Kadokawa Shoten e Japan Art Media e pubblicato dalla ESP per Sega Saturn il 25 luglio 1997 e per Sony PlayStation il 25 giugno 1998 esclusivamente in Giappone. Il videogioco \u00e8 ispirato al manga ed anime \"Slayers\". Successivamente usc\u00ec anche \"Slayers Royal 2\", che a dispetto del titolo non \u00e8 un sequel di questo gioco.\nIl titolo \u00e8 videogioco di ruolo alla giapponese che miscela grafica 2D (nelle schermate di esplorazione della mappa) e grafica 3D (nelle scene di combattimento). Alcune sequenze animate del gioco utilizzano il doppiaggio dei seiyu originali della serie."}
{"id": "3313753", "revid": "300067", "url": "https://it.wikipedia.org/wiki?curid=3313753", "title": "Mike Bradley", "text": ""}
{"id": "3313756", "revid": "729019", "url": "https://it.wikipedia.org/wiki?curid=3313756", "title": "3Xtrim 550 Trener", "text": "Il 3Xtrim 550 Trener \u00e8 un aereo da addestramento e da turismo monomotore leggero ad ala controventata con carrello triciclo anteriore, fisso. Questo modello viene consegnato in kit di componenti da assemblare oppure gi\u00e0 finito e pronto al volo. \u00c8 stato prodotto insieme ad altre due versioni: \"3Xtrim 450 Ultra\" e \" 3Xtrim 495 Ultra+\"."}
{"id": "3313757", "revid": "1149807", "url": "https://it.wikipedia.org/wiki?curid=3313757", "title": "Slayers Royal 2", "text": " \u00e8 un videogioco sviluppato dalla Onion Egg e pubblicato dalla ESP e da Kadokawa Shoten per Sega Saturn il 13 settembre 1998 e per Sony PlayStation il 1\u00ba luglio 1999 esclusivamente in Giappone. Il videogioco \u00e8 ispirato al manga ed anime \"Slayers\". Il gioco, a dispetto dal titolo non \u00e8 il sequel di \"Slayers Royal\"."}
{"id": "3313758", "revid": "1543377", "url": "https://it.wikipedia.org/wiki?curid=3313758", "title": "MM!", "text": " \u00e8 una \"light novel\" giapponese in pi\u00f9 volumi di Akinari Matsuno, con illustrazioni del gruppo QP:flapper, composto da Ohara Tometa e Sakura Koharu. Il protagonista ha un feticismo sessuale per il masochismo. La Media Factory ha pubblicato dieci volumi a partire dall'ottobre 2010, sotto l'etichetta di MF Bunko J. La societ\u00e0 taiwanese Tong Li Publishing ha pubblicato la serie di romanzi con il titolo alternativo \"MM Yi Zu\" (MM\u4e00\u65cf). Un adattamento manga di Issei Hyoju \u00e8 stato serializzato sul seinen manga magazine \"Monthly Comic Alive\" dal 26 luglio 2008. L'adattamento del drama CD fu commercializzato dalla Edge Records il 24 marzo 2010 con una prima stampa in edizione limitata con un CD bonus. L'adattamento dell'anime prodotto dalla Xebec inizi\u00f2 il 2 ottobre 2010. Una account Twitter a nome del protagonista, Mio Isurugi, \u00e8 stato creato il 27 maggio 2010. Il 18 aprile 2011 per un improvviso malore \u00e8 scomparso Akinari Matsuno, lasciando cos\u00ec l'opera incompleta.\nTrama.\nTaro Sado \u00e8 un masochista e va a una scuola superiore con il suo amico maschio Tatsukichi Hayama. Taro Sado si innamora per la prima volta di una ragazza, che in realt\u00e0 \u00e8 Tatsukichi in cross-dressing. Taro vuole essere curato dal suo masochismo, cos\u00ec da poterle confessare il proprio amore, e cos\u00ec va al Secondo Club Di Volontariato, per ottenere aiuto. L\u00ec incontra Mio Isurugi, che si considera una dea e Arashiko Yuno, la ragazza che lo ha reso un masochista."}
{"id": "3313764", "revid": "124156795", "url": "https://it.wikipedia.org/wiki?curid=3313764", "title": "Personaggi di Alvin Superstar", "text": "Qui sono elencati i personaggi di Alvin Superstar.\nPersonaggi principali.\nChipmunks.\nAlvin Seville.\nAlvin Seville \u00e8 il fratello di Simon e Theodore e leader del terzetto dei Chipmunks. Dei fratelli \u00e8 quello combinaguai, pieno di energia, entusiasta, competitivo, amante del divertimento, irresponsabile, esagerato, avventuroso, estroverso, spensierato, impavido, affascinante, alla mano, con un cuore d'oro e farebbe qualsiasi cosa per la sua famiglia e gli amici, nonostante a volte si comporti da egoista. \u00c8 musicalmente talentuoso, atletico e probabilmente il pi\u00f9 famoso del trio. \u00c8 galante con le ragazze e da loro adorato. Nel secondo film delude i fratelli ma dimostra di essere dispiaciuto, come nel terzo film diventa pi\u00f9 responsabile. Il suo colore preferito \u00e8 il rosso: infatti indossa una felpa rossa con una A (iniziale di Alvin) gialla. Inoltre vorrebbe che il muro della sua classe fosse rosso con dipinta una A gialla. Alla Music Mania indossa una t-shirt rossa con il simbolo della pace dorato e una giacca nera, al concerto di beneficenza all'inizio del secondo film una giacca nera con la cravatta rossa, mentre agli International Music Awards una giacca rossa. Si innamora di Brittany, con cui ha molto in comune: i due tendono ad essere competitivi una nei confronti dell'altro, ma dimostrano comunque di avere un ottimo rapporto.\nCome i suoi fratelli, \u00e8 stato doppiato nei film e nella serie animata da Ross Bagdasarian nella versione originale e pi\u00f9 di recente da Ross Bagdasarian Jr.. Nella serie di film \u00e8 stato doppiato da Justin Long. In italiano \u00e8 stato doppiato da Ilaria Stagni, Emanuela Pacotto, Laura Lenghi, Chiara Colizzi e Davide Perino.\nSimon Seville.\nSimon Seville \u00e8 il fratello maggiore di Alvin e Theodore. \u00c8 il chipmunk quattrocchi, alto, magro, intelligente, appassionato di scienza, tecnologia e invenzioni, calcolatore, colto, maturo, responsabile e serio, ma con un secco senso dell'umorismo. Funge da voce della ragione per Alvin e a volte corregge le persone se hanno torto. Il suo colore preferito \u00e8 il blu come dimostra il felpone blu cobalto che indossa. Lui e Alvin sono in rivalit\u00e1, ma condividono un legame speciale. Agli spettacoli veste come Alvin, ma le cose che questo ha rosse sono blu. Nonostante la sua solita tensione e praticit\u00e1, Simon nasconde un lato entusiasta, avventuriero, coraggioso ed eroico e un amore per i brividi; questo lato del suo carattere resta comunque sconosciuto perfino da Simon stesso. Nel terzo film viene morso da un ragno che gli scombussola il cervello facendogli credere di essere un chipmunk francese, di nome Sim\u00f3n, amante del divertimento e del pericolo e corteggiatore di Jeanette, di cui \u00e8 effettivamente innamorato, anche se \u00e8 troppo timido per ammetterlo.\nCome i suoi fratelli, \u00e8 stato doppiato nei film e nella serie animata da Ross Bagdasarian, nella versione originale e dal pi\u00f9 noto Ross Bagdasarian Jr.. Nella serie di film \u00e8 stato doppiato da Matthew Gray Gubler. In italiano \u00e8 stato doppiato da Marcella Silvestri, Diana Anselmo, Marco Baroni e Simone Crisari.\nTheodore Seville.\nTheodore Seville \u00e8 il fratello minore, nonch\u00e9 il pi\u00f9 basso e cicciotto del terzetto. \u00c8 il chipmunk molto dolce, timido, innocente, premuroso, amorevole, ingenuo, goloso, tenero, affettuoso e sensibile, ma anche infantile. Spesso Alvin approfitta della sua gentilezza. Dei tre fratelli \u00e8 quello che ha pi\u00f9 difficolt\u00e0 a difendersi poich\u00e9 ha paura di molte cose. Il suo programma televisivo preferito \u00e8 un cartone animato prescolare intitolato \"Talkin' Teddy\". Ha un grande interesse per le arti culinarie e la cucina. Il suo colore preferito \u00e8 il verde (indossa una felpa verde pistacchio). Veste come i fratelli, ma alla Music Mania non indossa una t-shirt, bens\u00ec una camicia a quadri verde. Oltre a cantare, suona la batteria. \u00c8 innamorato di Eleanor e, a differenza di Alvin e Simon, non si fa problemi a mostrare i suoi sentimenti.\nCome i suoi fratelli, \u00e8 stato doppiato nei film e nella serie animata da Ross Bagdasarian, nella versione originale e pi\u00f9 avanti da Janice Karman. Nella serie di film \u00e8 stato doppiato da Jesse McCartney. In italiano \u00e8 stato doppiato da Donatella Fanfani, Monica Ward, Marco Mete e Alessio Puccio.\nChipettes.\nLe Chipettes sono un gruppo musicale fittizio apparso per la prima volta nel 1983 nella serie animata Alvin rock 'n' roll. Il trio \u00e8 composto da Brittany Miller, Jeanette Miller ed Eleanor Miller. Sono la controparte femminile dei Chipmunks, con i quali hanno molto in comune.\nBrittany Miller.\nBrittany Miller \u00e8 la sorella di mezzo e leader del gruppo delle Chipettes. Ha il pelo marroncino pi\u00f9 scuro di quello di Eleanor ma pi\u00f9 chiaro di quello di Jeanette, e grandi occhi blu. Pu\u00f2 apparire prepotente, egoista e competitiva, ma \u00e8 anche molto dolce, ha un cuore d'oro ed \u00e8 protettiva nei confronti delle sorelle. \u00c8 la cantante principale delle Chipettes. \u00c8 la chippette pi\u00f9 femminile, estroversa e seducente del gruppo, riscuotendo un grande successo con i suoi coetanei. Il suo colore preferito \u00e8 il rosa e ama la moda. Diventa la preferita di Lan nel secondo film. \u00c8 innamorata di Alvin, anche se i due non ammettono i propri sentimenti.\nJeanette Miller.\nJeanette Miller \u00e8 la sorella maggiore del gruppo. Alta, magra, intelligente e appassionata di magia, ma insicura, timida, imbranata, vigliacca, docile, scontrosa, non assertiva, a differenza di Simon. Il suo colore preferito \u00e8 il viola, e ha dei bellissimi occhiali di questo colore. Indossa di solito una gonna viola. Nel secondo film viene snobbata da Lan per non avere l'intraprendenza e il fascino di Brittany. \u00c8 innamorata di Simon.\nEleanor Miller.\nEleanor Miller \u00e8 la sorella minore del gruppo. Lei \u00e8 la chipette dolce, solare, risoluta, estroversa, ferma, simpatica, golosa, sfacciata. A differenza di Theodore, non \u00e8 ingenua o infantile, \u00e8 estremamente matura e determinata. Ha il pelo pi\u00f9 chiaro delle tre, e grandi occhi verde scuro. Il suo colore preferito \u00e8 il verde. Ha la stoffa della stilista e disegna bene. Data la sua passione per il cibo \u00e8 molto brava a cucinare. Nel secondo film veniva snobbata da Lan che pensava che fosse troppo cicciottella e bassa, cos\u00ec la faceva esibire con delle scomodissime zeppe verdi. Non si fa problemi ad ammettere che \u00e8 innamorata di Theodore.\nDave Seville.\nDave Seville \u00e8 un compositore statunitense nonch\u00e9 il manager e il padre adottivo dei Chipmunks e dal secondo film (anche se non in forma scritta) delle Chipettes. Oltre che cantare, suona la chitarra, il piano e l'armonica. \u00c8 un uomo di buon cuore, responsabile e talvolta rigido, soprattutto con il turbolento Alvin. La sua pazienza viene messa spesso a dura prova dalle bravate di Alvin, sgridandolo puntualmente, anche se gli vuole molto bene assieme i suoi fratelli. Cos\u00ec \u00e8 nata la famosa esclamazione: \"ALVIIINNNN!!!\"\nDal 2007 il personaggio \u00e8 interpretato da Jason Lee e doppiato da Luigi Ferraro.\nBeatrice Miller.\nBeatrice Miller \u00e8 apparsa nel 1983/2015, nelle serie animate \"Alvin rock 'n' roll\" e \"Alvinnn!!! e i Chipmunks\", e nei film animati \"Le avventure dei Chipmunk\" e \"Alvin Superstar incontra Frankenstein\". Lavora come baby-sitter per i Chipmunks e successivamente adotta le Chipettes come la loro madre adottiva. Inizialmente ha una cotta per Dave.\nAltri personaggi.\nPersonaggi apparsi solamente nella serie televisiva.\nClyde Crashcup.\nIl professor Clyde Crashcup \u00e8 amico dei Chipmunk ed \u00e8 apparso nel 1960 nella serie \"Alvin Show\". Crashcup \u00e8 uno scienziato/inventore pasticcione, alto, con i capelli arruffati e i baffi. Indossa un camice bianco e realizza le sue invenzioni disegnandole in aria con una matita; alla fine esse si materializzano, diventando oggetti reali. In genere egli inventa cose gi\u00e0 realizzate dandogli un tocco personale, ma i suoi esperimenti falliscono inesorabilmente. Crashcap ha un assistente di nome Leonardo, basso, calvo e con gli occhiali; anch\u2019egli indossa un camice bianco e parla sussurrando in un orecchio di Crashcup. \u00c8 apparso anche nella serie degli anni 1990, \"Alvin rock 'n' roll\".\nCrashcup \u00e8 comparso in alcuni comic book editi dalla Dell Comics fra il 1963 e il 1964. In Italia \u00e8 comparso nella collana a fumetti \"Alvin\", pubblicata fra il 1964 e il 1966 dall'editore Aldo Razzi; nella serie a fumetti, il nome di Crashcup \u00e8 stato italianizzato in Giustino Fracassone.\nVinny.\nVinny \u00e8 la madre naturale dei Chipmunks ed \u00e8 apparsa nel 1983 nella serie animata \"Alvin rock 'n' roll\", \u00e8 comparsa solo in tre episodi. Viene ritrovata dopo anni di ricerca, e Alvin non riesce a perdonarla. Abbandon\u00f2 Alvin e i suoi fratelli, perch\u00e9 l'anno in cui nacquero fu un inverno troppo freddo, e loro non sarebbero sopravvissuti. Invece di abbandonarli a morte certa, Vinny li lasci\u00f2 sulla porta di casa di Dave, convinta che l'uomo se ne sarebbe preso cura. Tuttavia quando torn\u00f2 a prenderli li vide troppo felici e non se la sent\u00ec di separarli da Dave.\nGrandpa.\nGrandpa \u00e8 il nonno dei Chipmunks ed \u00e8 apparso nel 1983 nella serie animata \"Alvin rock 'n' roll\".\nKevin.\nKevin \u00e8 uno dei migliori amici di Alvin e Simon, ed \u00e8 apparso nel 2015 nella serie animata \"Alvinnn!!! e i Chipmunks\". Condivide con Simon l'alta intelligenza e la passione per la matematica e per le scienze. Kevin \u00e8 un esperto di tecnologia ed \u00e8 un ottimo \"Disc jockey\", come viene mostrato nell'episodio \"Guardia del corpo\". Per la sua intelligenza, Kevin \u00e8 una delle vittime preferite dai bulli della scuola.\nJuly.\nJuly \u00e8 la fidanzata di Dave, che gli d\u00e0 consigli che lo coinvolgono in numerose avventure ed \u00e8 apparsa nel 2015 nella serie animata \"Alvinnn!!! e i Chipmunks\".\nBernese Smith.\nBernese Smith, conosciuta anche come la signorina Smith, \u00e8 l'insegnante della scuola di Alvin e dei suoi amici. \u00c8 molto severa e noiosa, nonostante voglia bene ai Chipmunks. Nasconde un'identit\u00e0 da agente segreto, ed \u00e8 apparsa nel 2015 nella serie animata \"Alvinnn!!! e i Chipmunks\".\nMiss Croner.\nMiss Croner \u00e8 la vicina di casa dei Seville. Ama le rose del suo giardino e i suoi numerosi gatti. Non sopporta Alvin quando le fa i dispetti, per\u00f2 gli vuole bene.\nPersonaggi apparsi solamente nei film.\nIspettore Jamal.\nJamal (doppiatore da Ken Sansom in originale), \u00e8 apparso nel film animato \"Le avventure dei Chipmunk\". Ispettore della Polizia Criminale Internazionale, \u00e8 capo di alcuni agenti segreti e apparentemente in competizione con Claudia Furschtein e suo fratello Klaus, ma ha l'intento di arrestare questi per il loro traffico illegale di diamanti.\nFrankie, il mostro di Frankenstein.\nFrankie (doppiato da Frank Welker in originale e Donatella Fanfani in italiano) \u00e8 una famosa creatura, creata dal folle dottor Frankenstein, e amico dei Chipmunks, apparso nel film animato \"Alvin Superstar incontra Frankenstein\".\nClaire Wilson.\nClaire Wilson (interpretata da Cameron Richardson e doppiata da Connie Bismuto) \u00e8 la ragazza di Dave e sua vicina di casa. Appare nel primo film live-action.\nToby Seville.\nToby Seville (interpretato da Zachary Levi e doppiato da Nanni Baldini), \u00e8 il cugino di Dave che sostituisce quest'ultimo per un piccolo periodo in cui Dave non pu\u00f2 prendersi cura dei Chipmunk. Appare nel secondo film live-action.\nJackie Seville.\nJackie Seville (interpretata da Kathryn Joosten e doppiata da Franca Lumachi) \u00e8 zia di Dave e Toby. Appare nel secondo film live-action.\nSamantha.\nSamantha (interpretata da Kimberly Williams-Paisley e doppiata da Benedetta Degli Innocenti. Nuova ragazza di Dave. Appare nel quarto film live-action.\nMiles.\nMiles (interpretato da Josh Green e doppiato da Alessandro Ward) \u00e8 il figlio di Samantha. Appare nel quarto film live-action.\nAntagonisti.\nHarry.\nHarry \u00e8 un Chipmunk avido, sleale, malvagio, disonesto, infido e crudele che si finge di essere lo zio di Alvin, Simon e Theodore nella sua prima apparizione. \u00c8 l'antagonista principale della serie animata \"Alvin rock 'n' roll\", \u00e8 comparso solo in quattro episodi.\nClaudia Furschtien.\nClaudia Furschtien (doppiata da Susan Tyrrell in originale e Daniela Gatti in italiano) \u00e8 l'antagonista principale del film animato \"Le avventure dei Chipmunk\". Claudia Furschtien \u00e8 una donna ricca, malvagia, spietata, crudele, avida, arrogante, infida, meschina e assetata di potere che vuole sfruttare i Chipmunks e le Chippetes per trafficare i diamanti, insieme a suo fratello Klaus, ma alla fine vengono sconfitti e arrestati. Il suo stile di malvagit\u00e0 lo ricorda similmente come Madame Medusa (in \"Le avventure di Bianca e Bernie\") e (in \"\").\nKlaus Furschtien.\nKlaus Furschtien (doppiato da Anthony De Longis in originale e Mauro Bosco in italiano) \u00e8 l'antagonista secondario del film animato \"Le avventure dei Chipmunk\".\nDottor Frankenstein.\nIl Dottor Frankenstein (doppiato da Michael Bell in originale e Giovanni Battezzato in italiano) \u00e8 l'antagonista principale del film animato \"Alvin Superstar incontra Frankenstein\". Il dottor Frankenstein \u00e8 un uomo anziano con il naso e il mento appuntiti ed \u00e8 uno scienziato pazzo con un particolare interesse nel creare la vita da parti del corpo morto. Di conseguenza, \u00e8 il creatore di Frankie (che ha creato almeno due volte). In questo film \u00e8 un personaggio piuttosto irascibile, aggressivo, egoista, arrogante, irritabile, impaziente, invidioso, vendicatico, folle, crudele, infido e ironicamente sarcastico e pasticcione a cui non piacciono le persone a meno che non sia interessato alle loro parti come i reni di Dave. Frankenstein disprezza profondamente i Chipmunks e anche la mascotte Sammy Squirrel, anche se alla fine viene bloccato nel costume, causato dal suo stesso esperimento che \u00e8 utilizzato solo da Alvin per farlo diventare uno zombie, ma fino quando \u00e8 intervenuto da Frankie, ed \u00e8 costretto a cantare ai bambini come un'amara sconfitta. Il suo stile aggressivo lo ricorca un po' come Gargamella, personaggio cattivo della serie \"I Puffi\".\nUomo Lupo.\nLawrence Talbot, alias l'Uomo Lupo (doppiato dalla voce di Maurice LaMarche in originale e Marco Balzarotti in italiano, e dai versi di Frank Welker), \u00e8 l'antagonista principale, poi antieroe, del film animato \"Alvin Superstar incontra l'Uomo Lupo\", \u00e8 uno spaventoso lupo mannaro (ma alla fine torner\u00e0 un semplice essere umano), che lo rende un Theodore malvagio. \u00c8 ispirato dal personaggio tenebroso Larry Talbot, protagonista del film horror \"L'uomo lupo\".\nNathan.\nNathan (doppiatore da E.G. Daily in originale e Massimo Di Benedetto in italiano) \u00e8 l'antagonista secondario del film animato \"Alvin Superstar incontra l'Uomo Lupo\". \u00c8 un grosso e muscoloso bullo che terrorizza i Chipmunks, soprattutto Theodore.\nIan Hawke.\nIan Hawke (interpretato da David Cross e doppiato da Marco Guadagno) \u00e8 l'antagonista principale dei primi due film live-action, \u00e8 un ex compagno di college di Dave ed \u00e8 diventato amministratore delegato della JETT Records che una volta scoperto il talento dei Chipmunk cerca di allontanarli da Dave. Avido, corrotto, cinico, arrogante e incapace di accettare le sconfitte, non si fa scrupoli a servirsi delle doti canore dei Chipmunks (nel primo film) o delle Chipettes (nel secondo film) solo per far fortuna. Nel terzo film (apparso come antagonista secondario, poi antieroe) decider\u00e0 per\u00f2 di cambiare atteggiamento.\nRyan Edwards.\nRyan Edwards (interpretato da Kevin Schmidt e doppiato da Fabrizio De Flaviis) \u00e8 l'antagonista secondario del secondo film live-action, \u00e8 un giovane bulletto della scuola con la sua banda che prendono in giro ai Chipmunks.\nZoe.\nZoe (interpretata da Jenny Slate e doppiata da Myriam Catania) \u00e8 l'antagonista principale, poi antieroina, del terzo film live-action, \u00e8 una giovane donna diventata maniacalmente pazza per trovare un leggendario tesoro su un'isola disabitata. Il tesoro venne scoperto da Sim\u00f2n (alias Simon) che in una delle sue avventure trov\u00f2 una grotta dietro una cascata. Prese un braccialetto per Jeanette, Zoe lo vide e gli chiese dove l'avesse trovato. Sim\u00f2n rispose di averlo rinvenuto dietro la cascata. La giovane, nottetempo, cerc\u00f2 di entrare nella caverna ma, essendo troppo grande, rap\u00ec Jeanette, cos\u00ec che lei potesse prendere il tesoro al posto suo. Alla fine del film decider\u00e0 per\u00f2 di cambiare atteggiamento come Ian.\nJames Suggs.\nJames Suggs (interpretato da Tony Hale e doppiato da Raffaele Palmieri) \u00e8 l'antagonista principale del quarto film live-action.\nBocarter Humphrey.\nBocarter Humphrey \u00e8 uno studente della scuola. \u00c8 un bullo prepotente, arrogante, sleale, viziato, viscido, scortese, inaffidabile, avido, spregevole e disonesto, dato che suo padre \u00e8 ricchissimo, acerrimo nemico di Alvin, ed l'antagonista principale della serie animata \"Alvinnn!!! e i Chipmunks\".\nDerek Smalls.\nDerek Smalls e i suoi scagnozzi sono i bulli della loro scuola, ed l'antagonista secondario della serie animata \"Alvinnn!!! e i Chipmunks\". In un episodio, Simon scrive un trattato sul bullismo e glielo fa leggere. Loro pensano che sia una stupidaggine. In alcuni episodi Derek \u00e8 buono, in altri \u00e8 cattivo. Si distingue per la sua felpa bianca e viola con una D rossa.\nMr. Humphrey.\nMr. Humphrey \u00e8 un uomo ricco, potente, crudele, disonesto, arrogante, infido, avido e sleale, padre di Bocarter e di Neville, ed l'antagonista terziario della serie animata \"Alvinnn!!! e i Chipmunks\"."}
{"id": "3313766", "revid": "1149807", "url": "https://it.wikipedia.org/wiki?curid=3313766", "title": "Slayers Wonderful", "text": " \u00e8 un videogioco sviluppato e pubblicato dalla Banpresto per Sony PlayStation il 22 ottobre 1998 esclusivamente in Giappone. Il videogioco \u00e8 ispirato al manga ed anime \"Slayers\".\n\"Slayers Wonderful\" \u00e8 un videogioco di ruolo alla giapponese sullo stile di \"Final Fantasy\", e segue le avventure di Lina Inverse, Gourry Gabriev ed e il resto dei personaggi della serie, nella loro avventura alla ricerca del motivo per il quale la loro magia sta via via scomparendo.\nUna caratteristica chiave del sistema di combattimento \u00e8 il \"Feeling System\", attraverso il quale le relazioni fra i personaggi influenzano le azioni e le loro prestazioni durante le battaglie. Sono presenti nel gioco diverse scene doppiate, utili per illustrare lo svolgimento della storia."}
{"id": "3313771", "revid": "104265", "url": "https://it.wikipedia.org/wiki?curid=3313771", "title": "John Archer (atleta)", "text": ""}
{"id": "3313787", "revid": "599013", "url": "https://it.wikipedia.org/wiki?curid=3313787", "title": "Jan Bla\u017eek", "text": ""}
{"id": "3313789", "revid": "2110845", "url": "https://it.wikipedia.org/wiki?curid=3313789", "title": "Pierre Bernard", "text": "Muore dopo una lunga malattia il 28 maggio 2014 all'et\u00e0 di 82 anni.\nCarriera.\nGioc\u00f2 per diverse squadre di Division 1, campionato che vinse per due volte con la maglia del Saint-Etienne (1964, 1967). Nel suo palmar\u00e8s figurano anche la Coppa di Francia vinta nel 1961 ed il titolo di miglior giocatore francese ottenuto lo stesso anno ex aequo con Mahi Khennane."}
{"id": "3313797", "revid": "1543377", "url": "https://it.wikipedia.org/wiki?curid=3313797", "title": "Columbia Road Flower Market", "text": "Il Columbia Road Flower Market \u00e8 uno dei tanti mercati siti nella Central London, un mercato dei fiori ubicato nell'est di Londra. Columbia Road \u00e8 una strada di negozi vittoriani situata al di l\u00e0 di \"Hackney Road\" nel London Borough of Tower Hamlets. Il mercato \u00e8 aperto soltanto la domenica.\nOrigini.\nIl Columbia Market venne fondato nel 1869 come mercato coperto per la vendita di generi alimentari, dalla filantropa Angela Burdett-Coutts, con oltre 400 stand, gli appartamenti soprastanti erano costruiti in stile gotico. Tuttavia, una linea ferroviaria prevista per la consegna dei pesci non venne mai costruita e in alcuni casi gli operatori preferirono la vendita all'aperto. Il mercato chiuse nel 1886 e dopo essere stato usato per piccoli magazzini e laboratori, l'edificio originale venne demolito nel 1958, sebbene i resti delle ringhiere sono ancora visibili di fronte alla scuola materna. \"Sivill House\" ed il palazzo Dorset vennero costruiti al posto degli edifici Coutts.\nIl mercato \u00e8 stato spostato alla domenica, a mezzo di una legge, al fine di soddisfare le esigenze dei commercianti ebrei locali. Questo ha consentito anche, ai fiorai del Covent Garden e dell'Old Spitalfields Market, di vendere i loro fiori non venduti il sabato. L'interesse e la domanda per i fiori recisi e le piante, tra gli abitanti dell'East End, fu introdotto dagli ugonotti immigrati (assieme agli uccelli in gabbia). Il pub posto alla fine del mercato si chiama \"The Birdcage\" (gabbia degli uccelli).\nDurante la seconda guerra mondiale il mercato sub\u00ec le regole di priorit\u00e0 dei prodotti alimentari ed entr\u00f2 in un lungo declino. Un rifugio di grandi dimensioni, sotto il mercato, venne colpito da una bomba di 50 kg, la notte del 7 settembre 1940, al culmine del grande bombardamento di Londra. Dagli anni 1960, nuove regole costrinsero gli operatori a frequentare regolarmente il mercato e questo pot\u00e9 godere di una nuova rinascita con la crescente popolarit\u00e0 dei programmi di giardinaggio.\nIl mercato oggi.\nIl mercato \u00e8 aperto tutte le domeniche dalle 8 alle 14. I venditori iniziano ad arrivare verso le 4 per installere le loro bancarelle. Nel mercato sono disponibili, a prezzi molto competitivi, fiori freschi, piante da appartamento, bulbi e sementi varie.\nNel mercato vi sono anche alcuni stand che vendono panini, oggetti antichi e attrezzi per il giardinaggio. Il mercato \u00e8 noto non solo agli amanti di fiori e piante, ma anche a fotografi e cineoperatori che spesso riprendono l'attivit\u00e0 che vi si svolge.\nTrasporti.\nIl mercato \u00e8 raggiungibile dalla Stazione di London Liverpool Street, Bethnal Green tube station e Old Street tube station anche se \u00e8 meglio servito dai London Buses. \nRestrizioni di parcheggio e vigili urbani solerti rendono il parcheggio vicino al mercato molto difficile. Una soluzione \u00e8 quella di parcheggiare gratuitamente su Hackney Road dove vigili urbani non operano la domenica."}
{"id": "3313798", "revid": "1318658", "url": "https://it.wikipedia.org/wiki?curid=3313798", "title": "Hamm (Lussemburgo)", "text": "Hamm \u00e8 un quartiere posto nella parte orientale di Lussemburgo, capitale dell'omonimo stato. \u00c8 la sede del cimitero militare americano, in cui giacciono 5 076 soldati americani, tra i quali il generale George Patton.\nNel 2001 il quartiere aveva una popolazione di 1 201 abitanti.\nStoria.\nHamm \u00e8 stato un comune del cantone di Lussemburgo fra il 20 dicembre 1873, quando fu separato dal comune di Sandweiler ed il 26 marzo 1920, quando fu inserito fra le citt\u00e0 del Lussemburgo, insieme ad Hollerich e Rollingergrund."}
{"id": "3313800", "revid": "287204", "url": "https://it.wikipedia.org/wiki?curid=3313800", "title": "Puntius vittatus", "text": "Puntius vittatus \u00e8 un pesce osseo d'acqua dolce appartenente alla famiglia Cyprinidae, un tempo classificato nel genere \"Barbus\".\nDistribuzione e habitat.\nAsia meridionale, in corsi d'acqua del Pakistan, dell'India e dello Sri Lanka. Vive nelle acque ferme del piano ed \u00e8 comune nelle risaie. Ha una certa tolleranza all'acqua slmastra.\nDescrizione.\nLa taglia massima \u00e8 di circa 5\u00a0cm.\nAlimentazione.\nSi nutre principalmente di alghe.\nAcquariofilia.\nComunemente allevato in acquario.\nConservazione.\nLa specie non \u00e8 attualmente minacciata. Potenziali minacce future sono l'alterazione dell'habitat, la cattura per il mercato acquariofilo e l'introduzione di specie aliene."}
{"id": "3313806", "revid": "37942330", "url": "https://it.wikipedia.org/wiki?curid=3313806", "title": "Barbo striscia verde", "text": ""}
{"id": "3313813", "revid": "307923", "url": "https://it.wikipedia.org/wiki?curid=3313813", "title": "Brad Holland", "text": ""}
{"id": "3313820", "revid": "1442080", "url": "https://it.wikipedia.org/wiki?curid=3313820", "title": "IWA World Heavyweight Championship (IWA Japan)", "text": "Lo IWA World Heavyweight Championship \u00e8 il massimo alloro nella federazione International Wrestling Association of Japan."}
{"id": "3313841", "revid": "110157", "url": "https://it.wikipedia.org/wiki?curid=3313841", "title": "Ponte Vittorio Emanuele I", "text": "Il Ponte Vittorio Emanuele I \u00e8 un ponte che attraversa il fiume Po, all'altezza della zona orientale del centro di Torino.\nDi fatto \u00e8 il ponte principale della citt\u00e0, perch\u00e9 unisce una importante parte del centro storico (Piazza Vittorio Veneto) con piazzetta Gran Madre di Dio, sulla riva destra del Po (gi\u00e0 quartiere Borgo Po).\nSpesso, viene semplicemente chiamato dai torinesi ponte della Gran Madre, ponte di Piazza Vittorio o ponte dei Murazzi.\nStoria e descrizione.\nDurante l'occupazione francese di Torino di inizio XIX secolo, su diretto ordine di Napoleone fu deciso di edificare un solido e massiccio ponte, in sostrituzione del precedente ponte di pietra, ormai instabile. \nIl ponte precedente infatti, risaliva al 1404, progettato in pietra da Antonio Becchio da Villanova, a 12 pilastri, largo circa 10 metri, e commissionato da papa Martino V. La struttura sub\u00ec vari danneggiamenti nel tempo, uno per tutti una significativa esondazione del fiume Po il 3 novembre 1706, che ne distrusse alcuni archi, sostituiti poi da precarie strutture in legno.. \nAncor prima, ovvero in epoca romana e poi nel Medioevo, esistevano varie versioni di ponti provvisori, di accesso al castrum romano di Augusta Taurinorum verso la Porta Fibellona (Piazza Castello)/Via Po - e chiamata la \"Porta di Po\" - costruiti interamente in legno, di cui una prima documentazione certa si ha di un passaggio levatoio commissionato dal vescovo Landolfo nel 1037. Per il massiccio passaggio di merci tuttavia, si prefer\u00ec spesso la tradizionale traghettazione a pedaggio del fiume.\nLa costruzione dell'attuale ponte napoleonico comport\u00f2 l'abbattimento di un fabbricato adibito a magazzino e della chiesa dei Santi Marco e Leonardo, situata nell'attuale punto tra Piazza Vittorio Veneto angolo Via Bonafus. Quest'ultima, fu eretta dai Barrachi nel 1333, quindi gi\u00e0 abbattuta nel 1351 poich\u00e9 obiettivo militare troppo sensibile a ridosso del ponte; fu quindi rifatta dal Vittone nel 1740, e ancora nuovamente abbattuta nel 1811 per dar spazio all'accesso del nuovo ponte.\nLa posa della prima pietra del ponte avvenne nel novembre 1810, alla presenza del principe Camillo Borghese, marito di Paolina Bonaparte e allora Governatore napoleonico in Piemonte: murate nel pilastro centrale del ponte furono riposte 88 fra monete e medaglie commemorative delle campagne napoleoniche ed un metro in argento. I lavori furono eseguiti dall'ingegnere francese Charles Mallet e il piemontese Pellegrini, su progetto di Claude La Ram\u00e9e Pertinchamp, a cinque arcate, lungo 150 metri e largo 12,9 metri, quindi terminato nel 1813. Un anno dopo, con la fine dell'occupazione francese e con il ritorno dei Savoia in citt\u00e0, fu proposto di abbatterlo, percepito da molti come il simbolo della passata occupazione, ma il re Vittorio Emanuele I si oppose all'idea e, sia il ponte che la grande Piazza Vittorio (gi\u00e0 Piazza d'Armi), gli furono entrambi titolati. Nello stesso anno del suo ritorno (1814), fu decisa anche la costruzione della piazzetta e della chiesa della Gran Madre di Dio, dal lato opposto al ponte, in quartiere Borgo Po, edificio, quest'ultimo, realizzato per\u00f2 soltanto nel 1831.\nIl ponte non sub\u00ec praticamente modifiche dalla sua apertura, resistendo egregiamente alle varie esondazioni. Furono soltanto eseguiti dei lavori nel 1876, per consentire il passaggio del tram, che comportarono anche la sostituzione dei vecchi parapetti in pietra con quelli attuali in ghisa."}
{"id": "3313843", "revid": "599013", "url": "https://it.wikipedia.org/wiki?curid=3313843", "title": "Cliff Jones", "text": "Carriera.\nLa sua carriera si svilupp\u00f2 fra Swansea, Tottenham e Fulham prima di portarlo a calcare per lunghi anni i campi delle serie minori inglesi e gallesi. Il suo periodo pi\u00f9 denso di soddisfazioni fu il decennio passato al Tottenham, nel quale vinse il campionato nel 1961, la FA Cup nel 1961, nel 1962 e nel 1967 e la Coppa delle Coppe nel 1963. Con la Nazionale gallese arriv\u00f2 ai quarti al Mondiale del 1958."}
{"id": "3313844", "revid": "298229", "url": "https://it.wikipedia.org/wiki?curid=3313844", "title": "\u00c9tienne Bally", "text": ""}
{"id": "3313848", "revid": "6923", "url": "https://it.wikipedia.org/wiki?curid=3313848", "title": "Tendam", "text": "Tendam, fino al 2018 denominata Cortefiel \u00e8 una azienda spagnola attiva nel settore della produzione e della vendita al dettaglio di vestiti.\nProfilo.\nFondata nel 1880 dai fratelli Garc\u00eda-Quir\u00f3s, opera principalmente in Spagna e Portogallo (la penisola iberica fornisce all'azienda l'85% del suo fatturato totale) ma \u00e8 presente anche in Francia, Belgio e Paesi Bassi. Opera tramite i marchi \"Cortefiel\" (abiti tradizionali), \"Springfield\" (moda giovanile), \"Women'secret\" (intimo femminile), \"Pedro del Hierro\" (alta moda) e \"Fifty\" (catena di outlet che rivende le altre marche del gruppo oltre ad averne una propria, \"Milano\").\nL'86,8% dell'azienda \u00e8 controllato congiuntamente dalle societ\u00e0 finanziarie PAI Partners, CVC Capital Partners e Permira dal settembre 2005."}
{"id": "3313849", "revid": "1702319", "url": "https://it.wikipedia.org/wiki?curid=3313849", "title": "Chiese di Brescia", "text": "Le chiese di Brescia sono gli edifici di culto religioso (chiese e santuari) situati entro i confini dell'odierno comune di Brescia, comprendendo quindi sia il centro storico cittadino, sia i quartieri e le frazioni periferiche. In totale si contano circa quaranta chiese funzionanti, in maggioranza cattoliche (prima tabella), e venti non pi\u00f9 officiate e adibite ad altri usi (seconda tabella). Le strutture fisicamente scomparse, invece, sono riportate in coda (terza tabella)."}
{"id": "3313850", "revid": "287204", "url": "https://it.wikipedia.org/wiki?curid=3313850", "title": "Etienne Bally", "text": ""}
{"id": "3313855", "revid": "4711", "url": "https://it.wikipedia.org/wiki?curid=3313855", "title": "Campionato di pallacanestro austriaco", "text": ""}
{"id": "3313856", "revid": "4711", "url": "https://it.wikipedia.org/wiki?curid=3313856", "title": "Campionato bielorusso di pallacanestro", "text": ""}
{"id": "3313857", "revid": "697352", "url": "https://it.wikipedia.org/wiki?curid=3313857", "title": "Sua Eccellenza Reverendissima", "text": ""}
{"id": "3313858", "revid": "4711", "url": "https://it.wikipedia.org/wiki?curid=3313858", "title": "Campionato di pallacanestro bielorusso", "text": ""}
{"id": "3313859", "revid": "4711", "url": "https://it.wikipedia.org/wiki?curid=3313859", "title": "Campionato bosniaco di pallacanestro", "text": ""}
{"id": "3313860", "revid": "4711", "url": "https://it.wikipedia.org/wiki?curid=3313860", "title": "Campionato di pallacanestro bosniaco", "text": ""}
{"id": "3313861", "revid": "4711", "url": "https://it.wikipedia.org/wiki?curid=3313861", "title": "Campionato bulgaro di pallacanestro", "text": ""}
{"id": "3313863", "revid": "110157", "url": "https://it.wikipedia.org/wiki?curid=3313863", "title": "Henry Ford Hospital", "text": "L'Henry Ford Hospital \u00e8 un ospedale di riferimento con 805 posti letto, con finalit\u00e0 assistenziali, educative e di ricerca situato a Detroit, esso costituisce il fiore all'occhiello dell'Henry Ford Health System.\nL'ospedale \u00e8 gestito dall'Henry Ford Medical Group, che rappresenta uno dei gruppi coinvolti nella gestione di attivit\u00e0 sanitarie pi\u00f9 numerosi ed antichi degli Stati Uniti, controlla 1200 medici appartenenti a pi\u00f9 di 40 specialit\u00e0.\nL'ospedale, fondato nel 1915 e finanziato dall'industriale automobilistico Henry Ford, \u00e8 un centro per la traumatologia di primo livello, riconosciuto per l'eccellenza clinica e per l'innovazione nel campo della cardiologia, della chirurgia cardiovascolare, della neurologia, della neurochirurgia, dell'ortopedia, della medicina dello sport, della chirurgia dei trapianti, e del trattamento dei tumori della prostata, della mammella e del polmone.\nL'ospedale addestra annualmente pi\u00f9 di 400 studenti, 500 residenti e 125 borsisti in 46 programmi accreditati.\nNel 2009 l'Henry Ford Hospital ha ricevuto pi\u00f9 di 70 milioni di dollari come fondi di ricerca.\nTraguardi principali.\n1915: L'Henry Ford Hospital apre la sua attivit\u00e0 reclutando uno staff medico in larga parte formato alla Johns Hopkins University. \u00c8 uno dei primi ospedali negli USA che assume uno staff medico salariato a tempo pieno, che impiega un tariffario standard delle prestazioni fornite e che favorisce l'impiego di stanze private o semiprivate abolendo le ampie camerate. \u00c8, inoltre, uno dei primi ospedali che bandisce categoricamente il fumo di sigarette.\n1923: Sotto la direzione del dottor Thomas J. Heldt, viene istituita un'unit\u00e0 psichiatrica tra le prime in ospedali generali negli USA.\n1935: Il dottor Roy McClure promuove l'aggiunta di iodio al sale da cucina per prevenire la comparsa del gozzo endemico, da allora tale pratica viene imposta dalla legge.\n1940: Il dottor Conrad Lam \u00e8 il primo medico statunitense a somministrare eparina purificata per trattare le trombosi venose.\n1942: L'Henry Ford Hospital viene selezionato per testare l'efficacia della penicillina.\n1943: Il dottor Frank Hartman sviluppa la tenda ad ossigeno.\n1944: L'Henry Ford Hospital diventa il primo ospedale ad introdurre una tecnica di registrazione elettrocardiografica con l'impiego di molteplici elettrodi.\n1951: I dottori Conrad Lam ed Edward Munnell sviluppano una tecnica di correzione della stenosi mitralica.\n1952: Il chirurgo vascolare Emerick Szilagyi realizza uno dei primi interventi al mondo di correzione di un aneurisma dell'aorta addominale.\n1956: Il dottor Conrad Lam realizza il primo intervento a cuore aperto nel Michigan usando una macchina cuore-polmone.\n1968: Il primo trapianto di rene allogenico al mondo viene realizzato dai dottori Emerick D. Szilagyi, Joseph P. Elliott, e Roger F. Smith.\n1973: Il primo trapianto renale su paziente diabetico viene realizzato nel Michigan dal dottor Stanley Dienst.\n1979: L'Henry Ford \u00e8 uno dei primi centri a realizzare l'angioplastica coronarica.\n1980: I dottori F.W. Whitehouse e D.A. Kahkonen sono tra i primi a somministrare insulina umana nei pazienti diabetici.\n1985: I dottori F.Keith e D.Magilligan realizzano il primo trapianto di cuore a Detroit.\n1987: Il dottor C. Jackson identifica il gene legato all'ereditariet\u00e0 del carcinoma midollare della tiroide.\n1988: Viene realizzato all'Henry Ford il primo trapianto di fegato a Detroit.\n1994: Viene realizzato all'Henry Ford il primo trapianto di polmone a Detroit.\n1995: All'Henry Ford viene realizzato il primo trattamento radiochirurgico del Michigan per pazienti affetti da tumori non operabili impiegando un sistema radioguidato tridimensionale.\n1996: All'Henry Ford viene realizzato il primo trapianto parziale di fegato durante il quale l'organo donatore viene diviso in due parti e le due met\u00e0 impiantate in due pazienti diversi.\n1998: All'Henry Ford viene offerta l'analisi genetica per il carcinoma della mammella.\n2000: Viene realizzato all'Henry Ford Hospital, per la prima volta nel Michigan, un trapianto di rene da donatore adulto vivente.\n2001: Sotto la direzione del Dr.Mani Menon viene realizzata la prima prostatectomia per cancro impiegando un robot su paziente ambulatoriale. Nello stesso anno viene introdotto la terapia genica per il trattamento dei tumori cerebrali.\n2005: Scott Dulchavsky, direttore del Dipartimento di Chirurgia dell'Henry Ford Hospital, espande l'impiego della tecnologia ad ultrasuoni da parte di personale medico e non medico nell'ambito di programmi di telemedicina Scott Dulchavsky, M.D., Ph.D..\nNello stesso anno presso l'Henry Ford Medical Group inizia un programma di prescrizioni mediche attraverso la rete che consente di abbattere i costi del sistema ed elevarne la qualit\u00e0.\n2008: L'Henry Ford \u00e8 il primo centro dello Stato ad impiegare una tecnica mini-invasiva sulla colonna vertebrale.\n2010: All'Henry Ford viene realizzato il primo trapianto di intestino dello Stato. L'intervento di trapianto multi-organo prevedeva la sostituzione di stomaco, intestino e pancreas.\nAttivit\u00e0 attuale.\nL'Henry Ford Hospital \u00e8 un ospedale di 805 posti letto situati nel Nuovo Centro di Detroit. L'ospedale ha in organico 1200 medici e ricercatori dell'Henry Ford Medical Group. Il modello organizzativo dell'Henry Ford Medical Group \u00e8 lo stesso modello impiegato per Mayo Clinic, Johns Hopkins Hospital e Cleveland Clinic.\nL'Henry Ford Hospital opera come centro di Traumatologia di I livello ed ha uno dei Pronto Soccorso pi\u00f9 impegnati del Michigan, arrivando a trattare circa 100,000 pazienti/anno.\nL'Henry Ford Hospital realizza trapianti di organo in vari distretti, inclusi cuore, polmone, rene, midollo, pancreas e fegato. \nL'istituto di Urologia Vattikuti dell'Henry Ford Hospital ha sviluppato il programma di chirurgia robotica della prostata pi\u00f9 importante al mondo. \nNel 2009 ha inaugurato altri 24 nuovi letti di terapia intensiva privati portando il totale a 156, numero superiore a quello di qualunque altra struttura del Michigan.\nL'Henry Ford ha un solido programma educativo dove pi\u00f9 di 500 specializzandi vengono formati ogni giorno in 40 specialit\u00e0 mediche. Un terzo dei medici del Michigan vengono formati all'Henry Ford, ed il suo programma di formazione post-laurea \u00e8 uno dei pi\u00f9 importanti degli Stati Uniti.\nI programmi di ricerca hanno uno stanziamento di fondi di oltre 70 milioni di dollari/anno che provengono in larga parte dal National Institutes of Health (NIH). I medici ed i ricercatori dell'Henry Ford sono attualmente coinvolti in oltre 1700 progetti di ricerca inclusi quelli focalizzati sull'ictus ed i traumi cerebrali, l'ipertensione arteriosa e le cardiopatie, le neoplasie, le patologie osteoarticolari, le patologie immunitarie e gli studi di popolazione su allergie, asma e prevenzione dalle malattie neoplastiche.\nMolta della ricerca realizzata all'Henry Ford Hospital research viene direttamente tradotta dal lavoro sperimentale alla pratica clinica. In tal senso gli studi sperimentali vanno dalla fisiologia animale e dalla biologia cellulare e molecolare alla bioingegneria con particolare enfasi agli studi che possono avere direttamente un impatto sulla cura del paziente. Nel 2009 i ricercatori dell'Henry Ford hanno pubblicato pi\u00f9 di 450 articoli in giornali di grosso impatto ed hanno attratto fondi di ricerca esterni per 57.4 milioni di dollari.\nL'Henry Ford Hospital \u00e8 parte dell'Henry Ford Health System, che rappresenta uno dei sistemi di cura pi\u00f9 importanti degli Stati Uniti d'America ed un riferimento nazionale per l'attivit\u00e0 clinica, di ricerca ed educativa che include sei ospedali, 32 strutture ambulatoriali di cura primaria e molte altre strutture sanitarie situate nella porzione sud-orientale del Michigan. \nNel solo 2009 l'Henry Ford ha erogato prestazioni sanitarie per un controvalore di 173 milioni di dollari programmando, peraltro, investimenti per 500 milioni per l'espansione dell'Henry Ford di Detroit e dando impiego a pi\u00f9 di 23000 persone. \nIl sistema \u00e8 governato da un comitato di 24 fiduciari con altri organi di controllo od affiliati, che costituiscono un anello di congiunzione indispensabile con l'utenza che si serve della struttura. L'Henry Ford \u00e8 gestito dal Presidente e Direttore Esecutivo Nancy Schlichting. I 23000 impiegati forniscono assistenza e cura in occasione dei 3,1 milioni di accessi. Il sistema realizza oltre 81000 interventi di chirurgia ambulatoriale per anno. Oltre 102000 pazienti vengono ricoverati annualmente ai sei Ospedali dell'Henry Ford System. \nPer saperne di pi\u00f9 visitate HenryFord.com.\nRiconoscimenti.\nL'Henry Ford Hospital \u00e8 stato quotato in tre specialit\u00e0 mediche nelle classifiche dell'America's Best Hospitals nel 2010-2011. Il giornale, che definisce i migliori 50 Ospedali Statunitensi in 16 specialit\u00e0 mediche ha classificato l'Henry Ford Hospital nelle seguenti tre specialit\u00e0: Malattie dell'Apparato Digerente, Neurologia e Neurochirurgia, Malattie dell'Apparato Respiratorio ed Urologia. L'indagine valuta il livello degli ospedali sulla scorta di indici correlati con la qualit\u00e0 di cura, la reputazione, la mortalit\u00e0, il volume, l'efficienza degli infermieri e la tecnologia."}
{"id": "3313864", "revid": "4711", "url": "https://it.wikipedia.org/wiki?curid=3313864", "title": "Campionato di pallacanestro bulgaro", "text": ""}
{"id": "3313865", "revid": "4711", "url": "https://it.wikipedia.org/wiki?curid=3313865", "title": "Campionato cipriota di pallacanestro", "text": ""}
{"id": "3313866", "revid": "339392", "url": "https://it.wikipedia.org/wiki?curid=3313866", "title": "Eccellenza Reverendissima", "text": ""}
{"id": "3313867", "revid": "4711", "url": "https://it.wikipedia.org/wiki?curid=3313867", "title": "Campionato di pallacanestro cipriota", "text": ""}
{"id": "3313868", "revid": "4711", "url": "https://it.wikipedia.org/wiki?curid=3313868", "title": "Campionato di pallacanestro croato", "text": ""}
{"id": "3313869", "revid": "767487", "url": "https://it.wikipedia.org/wiki?curid=3313869", "title": "It\u00e1 (Paraguay)", "text": " \nIt\u00e1 \u00e8 una citt\u00e0 del Paraguay, situata nel dipartimento Central, a 35 km dalla capitale del paese, Asunci\u00f3n. Forma uno dei 19 distretti in cui \u00e8 diviso il dipartimento.\nPopolazione.\nAl censimento del 2002 It\u00e1 contava una popolazione urbana di 17.469 abitanti (50.391 nell'intero distretto). \nCaratteristiche.\nFondata nel 1536 da Domingo Mart\u00ednez de Irala in un luogo anteriormente abitato dagli indios guaran\u00ed, nel 1585 vi si install\u00f2 una \"riduzione\" francescana. Nel 1698 i francescani fecero costruire la chiesa di San Biagio.\nLa citt\u00e0 \u00e8 un importante centro di produzione artigianale della ceramica."}
{"id": "3313870", "revid": "4711", "url": "https://it.wikipedia.org/wiki?curid=3313870", "title": "Campionato danese di pallacanestro", "text": ""}
{"id": "3313871", "revid": "4711", "url": "https://it.wikipedia.org/wiki?curid=3313871", "title": "Campionato di pallacanestro danese", "text": ""}
{"id": "3313873", "revid": "4711", "url": "https://it.wikipedia.org/wiki?curid=3313873", "title": "Campionato estone di pallacanestro", "text": ""}
{"id": "3313876", "revid": "4711", "url": "https://it.wikipedia.org/wiki?curid=3313876", "title": "Campionato di pallacanestro estone", "text": ""}
{"id": "3313877", "revid": "4711", "url": "https://it.wikipedia.org/wiki?curid=3313877", "title": "Campionato di pallacanestro finlandese", "text": ""}
{"id": "3313878", "revid": "41824", "url": "https://it.wikipedia.org/wiki?curid=3313878", "title": "Pseudoscienze", "text": ""}
{"id": "3313883", "revid": "4711", "url": "https://it.wikipedia.org/wiki?curid=3313883", "title": "Campionato georgiano di pallacanestro", "text": ""}
{"id": "3313884", "revid": "599013", "url": "https://it.wikipedia.org/wiki?curid=3313884", "title": "Gerrie M\u00fchren", "text": "Biografia.\nMolto dotato tecnicamente,\"Gerrie\" M\u00fchren \u00e8 stato un centrocampista del grande Ajax.\n\u00c8 anche noto per aver \"rubato\" il numero 9 di Johan Cruyff mentre questi si stava riprendendo da un infortunio: quando torn\u00f2 in campo gli lasci\u00f2 il 9 per quello che diventer\u00e0 il suo numero fetish, il mitico 14. Secondo M\u00fchren, invece, la versione \u00e8 un'altra: prima di una partita di campionato col PSV non si trovava la sua maglietta e cos\u00ec Cruijff gli cedette la sua, prendendosi il 14.\nAutore di uno dei goal pi\u00f9 belli nella storia della Coppa dei Campioni, il raddoppio con tiro di destro al volo da 25 metri nel quarto di finale contro il Bayern, \u00e8 famoso anche per l'episodio di un suo palleggio insistito durante la semifinale di Coppa Campioni del 1973 vinta 1-0 al Bernabeu contro il Real Madrid: \"Fu il momento in cui Ajax e Real Madrid si scambiarono i ruoli. \u2013 disse pi\u00f9 tardi M\u00fchren - Prima di allora c'era il grande Real Madrid e il piccolo Ajax. Quando mi videro palleggiare in quel modo, gli equilibri cambiarono\u201d. M\u00fchren fu anche l'autore del gol vittoria dell'Ajax.\nIl fratello minore Arnold M\u00fchren \u00e8 stato a sua volta calciatore professionista.\nCarriera.\nFece parte del grande Ajax capace di vincere tre Coppe dei Campioni di fila (1971, 1972, 1973), oltre a tre campionati olandesi (1970, 1972, 1973), tre Coppe d'Olanda (1970, 1971, 1972), una Supercoppa (1973) e una Coppa Intercontinentale (1972). Si trasfer\u00ec poi in Spagna al Betis Siviglia, dove rimase per due stagioni vincendo una Copa del Rey (1977), per poi concludere la carriera nella nativa Volendam."}
{"id": "3313885", "revid": "4711", "url": "https://it.wikipedia.org/wiki?curid=3313885", "title": "Campionato di pallacanestro georgiano", "text": ""}
{"id": "3313889", "revid": "287204", "url": "https://it.wikipedia.org/wiki?curid=3313889", "title": "Gerrie Muhren", "text": ""}
{"id": "3313895", "revid": "4711", "url": "https://it.wikipedia.org/wiki?curid=3313895", "title": "Campionato islandese di pallacanestro", "text": ""}
{"id": "3313900", "revid": "4711", "url": "https://it.wikipedia.org/wiki?curid=3313900", "title": "Campionato di pallacanestro islandese", "text": ""}
{"id": "3313903", "revid": "4711", "url": "https://it.wikipedia.org/wiki?curid=3313903", "title": "Campionato lettone di pallacanestro", "text": ""}
{"id": "3313905", "revid": "4711", "url": "https://it.wikipedia.org/wiki?curid=3313905", "title": "Campionato di pallacanestro lettone", "text": ""}
{"id": "3313907", "revid": "4711", "url": "https://it.wikipedia.org/wiki?curid=3313907", "title": "Campionato lituano di pallacanestro", "text": ""}
{"id": "3313908", "revid": "339392", "url": "https://it.wikipedia.org/wiki?curid=3313908", "title": "Campionato montenegrino di pallacanestro", "text": ""}
{"id": "3313909", "revid": "599013", "url": "https://it.wikipedia.org/wiki?curid=3313909", "title": "Dezso Bundzs\u00e1k", "text": ""}
{"id": "3313912", "revid": "682087", "url": "https://it.wikipedia.org/wiki?curid=3313912", "title": "Campionato norvegese di pallacanestro", "text": ""}
{"id": "3313913", "revid": "4711", "url": "https://it.wikipedia.org/wiki?curid=3313913", "title": "Campionato olandese di pallacanestro", "text": ""}
{"id": "3313914", "revid": "92723", "url": "https://it.wikipedia.org/wiki?curid=3313914", "title": "Spi\u0161sk\u00e1 Kapitula", "text": "Spi\u0161sk\u00e1 Kapitula (in ungherese: \"Szepeshely\" o \"Szepesi K\u00e1ptalan\") \u00e8 una cittadella ecclesiastica in eccellente stato di conservazione che sorge nel comune slovacco di Spi\u0161sk\u00e9 Podhradie, ai piedi del castello di Spi\u0161. \u00c8 parte del patrimonio dell'umanit\u00e0 che comprende Levo\u010da, la cattedrale di San Martino, il castello di Spi\u0161 e i monumenti culturali associati. La cattedrale \u00e8 inserita nell'itinerario Culturale del Consiglio d'Europa Transromanica.\nIl borgo e la sua storia.\nLa cittadella comprende la cattedrale di San Martino, un ex monastero e un'unica strada, tutti risalenti al Medioevo, e circondati dalle mura cittadine. Dalla porta inferiore si ha una magnifica veduta del Castello di Spi\u0161, che sorge sulla collina di fronte.\nSpi\u0161sk\u00e1 Kapitula divenne un importante centro ecclesiastico della regione dello Spi\u0161 nel XII secolo, sede di una collegiata e di un capitolo. Una scuola capitolare era gi\u00e0 attiva nel XIII secolo e fu trasformata in liceo verso la met\u00e0 del XVI secolo. Nel 1776 la prepositura fu elevata a diocesi di Spi\u0161. Nel 1815 fu istituita una scuola di teologia, che funzion\u00f2 fino al 1849. Dal 1819 al 1950 Spi\u0161sk\u00e1 Kapitula ospit\u00f2 la prima scuola in Slovacchia e nel Regno d'Ungheria per la formazione di insegnanti delle scuole elementari.\nLa cattedrale fu costruita tra il XIII e il XV secolo negli stili romanico e gotico. \u00c8 uno dei maggiori monumenti del romanico in Slovacchia. Al suo interno contiene diversi altari medievali scolpiti e le sepolture della famiglia Z\u00e1polya, che ebbe la signoria sulla regione di Spi\u0161; le lapidi funerarie del XV secolo scolpite in marmo sono di eccezionale qualit\u00e0. Un dipinto murale del 1317 recentemente restaurato raffigura l'incoronazione di Carlo Roberto d'Angi\u00f2 a re d'Ungheria; un altro dipinto della cattedrale \u00e8 attribuito all'anonimo Maestro di Kirchdrauf.\nSpi\u0161sk\u00e1 Kapitula \u00e8 stata visitata da papa Giovanni Paolo II nel 1995."}
{"id": "3313916", "revid": "4711", "url": "https://it.wikipedia.org/wiki?curid=3313916", "title": "Campionato di pallacanestro olandese", "text": ""}
{"id": "3313917", "revid": "4711", "url": "https://it.wikipedia.org/wiki?curid=3313917", "title": "Campionato polacco di pallacanestro", "text": ""}
{"id": "3313919", "revid": "2175159", "url": "https://it.wikipedia.org/wiki?curid=3313919", "title": "Permira", "text": "La Permira \u00e8 una societ\u00e0 finanziaria internazionale britannica con sede a Londra e specializzata nei settori di private equity e fondi speculativi. Fondata nel 1985, nel 2016 il valore di mercato di tutti i titoli da essa gestiti supera i 32 miliardi di euro.\nPermira \u00e8 la forma plurale dell'aggettivo latino permirus, tradotto come \"sorprendentemente diverso\"\nStoria.\nL'azienda \u00e8 stata fondata nel 1985 come Schroder Ventures. Dopo aver lanciato una dozzina di fondi, nel 1997 ha usato per la prima volta il nome Permira per il suo primo fondo paneuropeo. Nel 2001 l'azienda ha adottato il nuovo nome. I suoi uffici sono divisi tra Francoforte, Londra, Milano, New York, Parigi, Stoccolma, Madrid e Tokyo.\nInvestimenti.\nPermira dispone di 19 fondi di investimento con un patrimonio di circa 25 miliardi di euro, tra cui fondi pensione, tra gli altri. Ha azioni di NDS Group, Dinosol, Cortefiel, Telepizza, eDreams e altre venti societ\u00e0."}
{"id": "3313922", "revid": "4711", "url": "https://it.wikipedia.org/wiki?curid=3313922", "title": "Campionato ceco di pallacanestro", "text": ""}
{"id": "3313923", "revid": "4711", "url": "https://it.wikipedia.org/wiki?curid=3313923", "title": "Campionato di pallacanestro ceco", "text": ""}
{"id": "3313924", "revid": "339392", "url": "https://it.wikipedia.org/wiki?curid=3313924", "title": "Campionato rumeno di pallacanestro", "text": ""}
{"id": "3313925", "revid": "110157", "url": "https://it.wikipedia.org/wiki?curid=3313925", "title": "Campionato Carioca 2011", "text": "Il Campionato Carioca 2011 \u00e8 stata la centodecima edizione del Campionato Carioca."}
{"id": "3313927", "revid": "4711", "url": "https://it.wikipedia.org/wiki?curid=3313927", "title": "Campionato serbo di pallacanestro", "text": ""}
{"id": "3313928", "revid": "4711", "url": "https://it.wikipedia.org/wiki?curid=3313928", "title": "Campionato di pallacanestro serbo", "text": ""}
{"id": "3313931", "revid": "767487", "url": "https://it.wikipedia.org/wiki?curid=3313931", "title": "Konrad Warzycha", "text": ""}
{"id": "3313933", "revid": "4711", "url": "https://it.wikipedia.org/wiki?curid=3313933", "title": "Campionato slovacco di pallacanestro", "text": ""}
{"id": "3313935", "revid": "4711", "url": "https://it.wikipedia.org/wiki?curid=3313935", "title": "Campionato di pallacanestro slovacco", "text": ""}
{"id": "3313938", "revid": "4711", "url": "https://it.wikipedia.org/wiki?curid=3313938", "title": "Campionato sloveno di pallacanestro", "text": ""}
{"id": "3313939", "revid": "363629", "url": "https://it.wikipedia.org/wiki?curid=3313939", "title": "Faccia ippocratica", "text": "In medicina l'espressione faccia ippocratica (in latino, facies hippocratica) rappresenta il volto tipico, con occhi incavati e lineamenti affilati, dei malati di peritonite, febbre tifoide e in generale dei moribondi.\nSi chiama \"ippocratica\" perch\u00e9 venne descritta da Ippocrate nel \"Prognostico:\"\n\u00c8 uno dei segni caratteristici a cui il medico pu\u00f2 ricorrere per la diagnosi. La faccia ippocratica si trova spesso nei casi di peritonite, pertanto viene chiamata anche \"facies addominale\" o \"facies peritonitica\".\nLa faccia ippocratica \u00e8 causata dal rilassamento dei muscoli facciali e dalla riduzione del flusso sanguigno nelle parti periferiche del corpo. Le sue caratteristiche sono colorito pallido, guance e occhi incavati e naso affilato. "}
{"id": "3313940", "revid": "4711", "url": "https://it.wikipedia.org/wiki?curid=3313940", "title": "Campionato di pallacanestro svedese", "text": ""}
{"id": "3313941", "revid": "4507", "url": "https://it.wikipedia.org/wiki?curid=3313941", "title": "Facies hippocratica", "text": ""}
{"id": "3313942", "revid": "339392", "url": "https://it.wikipedia.org/wiki?curid=3313942", "title": "Campionato di pallacanestro turco", "text": ""}
{"id": "3313943", "revid": "4711", "url": "https://it.wikipedia.org/wiki?curid=3313943", "title": "Campionato ucraino di pallacanestro", "text": ""}
{"id": "3313944", "revid": "4711", "url": "https://it.wikipedia.org/wiki?curid=3313944", "title": "Campionato di pallacanestro ucraino", "text": ""}
{"id": "3313945", "revid": "37943694", "url": "https://it.wikipedia.org/wiki?curid=3313945", "title": "Test di primalit\u00e0 di Lucas - Lehmer", "text": ""}
{"id": "3313946", "revid": "767487", "url": "https://it.wikipedia.org/wiki?curid=3313946", "title": "L'arciere di fuoco", "text": "L'arciere di fuoco \u00e8 un film del 1971 diretto da Giorgio Ferroni.\nIl soggetto \u00e8 liberamente ispirato alle gesta del leggendario eroe inglese Robin Hood.\nTrama.\nIl leggendario Robin Hood \u00e8 in contrasto con il tiranno Giovanni Senzaterra insediatosi al trono credendo che il re Riccardo Cuor di Leone sia gi\u00e0 morto, fino al ritorno di quest'ultimo che porter\u00e0 il lieto fine."}
{"id": "3313947", "revid": "899609", "url": "https://it.wikipedia.org/wiki?curid=3313947", "title": "Hollerich", "text": "Hollerich (in lussemburghese \"Hollerech\") \u00e8 un quartiere di Lussemburgo, capitale dell'omonimo granducato.\nNel 2001 il quartiere contava una popolazione di 5 569 abitanti.\nLa stazione ferroviaria di Hollerich \u00e8 collegata al sud-ovest del paese grazie alla linea 70 della Soci\u00e9t\u00e9 Nationale des Chemins de Fer Luxembourgeois. Questa stazione si trova a soli 600 metri dalla stazione ferroviaria di Lussemburgo. Il quartiere \u00e8 anche la sede del Den Atelier, un teatro per concerti.\nAd Hollerich si trova il Campus Geessekn\u00e4ppchen, il cuore del sistema educativo di Lussemburgo: esso \u00e8 occupato da cinque istituti(l'Ath\u00e9n\u00e9e de Luxembourg, la Scuola internazionale del Lussemburgo, il Lyc\u00e9e Aline Mayrisch, il Lyc\u00e9e Michel Rodange, il Lyc\u00e9e Technique Ecole de Commerce et de Gestion) ed il Conservatoire de Luxembourg. Il campus vanta dei servizi per la comunit\u00e0 fra i quali una piscina olimpionica.\nStoria.\nHollerich \u00e8 stato un comune nel cantone di Lussemburgo fino al 26 marzo 1920, quando fu inserito fra le citt\u00e0 del Lussemburgo, insieme ad Hamm e Rollingergrund. Dal 7 aprile 1914 fino allo scioglimento del comune la parte del comune che circondava l'area urbana di Hollerich e Bonnevoie ottenne il titolo di citt\u00e0. Il titolo non fu concesso a tutto il comune; la parte che ottenne il titolo fu ufficialmente chiamata Hollerich-Bonnevoie."}
{"id": "3313950", "revid": "1592097", "url": "https://it.wikipedia.org/wiki?curid=3313950", "title": "Amigo en el ba\u00f1o", "text": "Amigo en el ba\u00f1o \u00e8 una canzone della cantante portoricana Kany Garc\u00eda.\nIl singolo.\nIl singolo fu un discreto successo in Sud America. La canzone, scritta per un compito in classe di musica, fu pubblicata agli inizi di febbraio, ma gi\u00e0 agli inizi di marzo alcune radio smisero di mandarla in onda poich\u00e9 alcune persone si sentivano offese. Nonostante tutto, il singolo entr\u00f2 nella Top 50 del Billboard Hot Latin tracks, raggiungendo la posizione 44 dopo la performance di Kany al Latin Billboard Music Awards del 2008. Ha avuto inoltre un enorme successo in Repubblica Dominicana e Costa Rica, dove \u00e8 stato in prima posizione per settimane.\nVideo.\nEsistono due versioni del video musicale di \"Amigo en el ba\u00f1o\".\nVersione originale.\nLa versione originale \u00e8 girata in un bagno di fronte ad uno specchio dove si alternano vari personaggi che lasciano intendere il loro apprezzamento nei confronti dell'oggetto in questione.\nVersione animata.\nL'altra versione \u00e8 stata fatta inizialmente solo per YouTube, poi per iTunes. Nel video c'\u00e8 una Kany Garcia animata che lascia il proprio fidanzato per un vibratore antropomorfo, che si rivela essere un amante perfetto."}
{"id": "3313951", "revid": "465169", "url": "https://it.wikipedia.org/wiki?curid=3313951", "title": "Scars (Natalie Imbruglia)", "text": ""}
{"id": "3313956", "revid": "599013", "url": "https://it.wikipedia.org/wiki?curid=3313956", "title": "Bastian Knittel", "text": "Ottiene il suo best ranking in singolare il 13 settembre 2010 raggiungendo la 208\u00aa posizione del ranking ATP. La qualificazione al primo turno della Mercedes Cup 2010 seguita dalla sconfitta da parte dello spagnolo Pablo And\u00fajar rappresenta il miglior risultato raggiunto nella sua carriera."}
{"id": "3313957", "revid": "179980", "url": "https://it.wikipedia.org/wiki?curid=3313957", "title": "Nazionale di calcio del Brasile Olimpico", "text": ""}
{"id": "3313961", "revid": "179980", "url": "https://it.wikipedia.org/wiki?curid=3313961", "title": "Nazionale di calcio dell'Italia Olimpica", "text": ""}
{"id": "3313966", "revid": "709565", "url": "https://it.wikipedia.org/wiki?curid=3313966", "title": "Pasquale Romano", "text": ""}
{"id": "3313976", "revid": "599013", "url": "https://it.wikipedia.org/wiki?curid=3313976", "title": "Bollicina", "text": ""}
{"id": "3313978", "revid": "110157", "url": "https://it.wikipedia.org/wiki?curid=3313978", "title": "Hoy ya me voy", "text": "Hoy ya me voy \u00e8 una canzone della cantante portoricana Kany Garc\u00eda. \u00c8 il primo singolo estratto dall'album di debutto \"Cualquier d\u00eda\".\nVideo.\nQuello di \"Hoy ya me voy\" \u00e8 il primo video musicale di Kany Garcia. Il video mostra la cantante in un set cinematografico e inizia con lei su un divano che si alza e viene verso la telecamera, quindi inizia a spogliarsi restando con un top e una minigonna. Il video \u00e8 stato girato in presa diretta a Churubusco, in Messico, in un set da cinema leggendario, e diretto da Alexis Gudino. Secondo quanto afferma la cantante, il video doveva essere semplice, ma allo stesso tempo ammirato dai fan.\nAltre versioni.\nKany Garcia ha realizzato un'altra versione della canzone in collaborazione con \"Franco De Vita\", inserita nell'album Kany Garcia."}
{"id": "3313979", "revid": "767487", "url": "https://it.wikipedia.org/wiki?curid=3313979", "title": "Solvayh\u00fctte", "text": "La Solvayh\u00fctte (o \"Capanna Solvay\") \u00e8 un bivacco alpino situato nel comune di Zermatt, nel Canton Vallese, a 4.003\u00a0m s.l.m. \u00c8 situato sulla \"Cresta dell'H\u00f6rnli\" del Cervino, la cresta nord-est, che costituisce la via normale svizzera.\nStoria.\nIl bivacco \u00e8 stato inaugurato nel 1915.\nCaratteristiche e informazioni.\nIl bivacco \u00e8 di propriet\u00e0 del Club Alpino Svizzero. Ha 10 posti letto e serve solo come riparo d'emergenza: il rifugio principale per la salita al Cervino \u00e8 infatti l'H\u00f6rnlih\u00fctte.\nAccesso.\nL'itinerario che porta alla struttura \u00e8 di tipo escursionistico fino all'H\u00f6rnlih\u00fctte, poi ha carattere alpinistico (difficolt\u00e0 AD)."}
{"id": "3313984", "revid": "228587", "url": "https://it.wikipedia.org/wiki?curid=3313984", "title": "Apax Partners", "text": "La Apax Partners \u00e8 una societ\u00e0 finanziaria britannica con sede a Londra e specializzata nei settori di private equity, hedge funds e investimenti di capitale.\nFondata da Alan Patricof nel 1969, \u00e8 stata una delle prime ad investire nelle nuove tecnologie. In passato ha detenuto quote rilevanti di aziende come Apple e America Online. Ha uffici anche a New York, Hong Kong, Mumbai, Monaco di Baviera, San Paolo e Shanghai.\nStoria.\nNasce come combinazione di tre aziende:\nNel 1977 Patricof &amp; Co e MMG formano la Alan Patricof &amp; Associates che in seguito prende il nome di Apax Partners. Nel 2001 Alan Patricof lascia l'azienda per poi fondare un'altra societ\u00e0, la Greycroft Partners. Nel 2005 Apax Partners acquisisce Saunders Karp &amp; Megrue e nel 2006 entra con Bain Capital nel consorzio di private equity guidato da Kkr per rilevare l'80% della divisione semiconduttori di Royal Philips Electronics. La nuova societ\u00e0 prender\u00e0 il nome di NXP Semiconductors.\nNel 2007 stringe una partnership con la Jadeja Group of Industries.\nNel marzo 2018 rileva il controllo di Business integration partners con un investimento di 200 milioni di euro continuando l'espansione nel settore della consulenza dopo l'acquisizione di Engineering effettuata nel luglio 2016. Le due aziende tornano ad essere strettamente legate come gi\u00e0 avvenuto nel quinquennio 2003-2007.\nInvestimenti.\nSpagna.\nTra i suoi recenti investimenti in Spagna ha partecipato come socio fondatore della compagnia aerea Vueling, una posizione che ha lasciato nell'estate del 2000.\nNel 2008, con l'obiettivo di crescere in Spagna, acquista Artiach e Kraft con un investimento di 58 milioni di euro finanziati al 100% con credito bancario; mentre a luglio 2015 ha acquisito il 100% del portale immobiliare idealista.com.\nItalia.\nTra i principali investimenti in Italia si annoverano le partecipazioni in Engineering e Business integration partners."}
{"id": "3313986", "revid": "287204", "url": "https://it.wikipedia.org/wiki?curid=3313986", "title": "Aissa Maiga", "text": ""}
{"id": "3313989", "revid": "767487", "url": "https://it.wikipedia.org/wiki?curid=3313989", "title": "Chris Witchhunter", "text": ""}
{"id": "3313991", "revid": "1543377", "url": "https://it.wikipedia.org/wiki?curid=3313991", "title": "\u00bfQu\u00e9 nos pas\u00f3?", "text": "\u00bfQu\u00e9 nos pas\u00f3? \u00e8 una canzone della cantante portoricana Kany Garc\u00eda.\nVideo.\nIl video \u00e8 stato girato sotto forma di esibizione dal vivo, con Kany che inizia a cantare con la sua band dinanzi ad un gruppo persone. Il video \u00e8 stato girato a Citt\u00e0 del Messico e diretto da Alexis Gudino."}
{"id": "3313992", "revid": "108107", "url": "https://it.wikipedia.org/wiki?curid=3313992", "title": "Dea Capital", "text": ""}
{"id": "3313998", "revid": "110157", "url": "https://it.wikipedia.org/wiki?curid=3313998", "title": "Esta soledad", "text": "Esta soledad \u00e8 una canzone della cantante portoricana Kany Garc\u00eda. \u00c8 la colonna sonora della telenovela messicana \"Todo por Amor\".\nVideo.\nIl video musicale \u00e8 stato girato in varie localit\u00e0 naturali di Buenos Aires, in Argentina, e cattura con nuovi effetti speciali, l'atmosfera melancolica e umana di Kany. Il regista \u00e8 Claudio Diavela, che aveva precedentemente lavorato con artisti come Chayanne e Diego Torres.\nAltre versioni.\nKany Garcia ha realizzato un'altra versione della canzone in collaborazione con \"Dani Mart\u00edn\", inserita nell'album Kany Garcia."}
{"id": "3313999", "revid": "599013", "url": "https://it.wikipedia.org/wiki?curid=3313999", "title": "Giuseppe Catalani", "text": "Carriera.\nCresce calcisticamente nell' e con gli amaranto esordisce in Serie C. Retrocessi i toscani in IV Serie, passa al , sempre in IV Serie, nella stagione 1953-1954 e con gli azzurri allenati da Silvano Grassi conquista la promozione in Serie C. Dopo altri tre campionati di Serie C, nel 1956-1957 con Ferruccio Valcareggi allenatore - che in quell'occasione si aggiudica il Seminatore d'oro - conquista la promozione in Serie B e nel 1957-1958 gioca nella serie cadetta il suo quinto campionato pratese.\nNel 1958-1959 viene acquistato dalla SPAL di Paolo Mazza. Dopo essere lungamente rimasto fra i rincalzi, esordisce in Serie A a 26 anni il 22 marzo 1959 contro la a Genova in una gara conclusasi con il risultato di 1-1. Da quel momento e fino al termine del campionato Catalani \u00e8 titolare dei biancoazzurri allenati da Fioravante Baldi. Torna tra i rincalzi nel campionato successivo per cedere il posto a Costanzo Balleri per poi riprendere a dicembre il suo posto e contribuendo, con 18 partite, al miglior piazzamento nella massima serie della SPAL. Riconfermato titolare anche da Luigi Ferrero nel campionato 1960-1961 gioca 27 gare segnando anche un gol - il 23 ottobre 1960 - che vale il pareggio interno nella gara contro la Sampdoria conclusasi con il risultato di 2-2.\nInfortunatosi al termine di questo campionato, resta ancora negli organici spallini senza per\u00f2 mai pi\u00f9 scendere in campo e concludendo cos\u00ec anzitempo la sua carriera professionistica."}
{"id": "3314003", "revid": "767487", "url": "https://it.wikipedia.org/wiki?curid=3314003", "title": "Le mani ignote", "text": "Le mani ignote \u00e8 un film muto italiano del 1913 diretto da Enrique Santos."}
{"id": "3314009", "revid": "110157", "url": "https://it.wikipedia.org/wiki?curid=3314009", "title": "Estigma de amor", "text": "Esta de amor \u00e8 una canzone della cantante portoricana Kany Garc\u00eda.\nVideo.\nIl video mostra scene della spiaggia di Guerrero in Messico, in diversi momenti del giorno, dove il trascorrere delle ore \u00e8 combinato con il testo della canzone. Il video di \"Estigma de amor\" \u00e8 stato girato agli inizi di ottobre e diretto da \"Beto Hinojosa &amp; Pablo D\u00e1vila\".\nAltre versioni.\nKany Garcia ha realizzato un'altra versione della canzone in collaborazione con \"Antonio Carmona\", inserita nell'album Kany Garcia."}
{"id": "3314020", "revid": "767487", "url": "https://it.wikipedia.org/wiki?curid=3314020", "title": "Zuma (film)", "text": "Zuma \u00e8 un film muto italiano del 1913 diretto da Baldassarre Negroni."}
{"id": "3314028", "revid": "21880", "url": "https://it.wikipedia.org/wiki?curid=3314028", "title": "Specie italiane di Filago", "text": "La voce elenca le specie spontanee della flora italiana del genere \"Filago\".\nSpecie spontanee italiane.\nPer meglio comprendere ed individuare le varie specie del genere (solamente per le specie spontanee della flora italiana) l'elenco che segue utilizza in parte il sistema delle chiavi analitiche (vengono cio\u00e8 indicate solamente quelle caratteristiche utili a distingue una specie dall'altra).\nSpecie spontanee italiane alpine.\nDella dozzina di specie spontanee della nostra flora met\u00e0 vivono sull'arco alpino. La tabella seguente mette in evidenza alcuni dati relativi all'habitat, al substrato e alla diffusione delle specie alpine."}
{"id": "3314029", "revid": "613769", "url": "https://it.wikipedia.org/wiki?curid=3314029", "title": "Jack Driscoll", "text": "Jack Driscoll \u00e8 un importante personaggio immaginario dei film di \"King Kong\", protagonista maschile della saga. Nel film del 1933 \u00e8 interpretato da Bruce Cabot, nel film del 1976 (dove \u00e8 rinominato Jack Prescott) da Jeff Bridges e in quello del 2005 da Adrien Brody. Nel primo film \u00e8 il primo ufficiale, nel secondo un paleontologo e nel terzo uno sceneggiatore teatrale. In tutti i film si innamora della donna, Ann Darrow (Dwan nel film del 1976). Anche nel romanzo \"King Kong\" di Delos W. Lovelace \u00e8 il primo ufficiale della S.S. Venture. Nel videogioco \"\" \u00e8 il personaggio utilizzabile insieme a Kong.\nNei film.\n1933.\nChiamato Jack J\u00f2 in italiano, \u00e8 il primo ufficiale della nave diretta verso l'Isola del Teschio. Il capitano \u00e8 Englehorn, il secondo ufficiale Briggs e il bombardiere Jimmy. Jack si innamora a prima vista di Ann Darrow (Anna in italiano). Tornati sulla nave dopo essere sbarcati sull'isola ma essere stati accolti freddamente dagli indigeni per aver interrotto una danza spirituale, Jack rivela ad Ann i suoi sentimenti dicendogli \"Credo di amarvi\", per poi baciarsi. Tuttavia, durante la notte, gli indigeni, colpiti dalla capigliatura bionda di Ann, rapiscono la ragazza per offrirla in sacrificio al loro dio Kong, un gigantesco gorilla che vive al di l\u00e0 di una colossale muraglia. Jack parte insieme a Carl Denham, Englehorn , Jimmy, e undici marinai, che cercheranno di raggiungere la ragazza nella foresta e liberarla. Si scontrano con uno Stegosaurus, che viene tramortito. Giunti a una palude decidono di imbarcarsi su una zattera per attraversarla, ma un Brontosaurus capovolge la zattera e uccide 4 marinai, mentre Denham, Jack e gli altri fuggono. Mentre Denham si ferisce e rimane indietro, impigliandosi tra i rami, Jack e gli altri gli altri arrivano ad un precipizio che dovranno superare camminando su un tronco gigantesco, ma interviene Kong che uccide tutti i marinai. Gli unici sopravvissuti sono Jack e Carl. Il gorilla tenta di uccidere anche Jack, che si era nascosto sul bordo del precipizio, ma in quel momento dal profondo della fossa esce un'iguana con solo due arti, aggrappata ad una liana che Jack riesce a tagliare facendo precipitare l'animale. Kong lo individua e tenta nuovamente di ucciderlo; Jack si difende accoltellando la gigantesca mano del gorilla intento a catturarlo, finch\u00e9 Kong non si allontana per salvare Ann da un tirannosauro. Uscito dal suo nascondiglio, Jack segue il mostro fino alla sua tana per salvare la donna che ormai ama. Mentre Kong lotta contro uno pteranodonte, Jack salva Ann e i due si dirigono dal resto del gruppo. Il gorilla li insegue, sfonda la palizzata che lo divide dal villaggio e lo travolge, ma viene per\u00f2 attirato dove Denham aveva fatto predisporre una trappola. Lo scimmione, stordito dai gas lacrimogeni e imprigionato con pesanti catene, viene trasportato a New York e, qualche mese dopo, esibito in un teatro di Broadway come l'ottava meraviglia del mondo. Quando viene messo in mostra, Denham annuncia che Jack e Ann si sposeranno il giorno seguente. Nel corso della presentazione, per\u00f2, lo scimmione, infuriato dai lampi dei flash dei fotografi, riesce a fuggire e vaga alla ricerca di Ann, seminando panico, distruzione e morte nella citt\u00e0. Jack porta in salvo Ann in un palazzo, ma Kong li trova e preleva Ann, mentre Jack cerca invano di impedirglielo. Kong si arrampica con Ann in cima all'Empire State Building; qui Jack raggiunge anch'egli la cima e porta in salvo Ann, non prima della caduta del gorilla dal grattacielo dopo uno scontro con dei biplani. \nIl primo dialogo fra Ann e Jack (quando lui le dice di disapprovare la presenza di una donna sulla nave) viene copiato pressoch\u00e8 alla lettera nel remake del 2005 come se fosse una scena del film che Denham inizia a riprendere durante il viaggio e recitata da Ann e Bruce Baxter: il cui personaggio sarebbe appunto il Primo Ufficiale di una nave da carico.\n1976.\nQui \u00e8 un paleontologo ed \u00e8 chiamato Jack Prescott. Si imbarca clandestinamente su una nave di una compagnia petrolifera, la Petrox, che sta salpando dal porto di Surabaya alla ricerca di un'isola misteriosa nell'Oceano Indiano, perennemente celata da una fitta nebbia. Fred Wilson, l'intraprendente dirigente della compagnia, \u00e8 convinto della presenza di un giacimento petrolifero nell'isola mentre Prescott, il quale non indugia a mostrarsi, ritiene che l'isola sia la dimora di un gigantesco animale sconosciuto. L'uomo, mentre sta per essere condotto nella stiva perch\u00e9 ritenuto una spia di una compagnia petrolifera rivale, avvista una scialuppa di salvataggio alla deriva in mare in cui giace Dwan, una giovane ragazza, unica superstite di un naufragio. Wilson effettua un controllo approfondito su Prescott e si rende conto che non sia un spia. Il paleontologo viene cos\u00ec nominato fotografo della spedizione. Tra Dwan e Jack nasce della tenera amicizia mentre la nave sbarca sull'isola. Vi sono ricchi giacimenti di petrolio ma anche un villaggio popolato da indigeni ostili, che necessitano di una donna per dei loro misteriosi riti, svolti al di l\u00e0 di una grossa fortezza. Come Prescott sospetta, l'isola \u00e8 abitata da un gigantesco gorilla chiamato Kong, cui puntualmente i locali offrono una vittima per placare la sua ferocia. Dwan viene rapita e offerta a Kong. Prescott, con il primo ufficiale Carnahan e altri 4 marinai armati, organizza un'operazione di salvataggio per liberare la ragazza. Il gruppo, mentre sta attraversando un tronco gigantesco sospeso su di un precipizio, si ritrova faccia a faccia con Kong, il quale, pur di difendere Dwan, uccide parte della spedizione gettandola nel burrone, tra cui lo stesso Carnahan. Prescott, miracolosamente scampato alla morte insieme a Boan, continua nella ricerca. Mentre Kong lotta contro un serpente gigante, Prescott riesce a mettere in salvo Dwan. Prescott e Dwan vengono inseguiti da Kong infuriato, il quale giunge al villaggio per poi venire narcotizzato da Wilson con del gas al cloroformio (vuole usarlo come attrazione pubblicitaria dopo aver scoperto che il petrolio dell'isola non \u00e8 sfruttabile). A New York, Kong si libera, causando caos e morte nella metropoli. Jack e Dwan fuggono attraverso il ponte di Queensboro in direzione di Manhattan. I due si rifugiano in un bar appena evacuato e Jack telefona al sindaco per convincerlo a catturare l'animale vivo con l'ausilio di grosse reti. Ma Kong riesce a trovare la ragazza, la rapisce e la porta con s\u00e9 sulla cima delle Torri Gemelle. Qui viene colpito a morte dalle mitragliatrici di tre elicotteri, e infine precipita. Il successo tanto agognato da Dwan \u00e8 giunto ma ad un prezzo inaccettabile. Mentre ella cerca di liberarsi dalla folla e dai fotografi, che si frappongono fra lei e Jack, egli si ferma e non la raggiunge: la morte di Kong ha distrutto anche i loro sentimenti, separandoli per sempre.\n2005.\nQui \u00e8 uno scrittore famoso, assunto da Carl Denham per scrivere il copione del suo prossimo film, intento a girarlo nella leggendaria e misteriosa Isola del Teschio. Approdati, il gruppo viene attaccato dagli indigeni, ma infine fuggono ritornano sulla nave. Ann viene rapita e offerta in sacrificio a Kong, il dio dei nativi. Jack e il resto del gruppo si avventura nella foresta per salvarla. Arrivati in un Canyon, il gruppo si d\u00e0 alla fuga da un branco di Apatosaurus impazziti cacciati da dei feroci \"Venatosauri\". Superata una palude, il gruppo attraversa un'enorme tronco posto sopra un dirupo. Qui Kong li attacca, facendoli cadere nell'abisso. Jack e altri sopravvivono ma vengono attaccati da dei mostruosi insetti giganti. I sopravvissuti vengono tirati fuori dal dirupo, e Jack prosegue da solo nella giungla per ritrovare Ann. Raggiunta la tana di Kong, Jack salva Ann, e Kong, infuriato li raggiunge sulle coste dell'isola dove viene catturato e stordito da Carl Denham, che lo porter\u00e0 a New York per presentarlo davanti al mondo. Kong si libera e focalizza Jack, che viene inseguito per le strade della metropoli, seminando panico e distruzione (insegue Jack perch\u00e9 sa che anche lui \u00e8 innamorato di Ann, e cerca di divorarlo). Si ferma quando Ann lo raggiunge e si lascia portare con lui. Il gorilla si arrampica sull'Empire State Building, dove verr\u00e0 ucciso dagli aeroplani: prima di morire lascia per\u00f2 Ann sulla terrazza del grattacielo, dove dopo Jack la raggiunger\u00e0 per consolarla e condividere il suo amore con lei.\nAltro.\nJack appare anche nel romanzo \"King Kong\", con un ruolo quasi identico a quello del primo film, e nel film d'animazione \"The Mighty Kong\". \u00c8 anche l'unico personaggio utilizzabile, insieme a Kong, nel videogioco \"\"; il gioco propone un finale alternativo in cui nelle vesti di Jack bisogna abbattere a bordo di un aereo, tutti i biplani militari che tenteranno di uccidere Kong sull'Empire State Building, in un mini-gioco stile guerra mondiale. Se si riuscir\u00e0 ad abbattere tutti gli aerei, Kong riuscir\u00e0 a tornare sull'isola di appartenenza sano e salvo, battendosi le mani sul petto."}
{"id": "3314031", "revid": "293377", "url": "https://it.wikipedia.org/wiki?curid=3314031", "title": "Robert Warzycha", "text": ""}
{"id": "3314040", "revid": "21880", "url": "https://it.wikipedia.org/wiki?curid=3314040", "title": "Specie di Filago", "text": "Elenco delle specie di \"Filago\":\nAlcuni ibridi.\nNell'elenco seguente sono indicati alcuni ibridi interspecifici:\nSinonimi e/o binomi obsoleti.\nL'elenco seguente indica alcuni tra i sinonimi pi\u00f9 frequenti dei binomi sopra elencati:"}
{"id": "3314041", "revid": "1121152", "url": "https://it.wikipedia.org/wiki?curid=3314041", "title": "De diversis quaestionibus ad Simplicianum", "text": "De diversis quaestionibus ad Simplicianum libri duo, o \"Diverse domande a Simpliciano\", \u00e8 uno scritto minore di Agostino d'Ippona del 397, dove egli in due libri rielabora il suo pensiero alla luce della II \"quaestio\" sull\"Epistola ai romani\" 9,10-29 posta ad Agostino da San Simpliciano, successore di Sant'Ambrogio come vescovo di Milano ed egli stesso intellettuale vicino alle speculazioni platoniche. \nLibert\u00e0 e grazia.\nNelle \"Retractationes\" Agostino scrive \u00abmi arrovellai per difendere il libero arbitrio della volont\u00e0 umana, ma vinse la grazia di Dio\u00bb . Il precedente sistema della grazia elaborato da Agostino, era caratterizzato dal tipico sinergismo della tradizione cattolica tra libert\u00e0 e grazia. La volont\u00e0 umana \u00e8 stata irrimediabilmente corrotta dal peccato originale, che ha inficiato per sempre la nostra libert\u00e0. Quest'ultima consiste nella capacit\u00e0, oramai andata perduta, di dare realizzazione ai nostri propositi, e va distinta perci\u00f2 dal libero arbitrio, che \u00e8 invece la facolt\u00e0 razionale di scegliere, in linea teorica, tra il bene e il male. Solo Dio con la sua grazia pu\u00f2 redimere l'uomo, non solo illuminando i suoi eletti su cosa \u00e8 bene, ma anche infondendo loro la volont\u00e0 effettiva di perseguirlo, volont\u00e0 che altrimenti sarebbe facile preda dell'incostanza e delle tentazioni malvagie. Solo in questo modo l'uomo potr\u00e0 ritrovare la sua libert\u00e0. \nIn quest'opera il rapporto tra libert\u00e0 e grazia \u00e8 completato da una nuova concezione teologica che concepisce la grazia come \"gratia gratis data\", data all'uomo \"gratis\", incondizionatamente. Agostino cos\u00ec riporta il problema di chi e perch\u00e9 Dio scelga, per salvarlo con la sua grazia, all'originale teologia della giustificazione di Paolo di Tarso.\nChi sceglie Dio?\nL'uomo \u00e8 giustificato, cio\u00e8 si salva, per fede; ma la fede \u00e8 un dono di grazia quindi di misericordia, quindi \u00e8 \"caritas\", cio\u00e8 dono concesso per amore: \u00abNon dipende da chi vuole, n\u00e9 da chi corre, ma da Dio che usa misericordia\u00bb. Agostino infatti si chiede \"chi elegge [sceglie] Dio?\", ma se si pensa che Dio scelga e conceda la grazia all'uomo virtuoso, d'ingegno, casto, \u00abita me ridebit\u00bb ossia \"Dio rider\u00e0 di me\", perch\u00e9 Egli sceglie i deboli per confondere i forti, cos\u00ec Agostino vede come oggetti della scelta di Dio intorno a s\u00e9 non i casti e gli uomini d'ingegno ma \u00abhistriones et meretrices\u00bb, pagliacci e puttane . \nL'\"amor sui\".\nQuesta prospettiva, fedele all'esperienza di conversione di Saulo-assassino-peccatore in Paolo-apostolo-redento, introduce il problema della predestinazione e produce una serie di questioni: \nLa giustificazione nella natura.\nDurante la controversia pelagiana Agostino accusa coloro che cercano \u00abgiustificazione nella natura\u00bb; in verit\u00e0 essi sono \u00abdecaduti dalla grazia\u00bb. La morte di Dio in Cristo, pertanto, rivela la morte della natura (\"\u00abnatura moriens\u00bb\"; la natura ha quindi \u00abbisogno di una sincera confessione e non di una falsa difesa\u00bb. Ges\u00f9 stesso ha due nature, umana e divina, e la prima \u00e8 stata predestinata ad accogliere il Verbo senza che avesse alcun merito, cio\u00e8 solo per grazia incondizionata, indebita e irresistibile. La grazia di Dio che investe la natura fa s\u00ec che l'umanit\u00e0 eletta sia in un certo senso divina, non-pi\u00f9-umana, quella non eletta \u00e8 reietta, cio\u00e8 preserva la sua umanit\u00e0 quindi \u00e8 abbandonata da Dio. \nCerto si ripropone la questione della teodicea: perch\u00e9 tentare l'umanit\u00e0, preconosciuta come peccatrice, per poi predestinare alla salvezza soltanto una parte? Fedele al dettato di Paolo, il teologo risponde, infatti \u00ab...se ci turba che nessuno resiste alla sua volont\u00e0, perch\u00e9 aiuta chi vuole e abbandona chi vuole, nonostante sia l'abbandonato che l'aiutato appartengano alla stessa massa di peccatori...se tutto ci\u00f2 ci turba, \"O uomo chi sei tu per disputare con Dio?()\u00bb.\nNella \"quaestio 18\", intitolata \"De Trinitate\", sant'Agostino afferma che ogni ente ha una triplice causa: una causa per la quale \u00e8 s\u00e9 stesso in un determinato modo (\"est quoquo modo\"), una seconda causa per la quale non \u00e8, e si muove differentemente (\"distat\") da, l'altro-da-s\u00e9, e infine una terza causa per la quale le sue singole parti tendono a conformarsi all'essenza dell'ente medesimo (\"sibimet congruit\"). Essa \u00e8 una delle triadi impiegate da sant'Agostino per costruire un'ontologia trinitaria che rifletta la sua teologia trinitaria, mostrando la natura causale - triplice ed una - dell'ente, e dell'uomo in particolare (penso, intendo, voglio), i quali sono stati creati a immagine e somiglianza della Trinit\u00e0 di Dio."}
{"id": "3314044", "revid": "640277", "url": "https://it.wikipedia.org/wiki?curid=3314044", "title": "Croati molisani", "text": ""}
{"id": "3314045", "revid": "640277", "url": "https://it.wikipedia.org/wiki?curid=3314045", "title": "Minoranze del Molise", "text": ""}
{"id": "3314046", "revid": "125470792", "url": "https://it.wikipedia.org/wiki?curid=3314046", "title": "Carl Denham", "text": "Carl Denham \u00e8 un personaggio immaginario dei film su King Kong.\nNel primo film del 1933 (interpretato da Robert Armstrong) e nell'remake del 2005 (interpretato da Jack Black) viene chiamato Carl Denham ed \u00e8 un produttore cinematografico; nel remake del 1976 (interpretato da Charles Grodin) viene invece chiamato Fred Wilson ed \u00e8 un impresario petrolifero.\nBiografia.\nVersione del 1933.\nNel film originale del 1933, Carl Denham (chiamato Carlo nel doppiaggio italiano) \u00e8 un arrogante regista di documentari sull'orlo della bancarotta. Per risollevare le sue sorti, cerca disperatamente una protagonista per il suo nuovo film, ma all'ennesimo fallimento del suo agente Charles Weston, decide di cercarla tra la gente comune. Si imbatte cos\u00ec in Ann Darrow, donna disoccupata senzatetto, vittima della Grande Depressione, che per la fame cerca di rubare una mela; notata dal fruttivendolo, Ann viene salvata da Carl, che paga la mela per lei e le offre il ruolo da protagonista nel suo film. Ann accetta e viene accompagnata a bordo del piroscafo S.S Venture.\nLa nave \u00e8 diretta verso un'isola misteriosa ad ovest di Sumatra, denominata \"Isola del Teschio\", non segnata sulle carte. Carl ottenne una mappa dell'isola a Singapore dall'amico Nils Helstrom, marinaio norvegese che due anni prima aveva salvato un indigeno da un naufragio in canoa, il quale, prima di morire, gli forn\u00ec una descrizione e la posizione dell'isola.Dopo una lunga navigazione, la troupe giunge all'isola, scoprendo degli indigeni che stanno celebrando uno rituale tribale in onore del loro dio \"Kong\". Carl cerca di filmarli con la sua cinepresa, ma vengono scoperti. Il capo villaggio dapprima ordina loro di andarsene, poi offre sei delle sue donne in cambio di Ann, colpito dalla sua pelle pallida e capelli biondi, per offrila a Kong come sposa; rifiutato lo scambio, il gruppo torna alla nave. Durante la notte, gli indigeni raggiungono la nave con delle canoe e rapiscono Ann, offrendola poi in sacrificio a Kong, che si rivela un gigantesco gorilla bipede che vive al di l\u00e0 di una colossale muraglia.\nCarl e un gruppo di marinai, il primo ufficiale Jack Driscoll, innamorato di Anna. Il gruppo viene attaccato inizialmente da un Stegosaurus, e poi da un Brontosaurus; durante la fuga, Carla, in coda alla fila, resta impigliato tra dei rami, mentre gli altri cercano di attraversare un burrone passando su un albero caduto, ma sopraggiunge Kong, che li fa precipitare tutti nel dirupo, eccetto Jack. Carl si libera dai rami e, ferito, torna indietro, mentre Jack segue fino alla sua tana per salvare Ann. Salvata la ragazza, i due fuggono, ma il gorilla li insegue fino al villaggio, iniziando a distruggerlo. Carl colpisce il mostro con una bomba a gas, facendolo svenire; decide cos\u00ec di portare a New York la bestia, da lui definita come una \"cosa che vale pi\u00f9 di tutti i film del mondo\", ed esibirlo come \"l'ottava meraviglia del mondo.\" Kong viene cos\u00ec esibito in un teatro di Broadway. Il gorilla per\u00f2, infuriato dai flash dei fotografi, riesce a fuggire e vaga alla ricerca della sua amata Ann, seminando panico, distruzione e morte nella citt\u00e0. Rapita nuovamente la ragazza, Kong raggiunge il punto pi\u00f9 alto della citt\u00e0, l'Empire State Building, dove viene attaccato da una pattuglia di aerei biplani dell'aviazione e cade nel vuoto. Alla vista del cadavere dell'enorme scimmia, un poliziotto, parlando con Carl, afferma che gli aerei ce l'hanno fatta, ma Carl controbatte: \"Oh no! Non sono stati loro... \u00c8 stata la bellezza che ha sconfitto la Bestia.\"\nNel sequel, \"Il figlio di King Kong\", un mese dopo la morte di Kong, Carl viene coinvolto in numerose cause in seguito alla distruzione operata dal gorilla, seguite da un ordine di cattura. Cos\u00ec Carl decide di lasciare New York con il Englehorn, capitano della Venture, il quale vuole andare nelle Indie occidentali ed adattare la Venture a nave cargo. Pur iniziando a navigare, i loro sforzi per fare soldi non hanno molto successo. Arrivati nel porto olandese di Dakang, incontrano Nils Helstrom, l'ex skipper norvegese che vendette a Carl la mappa per l'Isola del Teschio. Helstrom rivela a Denham e Englehorn l'esistenza di un tesoro sull'isola. Accecati dalla loro situazione finanziaria, gli credono e decidono di andare sull'isola. Dopo aver ripreso il mare, viene scovata una ragazza clandestina, Hilda.\nArrivati all'Isola del Teschio, il capitano Englehorn, Denham, Helstrom e Hilda sono vittime di un ammutinamento, capeggiato dal marinaio Red. L'ammutinamento nasce dalla conoscenza del fatto che nella prima spedizione sull'isola erano morte dodici persone, e per paura che ci\u00f2 riaccada i marinai abbandonano i quattro sventurati su una barca (ai quali si aggiunge il cuoco Charlie) e prendono il largo. Una volta sull'isola, Carl e Hilda incontrano il figlio di Kiko (nome dato dai produttori ma mai menzionato nel film), il figlio di King Kong. L'animale \u00e8 bloccato nelle sabbie mobili e Carl, volendo sdebitarsi per la morte del padre, fa cadere un albero vicino, permettendo a Kiko di aggrapparsi e uscire. Poco dopo, Carl e Hilda vengono raggiunti dal resto del gruppo e si accorgono di una grande porta di pietra; Carl pensa di aver trovato il nascondiglio del tesoro e decide di trovare un metodo per aprirla, mentre il capitano Englehorn, Helstrom e Charlie vanno a caccia. Carl e Hilda vengono poi attaccati da un grande orso delle caverne, ma vengono salvati da Kiko. Grazie al piccolo Kong, Denham riesce ad aprire la grande porta di pietra, e scoprono il nascondiglio di un tesoro realmente esistente. Mentre i tre sono nella caverna del tesoro vengono attaccati da un Nothosaurus, ma ancora una volta Kiko salva i protagonisti. D'un tratto l'isola viene colpita da un violento terremoto che, pian piano, la fa affondare nell'oceano. Carl e Kiko, rimasti nella caverna del tesoro, cercano di salvarsi dall'acqua scalando la montagna. Arrivati in cima, quando ormai dell'isola rimane solo una piccola porzione, Kiko rimane incastrato con una zampa nella roccia, ma trae in salvo Carl tenendolo fuori dall'acqua. Kiko viene inghiottito dall'oceano, mentre Carl viene salvato dal gruppo con la scialuppa. Dopo che l'isola ed i suoi abitanti sono scomparsi nell'oceano, i quattro superstiti vengono salvati da una nave.\nVersione del 1976.\nNel remake del 1976 si chiama Fred Wilson ed \u00e8 il dirigente della compagnia petrolifera Petrox. Wilson e la sua compagnia salpano dal porto di Surabaya alla ricerca di un'isola misteriosa nell'Oceano Indiano, perennemente celata da una fitta nebbia, convinti della presenza di un giacimento petrolifero nell'isola. Prescott, un paleontologo imbarcatosi clandestinamente, sta per essere condotto nella stiva perch\u00e9 ritenuto una spia di una compagnia petrolifera rivale, ma viene avvistata una scialuppa di salvataggio alla deriva in mare in cui giace Dwan, una giovane ragazza unica superstite di un naufragio. Wilson effettua un controllo approfondito su Prescott sincerandosi della sua buona fede sicch\u00e9 viene arruolato quale fotografo della spedizione. Arrivati sull'isola, scoprono un villaggio popolato da indigeni ostili, che necessitano di una donna per dei loro misteriosi riti: offrirla al loro dio, Kong, per placare la sua ferocia. Successivamente Dwan viene rapita dai nativi e offerta a Kong; mentre un gruppo si inoltra nell'isola alla sua ricerca, Wilson scopre che il petrolio sull'isola non \u00e8 sfruttabile, cos\u00ec decide di catturare Kong per farne un'attrazione pubblicitaria della Petrox. Catturato il gorilla facendolo svenire con del gas al cloroformio, viene imprigionato e messo in mostra a New York. Tuttavia, Kong si libera dalla gabbia e fugge seminando distruzione. Nel tentativo di mettersi in salvo, Wilson muore schiacciato dal piede del gorilla.\nVersione del 2005.\nNel film del 2005, Denham \u00e8 un regista cinematografico sull'orlo della bancarotta e trattato con derisione da ogni studio di New York, nonostante abbia consegnato loro alcuni straordinari filmati sulla fauna selvatica. Lui e il suo devoto assistente, Preston, hanno cercato ossessivamente un'attrice da inserire nel suo nuovo progetto, trovando infine Ann Darrow. Ottenuta una mappa doer l'isola del teschio, Carl decide di produrre l\u00ec il suo prossimo film; vende cos\u00ec ad altri studi i suoi filmati come stock footage, e ruba l'attrezzatura necessaria per raggiungere l'isola. Tuttavia, ha male informato la sua troupe sul fatto che si sarebbero diretti a Singapore, e ammette la verit\u00e0 solo allo sceneggiatore Jack Driscoll.\nUna volta raggiunta l'isola, Denham tenta invano di stabilire relazioni pacifiche con i nativi dando a un bambino nativo una barretta di cioccolato. I nativi attaccano \u00e8 uccidono due membri dell'equipaggio, e pertanto l'equipaggio torna alla loro nave. Quella notte, Ann viene catturata dai nativi e consegnata a Kong. Al ritorno sull'isola, Denham \u00e8 il primo dell'equipaggio, oltre ad Ann, a vedere Kong. Denham, Driscoll e altri membri dell'equipaggio partono per una missione di salvataggio, durante il quale Denham riprende le creature e dinosauri incontrati. Tuttavia, giunti su un albero caduto sopra un dirupo, Kong li attacca e li fa cadere nel precipizio; qui la cinepresa di Denham si rompe, facendogli perdere tutti i filmati. Arrabbiato, Denham si sfoga attaccando gli insetti giganti in fondo al dirupo che li avevano attaccati. Decide poi di cambiare il suo piano e catturare Kong, per metterlo in mostra a New York. Convince Englehorn a usare il cloroformio rimanente per catturare Kong, ricordandogli che loro catturano animali vivi. Si aspetta di fare una fortuna mettendo in mostra Kong e fa promesse contrastanti all'equipaggio su come lo divider\u00e0. Kong viene catturato e portato in citt\u00e0, ma fugge e semina il panico alla ricerca di Ann. Alla morte di Kong per la caduta dall'Empire State Building, Denham sente un passante commentare che gli aeroplani lo hanno ucciso, ma lui, osservando il cadavere del gorilla, afferma che \"non sono stati gli aeroplani. \u00c8 stata la Bella ad uccidere la Bestia\".\nNel libro \"The World of Kong: A Natural History of Skull Island\", pubblicato lo stesso anno, Denham sfugge alle cause legali incolpando la furia di Kong alla societ\u00e0 che ha realizzato le catene di acciaio cromato che non riuscirono a contenerlo. Denham torna poi sull'isola per guidare una spedizione scientifica nel 1935, insieme ad altre sette spedizioni per il decennio successivo, e fuggendo prima che l'isola sprofondi nel mare."}
{"id": "3314049", "revid": "767487", "url": "https://it.wikipedia.org/wiki?curid=3314049", "title": "Il lettino vuoto", "text": "Il lettino vuoto \u00e8 un film muto italiano del 1913 diretto da Enrico Guazzoni.\nTrama.\nIl cavalier Piemonti, proprietario di una cartiera, accoglie la nipote Giuseppina, vedova, con il figlio Raul. Intanto ad un'operaia, Maria, muore il figlio. Lo choc nel vedere il lettino vuoto \u00e8 per lei cos\u00ec forte che comincia ad odiare tutti i bimbi che vede intorno."}
{"id": "3314054", "revid": "521028", "url": "https://it.wikipedia.org/wiki?curid=3314054", "title": "Valdinoce", "text": "Valdinoce (in croato \"Ora\u0161ac\") \u00e8 un quartiere della citt\u00e0 croata di Ragusa.\nValdinoce \u00e8 situata a quota superiore rispetto alla strada Litoranea, ai piedi del Monte Bracevo e del Colle Nudo che lo riparano dai venti freddi del nord.\nSulla costa si trova la valle Poglizze, sita alla base dell'omonimo paese, che \u00e8 attrezzata turisticamente con una spiaggia e uno scalo per le piccole imbarcazioni posti all'interno di un grande campeggio; nelle vicinanze di Poglizze vi sono le rovine del monumentale castello Arapovo, dove si dice abbia vissuto in esilio il gonfaloniere fiorentino Pier Soderini che, nel 1512 fu costretto alla fuga da Firenze al tempo dell'ascesa al potere della famiglia De\u2019 Medici.\nStoria.\nDopo la caduta dell'Impero romano la Dalmazia meridionale, dal Narenta al Drin, pass\u00f2 sotto dominio bizantino.\nTra il 614 e il 615 inizi\u00f2 l'orda \u00e0varo-slava che raggiunse la costa della Dalmazia. L'imperatore Eraclio chiese aiuto contro di loro ai Serbi bianchi della Lusazia che nell'anno 630 occuparono le terre invase dagli Avari, liberandole. Come ricompensa, Eraclio permise ai Serbi di instaurare principati autonomi governati da un principe (in serbo \"\u017eupan\", \u0436\u0443\u043f\u0430\u043d), comunque, sotto la sovranit\u00e0 bizantina.\nLa Riviera di Ragusa fece quindi parte del principato di Zahumlje (a differenza della vicina Ragusa parte del \"thema\" \"Dalmatia\"), poi inglobato dalla Doclea.\nNel 1050 Stefano Vojislav, sovrano di Doclea, don\u00f2 alla Repubblica di Ragusa la parte meridionale del Litorale (\"Primorje\") comprendente la Valle dell'Ombla (\"Rijeka Dubrova\u010dka\"), con la parte di Gionchetto, Malfi ed il lido lungo il mare fino a Poglizze; Valdinoce (il confine che la divideva da Poglizze scorreva lungo il torrente Valdinoce) invece rimase ai principi bosniaci ancora sottoposti ai Serbi della Doclea.\nTra il 1205 al 1358 Poglizze fu sotto amministrazione veneziana, come il resto della Repubblica ragusea.\nNel 1399 la vedova di Re Uros IV Milutin di Serbia e madre del re bosniaco Ostoja Kristi\u0107 vendette ai Ragusei il territorio di Slano ed il territorio del Litorale da Valdinoce a Imotizza; tale acquisto venne ratificato da Sigismondo re d\u2019Ungheria.\nIl territorio di Valdinoce e Poglizze, ora uniti sotto il dominio della Repubblica ragusea, ne seguirono le sorti fino al 1808 quando vennero inglobati per un breve periodo nel Regno d\u2019Italia napoleonico.&lt;br&gt;\nMa gi\u00e0 nel 1809, col Trattato di Sch\u00f6nbrunn entr\u00f2 a far parte delle Province Illiriche.\nCol Congresso di Vienna nel 1815 entr\u00f2 a far parte per la prima volta dei domini asburgici nel Regno di Dalmazia come frazione del comune di Malfi.\nDopo la prima guerra mondiale, non facendo parte dei territori della Dalmazia citati nel Patto di Londra, entr\u00f2 a far parte del neo costituito Regno dei Serbi, Croati e Sloveni.\nDopo la seconda guerra mondiale fece parte della Repubblica Socialista Federale di Jugoslavia; dal 1991 fa parte della Croazia.\nAlture principali.\nMonte Bracevo (\"Vra\u010devo brdo\"), mt 442; Colle Nudo (\"Golo brdo\"), mt 298"}
{"id": "3314058", "revid": "767487", "url": "https://it.wikipedia.org/wiki?curid=3314058", "title": "Bajo el mismo cielo", "text": "Bajo el mismo cielo \u00e8 una canzone della cantante portoricana Kany Garc\u00eda. \u00c8 la colonna sonora della serie messicana \"Capadocia\" ed \u00e8 stata inserita nell'edizione speciale di Cualquier d\u00eda.\nVideo musicale.\nIl video del brano \u00e8 stato creato prendendo diverse scene della serie tv. In alcune parti viene mostrata Kany esibirsi con la sua band, inoltre altre scene mostrano l'artista cantare seduta su un sofa. "}
{"id": "3314062", "revid": "1305772", "url": "https://it.wikipedia.org/wiki?curid=3314062", "title": "Voglio molto di pi\u00f9", "text": "Voglio molto di pi\u00f9 \u00e8 un singolo del gruppo musicale italiano Negramaro, il secondo estratto dal loro quinto album di inediti \"Casa 69\". Il brano accompagna il film \"Vallanzasca - Gli angeli del male\" diretto da Michele Placido uscito nelle sale il 21 gennaio 2011, cio\u00e8 lo stesso giorno dell'uscita del brano.\nI Negramaro hanno firmato l'intera colonna sonora del film e per mesi sono stati alla ricerca degli sfondi musicali adatti alle atmosfere del film, per lo pi\u00f9 tracciando toni basati sul rock, nel tentativo di far risaltare maggiormente l'impatto visivo delle scene a una pi\u00f9 forte carica emotiva.\nVideo musicale.\nPlacido e la Barzini vestono i panni dei genitori di due gemelli che festeggiano il giorno del loro compleanno. Mentre la band si esibisce sulle note del brano e l'immagine di Giuliano Sangiorgi si sdoppia, i due fratelli, identici nell'aspetto cos\u00ec come nelle movenze, come i loro i due conigli bianchi che corrono per casa, scoprono di essere frutto di un esperimento di clonazione ad opera del padre, medico di fama internazionale specializzato in eugenetica. Il soggetto del videoclip sposa la tematica di fondo del brano \u201cVoglio molto di pi\u00f9\u201d, atto di accusa nei confronti di chi persegue il potere assoluto. Un potere che, rappresentato dal personaggio del padre-medico che realizza il suo sogno generando figli-cloni, si trasforma in un'azione sciolta da ogni legame con la realt\u00e0 e lesiva nei confronti degli altri."}
{"id": "3314065", "revid": "767487", "url": "https://it.wikipedia.org/wiki?curid=3314065", "title": "Il romanzo (film)", "text": "Il romanzo \u00e8 un film muto italiano del 1913 diretto da Nino Martoglio."}
{"id": "3314076", "revid": "916580", "url": "https://it.wikipedia.org/wiki?curid=3314076", "title": "Lunaria rediviva", "text": "Lunaria rediviva \u00e8 un'erba perenne appartenente alla famiglia delle Brassicacee o Crucifere.\nDescrizione.\nFoglia.\nLa foglia \u00e8 cuoriforme.\nFiore.\nIl fiore profumato \u00e8 di un colore che va dal bianco al viola intenso. \u00c8 formato da 4 petali, 4 sepali, 6 stami e un pistillo, secondo lo schema della famiglia.\nFrutto.\nIl frutto \u00e8 una siliqua piatta e lanceolata, nella quale risaltano i semi, quando non \u00e8 matura \u00e8 verde, maturo diventa argentato."}
{"id": "3314078", "revid": "110157", "url": "https://it.wikipedia.org/wiki?curid=3314078", "title": "Edmond Nocard", "text": "Biografia.\nStudi\u00f2 veterinaria presso l'\"\u00c9cole v\u00e9t\u00e9rinaire de Maisons-Alfort\" dal 1868 al 1871 e, dopo una breve interruzione per il servizio militare, dal 1871 al 1873. Dal 1873 al 1878 diresse il \"Servizio clinico\" della scuola. Nel 1876 fu incaricato di creare una nuova rivista scientifica, \"Les Archives V\u00e9t\u00e9rinaires\", dove fra l'altro appariranno anche numerosi suoi articoli di medicina, chirurgia, igiene e giurisprudenza. Nel 1878 vinse il concorso per l'insegnamento di clinica medica veterinaria all'\"\u00c9cole V\u00e9t\u00e9rinaire\"; tra i suoi allievi vi fu Camille Gu\u00e9rin, colui che con Albert Calmette prepar\u00f2 il Bacillo di Calmette-Gu\u00e9rin (BCG).\nNel 1880 divenne assistente di laboratorio di Pasteur a Parigi. Aiut\u00f2 Pasteur e Roux nei loro esperimenti di vaccinazione degli animali contro il carbonchio a Pouilly-le-Fort. Nel 1883 si rec\u00f2 in Egitto con Roux, Louis Thuillier e Isidore Straus, per studiare un'epidemia di colera scoppiata da poco tempo. Thuillier mor\u00ec di colera e il gruppo francese ritorn\u00f2 in patria senza essere riuscito a scoprire il germe patogeno, che venne invece identificato ad Alessandria da un gruppo di studio tedesco guidato da Robert Koch. Ritorn\u00f2 lo stesso anno a Maisons-Alfort dove, in stretto collegamento con Pasteur, istitu\u00ec un laboratorio di batteriologia ben attrezzato. Nei tre anni successivi Nocard dimostr\u00f2 grandi capacit\u00e0 ricerca in ambito microbiologico sviluppando una serie di nuove tecniche, quali nuovi metodi di raccolta del siero sanguigno, la creazione di nuovi terreni di coltura per \"Mycobacterium tuberculosis\", l'introduzione dell'anestesia negli interventi chirurgici sui grandi animali o nonch\u00e9 il controllo degli spasmi tetanici. I suoi successi furono premiati nel 1887 con la nomina a direttore dell'\"\u00c9cole v\u00e9t\u00e9rinaire\", la cattedra di \"Malattie infettive\" e con l'ingresso, nel 1888, nel comitato editoriale della rivista \"Annales de l'Institut Pasteur\".\nFra i principali contributi di Nocard alla medicina vi \u00e8 la scoperta di \"Nocardia farcinica\", chiamata da lui inizialmente \"Streptothrix farcinica\", prima specie del genere \u00abNocardia\u00bb, nome attribuito in onore del Nocard dal Trevisan. Ha scoperto inoltre \"Streptococcus agalactiae\" e \"Mycoplasma mycoides\"."}
{"id": "3314082", "revid": "306856", "url": "https://it.wikipedia.org/wiki?curid=3314082", "title": "Afmad\u00f9", "text": "Afmad\u00f9 (in lingua somala: \"Afmadoow\" o \"Afmadow\"), \u00e8 un villaggio nella Somalia meridionale situato al centro della regione dell'Oltregiuba la quale confina con il Kenya e le province somale di Badadda, Chisimaio, Giamama, Gelib, Hagar, Bardera e El Uach. Dista 620 km a sud della capitale Mogadiscio. \u00c8 centro amministrativo dell'omonimo distretto di Afmad\u00f9.\nOspita un grande variet\u00e0 di specie animali incluso il Big Five Game.\nLa vegetazione consiste in una ricca zona di prateria legata comunque al semi-deserto in cui Afmad\u00f9 si trova. La maggior parte dei residenti di Afmad\u00f9 fa parte del clan dell'Ogaden.\nStoria.\nIl villaggio, insieme agli altri distretti della regione, fu conquistato nel 2006 dall'Unione delle Corti Islamiche durante la guerra civile Somala..\nIl 21 novembre 2009 centinaia di famiglie e lavoratori occidentali dovettero scappare dal villaggio quando il gruppo islamista \"Hizbul Islam\" lasci\u00f2 il posto a militanti dell'altro gruppo islamico di Al-Shabaab.\nTra questi due gruppi islamici ci fu poi molta tensione fino ad arrivare alla disgregazione del gruppo dei Hizbul Islam sconfitti in diversi scontri a fuoco nel mese di ottobre nella citt\u00e0 di Chisimaio. La milizia del gruppo islamico di Al-Shabab riusc\u00ec poi a impossessarsi della citt\u00e0 di Chisimaio sempre nello stesso mese di ottobre 2009..\nIl 18 ottobre 2011 testimoni oculari hanno riportato che mezzi dell'aeronautica del Kenya stavano conducendo manovre a bassa quota, e di conseguenza i membri di Al-Shabaab stavano preparando sistemi di trinceramento per difendersi contro un atteso attacco delle truppe keniote in un'incursione coordinata con l'esercito somalo.\nIl 31 maggio 2012 gli eserciti di Kenya e Somalia hanno catturato la citt\u00e0, abbandonata da Al-Shabaab senza combattere. Si tratta di una conquista importante per la campagna militare contro il gruppo fondamentalista, perch\u00e9 il villaggio con la sua rete di strade \u00e8 in grado di garantire accesso a numerose aree del paese."}
{"id": "3314088", "revid": "1522738", "url": "https://it.wikipedia.org/wiki?curid=3314088", "title": "Soffiolieve", "text": ""}
{"id": "3314090", "revid": "767487", "url": "https://it.wikipedia.org/wiki?curid=3314090", "title": "La porta chiusa (film 1913)", "text": "La porta chiusa \u00e8 un film muto italiano del 1913 diretto da Baldassarre Negroni.\nTrama.\nHesperia, rimasta orfana, va a vivere con lo zio in campagna. Qui si innamora dell'ingegner Claudio Manni ma lo zio, segretamente innamorato della giovane nipote, scaccia Claudio e tenta di violentarla. Il guardiano, per salvare la ragazza, uccide il suo padrone, ma viene incolpato Claudio. Scosso dall'accaduto, il guardiano perde temporaneamente la ragione, ma Hesperia, spinta dal grande amore per Claudio, riesce a ricostruire l'accaduto e a scagionare l'amato, che cos\u00ec la sposer\u00e0."}
{"id": "3314099", "revid": "1592097", "url": "https://it.wikipedia.org/wiki?curid=3314099", "title": "Feliz (singolo)", "text": "Feliz \u00e8 una canzone della cantante portoricana Kany Garc\u00eda. \u00c8 il primo singolo estratto dal suo secondo album \"Boleto de entrada\".\nVideo.\nIl video musicale i \"Feliz\" \u00e8 stato girato in alcune citt\u00e0 di New York, tra cui Williamsburg, una delle aree pi\u00f9 artistiche e popolari di Brooklyn. Il video \u00e8 pieno di effetti animati e colori luminosi, l'ambiente ideale per la canzone. \u00c8 stato girato in stop-motion e inizia con Kany che lascia l'appartamento, camminando per le strade di New York, poi la si vede prendere la metropolitana, girare per i vicoletti e pattinare nel Bridge Park di Brooklyn."}
{"id": "3314105", "revid": "583927", "url": "https://it.wikipedia.org/wiki?curid=3314105", "title": "Somma gaussiana", "text": ""}
{"id": "3314107", "revid": "767487", "url": "https://it.wikipedia.org/wiki?curid=3314107", "title": "Retaggio d'odio", "text": "Retaggio d'odio \u00e8 un film muto italiano del 1914 diretto da Nino Oxilia.\nTrama.\nIl conte di Lagoscuro vive con le figlie Maria e Bianca. Un giorno i loro vicini organizzano una raccolta fondi per beneficenza nella quale Maria recita la parte dell'innamorata. Nonostante la finzione si innamora veramente di Mario Steno e abbandona la casa paterna. Per evitare al padre lo scandalo simula la propria morte: abbandona il proprio scialle su una barca che vaga alla deriva. Per tutti risulta morta, solo sua sorella Bianca conosce la verit\u00e0. Con la fine dei suoi risparmi finisce anche il suo sogno e Steno l'abbandona. Vorrebbe tornare da suo padre ma nemmeno essere di ostacolo al matrimonio della sorella con il barone Lanzi.\nUn uomo malvagio la trova priva di sensi e la porta in una bettola dove, per vivere, la costrige a fare la cameriera. Una sera viena notata da un impresario impressionato dalla naturalezza con cui si muove. Comprendendo il suo talento la convince a recitare con il nome di Mary Lagos. Maria, ormai famosa, vorrebbe rivedere la sorella e le scrive ma il barone Lanzi intercetta la lettera e, scandalizzato dalla vita di Maria, interrompe la relazione con Bianca che si suicida. Maria, decisa a vendicarsi, con il suo fascino conquista il cuore di Lanzi, che non la riconosce, precipitandolo nel disonore.\nDistribuzione.\nOltre che in Italia, il film \u00e8 stato proiettato nei principali paesi europei:"}
{"id": "3314108", "revid": "1592097", "url": "https://it.wikipedia.org/wiki?curid=3314108", "title": "Para volver a amar", "text": "Para volver a amar \u00e8 una canzone della cantante portoricana Kany Garc\u00eda.\nVideo.\nIl video di \"Para volver a amar\" \u00e8 stato girato in Porto Rico il 25 maggio 2010, diretto da William \u201cPipo\u201d Torres. Il video fa parte di una campagna educativa della difesa delle donne in Porto Rico. Col video e la canzone, Garcia cerca di comunicare un messaggio cruciale: questa violenza sulle donne \u00e8 inaccettabile. La struttura del video \u00e8 molto semplice, Kany che canta su uno sfondo completamente bianco. Durante la canzone, il testo scorre in basso, e alla fine del video c'\u00e8 un messaggio pubblicitario della cantante che parla degli abusi domestici."}
{"id": "3314118", "revid": "36426", "url": "https://it.wikipedia.org/wiki?curid=3314118", "title": "Teoria degli umori", "text": ""}
{"id": "3314121", "revid": "1522738", "url": "https://it.wikipedia.org/wiki?curid=3314121", "title": "Sciroccopoli", "text": ""}
{"id": "3314123", "revid": "1573940", "url": "https://it.wikipedia.org/wiki?curid=3314123", "title": "Romitia", "text": "Romitia \u00e8 un genere di ragni appartenente alla famiglia Salticidae.\nDistribuzione.\nLe nove specie oggi note di questo genere sono diffuse in America meridionale: come singoli endemismi, la \"R. bahiensis\" e la \"R. juquiaensis\" sono brasiliane; la \"R. andina\" \u00e8 stata rinvenuta nel solo Per\u00f9 e la \"R. nigra\" nella sola Guyana.\nAlcuni esemplari di due specie, (\"R. ministerialis\" e \"R. colombiana\"), sono stati reperiti in territorio panamense.\nTassonomia.\nConsiderato un sinonimo anteriore di \"Uspachus\" Galiano, 1995 a seguito di uno studio degli aracnologi Ruiz, Brescovit e Lise del 2007.\nA maggio 2010, si compone di nove specie:"}
{"id": "3314125", "revid": "767487", "url": "https://it.wikipedia.org/wiki?curid=3314125", "title": "Arnaud B\u00fchler", "text": "Carriera.\nDopo una parentesi in Ungheria, fa il suo ritorno in patria firmando per il Losanna un contratto di un anno, valido per la stagione 2015-2016."}
{"id": "3314127", "revid": "71155", "url": "https://it.wikipedia.org/wiki?curid=3314127", "title": "Confine tra l'Austria e la Repubblica Ceca", "text": "Il confine tra l'Austria e la Repubblica Ceca descrive la linea che separa i due stati. Ha una lunghezza di .\nCaratteristiche.\nIl confine riguarda la parte nord-orientale dell'Austria e la parte sud della Repubblica Ceca.\nInizia alla triplice frontiera tra Austria, Germania e Repubblica Ceca e poi va verso oriente fino alla triplice frontiera tra Austria, Repubblica Ceca e Slovacchia.\nStoria.\nIl confine fu definito al termine della prima guerra mondiale con il crollo dell'Impero asburgico e la creazione della Cecoslovacchia. Con la separazione del 1993 tra Repubblica Ceca e Slovacchia il confine con l'Austria fu diviso in due.\nL\u00e4nder e Kraje interessati.\nIn Austria sono interessati al confine i seguenti due L\u00e4nder:\nNella Repubblica Ceca sono interessati due Kraje:"}
{"id": "3314129", "revid": "297745", "url": "https://it.wikipedia.org/wiki?curid=3314129", "title": "Giro dell'oca", "text": ""}
{"id": "3314130", "revid": "121134083", "url": "https://it.wikipedia.org/wiki?curid=3314130", "title": "Aviere (cacciatorpediniere)", "text": "L\u2019Aviere \u00e8 stato un cacciatorpediniere della Regia Marina.\nStoria.\nAll'inizio della seconda guerra mondiale faceva parte della XI Squadriglia Cacciatorpediniere, che formava insieme ai gemelli \"Artigliere\", \"Geniere\" e \"Camicia Nera\".\nL'11 giugno 1940 fu inviato in perlustrazione nel Canale di Sicilia insieme al resto della XI Squadriglia, alla XII Squadriglia Cacciatorpediniere (\"Ascari\", \"Lanciere\", \"Carabiniere\", \"Corazziere\"), alla III Divisione (incrociatori pesanti \"Trento\", \"Pola\", \"Bolzano\") ed alla VII (incrociatori leggeri \"Attendolo\" e \"Duca d\u2019Aosta\").\nIl 19 giugno salp\u00f2 da Augusta insieme alle altre tre navi della XI Squadriglia per trasportare rifornimenti a Bengasi, ove arriv\u00f2 l'indomani.\nIl 7 luglio, alle 15.45, lasci\u00f2 Messina insieme alle unit\u00e0 sezionarie ed alla III Divisione (\"Trento\" e \"Bolzano\"), congiungendosi poi con il resto della II Squadra Navale (incrociatore pesante \"Pola\", Divisioni incrociatori I, II e VII per un totale di 9 unit\u00e0 e squadriglie cacciatorpediniere IX, X, XII e XIII) che, dopo aver funto da forza di appoggio ad un'operazione di convogliamento per la Libia, si un\u00ec alla I Squadra e partecip\u00f2 alla battaglia di Punta Stilo del 9 luglio: durante il ripiegamento della flotta italiana in tale scontro, la XI Squadriglia avvist\u00f2 ed attacc\u00f2 le navi britanniche alle 16.15; in particolare, l\u2019\"Aviere\", alle 16.20, uscito dalla cortina fumogena stesa dal capoclasse \"Artigliere\", si port\u00f2 a 10.800 metri dalle unit\u00e0 nemiche e lanci\u00f2 infruttuosamente i siluri insieme alle altre tre unit\u00e0 (che lanciarono in tutto 10 armi, 7 contro una corazzata e 3 contro un incrociatore).\nNel mattino del 6 ottobre lasci\u00f2 Messina con i tre gemelli insieme alla III Divisione (\"Trento\", \"Trieste\", \"Bolzano\") in appoggio, con altre unit\u00e0, all'operazione \u00abCV\u00bb che vedeva 2 mercantili e 4 cacciatorpediniere in rotta per la Libia; tutte le navi tornarono comunque in porto in seguito all'avvistamento di navi da battaglia inglesi.\nNella notte tra l'11 ed il 12 ottobre 1940 fu inviato a pattugliare \u2013 al comando del capitano di fregata Carlo Tallarigo \u2013, insieme alle tre unit\u00e0 della XI Squadriglia ed alle torpediniere della I Squadriglia (\"Alcione\", \"Airone\", \"Ariel\") l'area ad est di Malta, alla ricerca di navi britanniche che avrebbero dovuto trovarsi in quella zona. Nelle prime ore della notte del 12 ottobre le tre torpediniere della I Squadriglia attaccarono l'incrociatore leggero HMS \"Ajax\", che faceva parte di un pi\u00f9 ampio schieramento navale britannico che stava tornando ad Alessandria dopo aver scortato un convoglio per Malta: ne deriv\u00f2 un violento e confuso scontro in seguito al quale vennero affondate l\u2019\"Airone\" e l\u2019\"Ariel\", mentre l\u2019\"Ajax\" ebbe danni non gravi. Prima di attaccare, all'1:37, le torpediniere avevano lanciato un segnale di scoperta, che fu ricevuto in tempi diversi dai cacciatorpediniere della XI Squadriglia: l\u2019\"Aviere\" lo ricevette all'1:56 e, dopo aver virato verso settentrione, si port\u00f2 all'attacco per primo avvistando l'incrociatore britannico alle 2:10; si prepar\u00f2 a lanciare i siluri, ma alle 2:15, prima che il cacciatorpediniere potesse procedere al lancio, l\u2019\"Ajax\" apr\u00ec il fuoco con i cannoni, centrando l\u2019\"Aviere\" con due salve, una a prua ed una a poppa: a bordo della nave italiana andarono distrutti l'impianto elettrico, la centrale di tiro ed il complesso poppiero da 120 mm. Alle 2:18 il malconcio \"Aviere\", privo di corrente, con gravi danni e la velocit\u00e0 ridotta a 14 nodi, si ritir\u00f2. Poco pi\u00f9 tardi dell'alba l\u2019\"Aviere\" si congiunse al \"Geniere\" e diresse per Augusta, ove giunse in mattinata.\nAlle 19 del 23 febbraio 1941 salp\u00f2 da Napoli e scort\u00f2 a Tripoli, insieme al \"Geniere\", al cacciatorpediniere \"da Noli\" e alla torpediniera \"Castore\", i mercantili \"Ankara\", \"Marburg\", \"Reichenfels\" e \"Kybfels\".\nDal 12 al 13 marzo funse da scorta indiretta, unitamente a \"Carabiniere\", \"Corazziere\", alla torpediniera \"Dezza\" ed agli incrociatori \"Trento\", \"Trieste\" e \"Bolzano\", ad un convoglio (trasporti truppe \"Conte Rosso\", \"Marco Polo\" e \"Victoria\", cacciatorpediniere \"Folgore\", \"Camicia Nera\" e \"Geniere\") in rotta Napoli-Tripoli.\nIl 14 aprile lasci\u00f2 Napoli per scortare a Tripoli, insieme ai cacciatorpediniere \"Grecale\", \"Geniere\" e \"Camicia Nera\" ed alla torpediniera \"Pleiadi\", i piroscafi \"Alicante\", \"Santa Fe\", \"Maritza\" e \"Procida\"; dopo una sosta a Palermo durata dal 17 alle otto del 18 aprile per evitare l'attacco da parte di navi inglesi, il convoglio prosegu\u00ec per il porto libico ove giunse il 20.\nL'11 maggio scort\u00f2 un convoglio composto dai mercantili \"Preussen\", \"Wachtfels\", \"Ernesto\", \"Tembien\", \"Giulia\" e \"Col di Lana\" insieme ai cacciatorpediniere \"Dardo\", \"Geniere\", \"Grecale\", \"Scirocco\" e \"Camicia Nera\": partite da Napoli, le navi arrivarono a Tripoli il 14.\nIl 3 giugno fece parte della scorta del convoglio \u00abAquitania\u00bb: lo formavano i mercantili \"Aquitania\", \"Caffaro\", \"Nirvo\", \"Montello\", \"Beatrice Costa\" e la nave cisterna \"Pozarica\", in rotta Napoli-Tripoli con la scorta, oltre che dell\u2019\"Aviere\", dei cacciatorpediniere \"Dardo\", \"Geniere\" e \"Camicia Nera\" e della torpediniera \"Missori\"; il 4 giugno, mentre le navi si trovavano ad una ventina di miglia dalle isole Kerkennah, furono attaccate da aerei che colpirono il \"Montello\", che esplose senza lasciare superstiti, e la \"Beatrice Costa\", che, irrimediabilmente danneggiata, dovette essere abbandonata ed affondata dal \"Camicia Nera\".\nIl 25 giugno salp\u00f2 da Napoli di scorta (insieme ai cacciatorpediniere \"Gioberti\", \"Geniere\" e \"Da Noli\") ai trasporti truppe \"Esperia\", \"Marco Polo\", \"Neptunia\" ed \"Oceania\" (scorta indiretta era fornita dagli incrociatori \"Trieste\" e \"Gorizia\" e dai cacciatorpediniere \"Ascari\", \"Corazziere\" e \"Carabiniere\"); dopo una sosta a Taranto il 27, le navi giunsero a Tripoli il 29 nonostante alcuni attacchi aerei (che procurarono lievi danni all\u2019\"Esperia\").\nIl 4 agosto salp\u00f2 da Napoli, di scorta ad un convoglio composto dai piroscafi \"Nita\", \"Aquitania\", \"Ernesto\", \"Nirvo\" e \"Castelverde\" (il resto della scorta era costituito dai cacciatorpediniere \"Gioberti\", \"Geniere\", \"Oriani\" e \"Camicia Nera\" e dalla torpediniera \"Calliope\"), cui poi si aggiunse la motocisterna \"Pozarica\"; il 6 agosto il \"Nita\", colpito da aerei dell'830\u00b0 Squadron britannico, affond\u00f2 nel punto 35\u00b015' N e 12\u00b017' E, nonostante i tentativi del \"Camicia Nera\" e della \"Calliope\" per salvarlo, mentre le altre navi del convoglio giunsero a destinazione l'indomani.\nTra il 29 agosto ed il 2 settembre scort\u00f2 (insieme ai cacciatorpediniere \"Oriani\", \"Da Noli\", \"Camicia Nera\", \"Usodimare\" e \"Pessagno\") un convoglio composto dai trasporti truppe \"Victoria\", \"Neptunia\" ed \"Oceania\" dapprima da Napoli a Tripoli e poi in rientro da Tripoli a Taranto; le navi giunsero indenni a destinazione, nonostante un attacco da parte del sommergibile britannico \"Upholder\".\nIl 23 settembre scort\u00f2, insieme al \"Camicia Nera\", i cacciatorpediniere \"Lanciere\", \"Carabiniere\", \"Ascari\" e \"Corazziere\" intenti nella posa di un campo minato a sudest di Malta.\nNella notte del 12-13 ottobre avrebbe dovuto effettuare a sua volta la posa di un campo minato, insieme ai cacciatorpediniere \"Vivaldi\", \"Malocello\", \"Pigafetta\", \"da Verrazzano\" e \"Camicia Nera\" ed agli incrociatori leggeri \"Eugenio di Savoia\", \"Montecuccoli\" e \"Duca d'Aosta\", ma l'operazione fu annullata in seguito all'uscita in mare della Mediterranean Fleet.\nAlle 8.10 del 21 novembre lasci\u00f2 Napoli insieme a \"Camicia Nera\", \"Geniere\", \"Corazziere\" e \"Carabiniere\" ed agli incrociatori \"Garibaldi\" e \"Duca degli Abruzzi\" per fungere da scorta indiretta a due convogli per la Libia. L'operazione fall\u00ec in seguito ad attacchi aerei e subacquei (che danneggiarono gravemente il \"Duca degli Abruzzi\" e l'incrociatore pesante \"Trieste\") ed all'una di notte del 22 l\u2019\"Aviere\" fu distaccato insieme all'incrociatore pesante \"Gorizia\" per scortare i convogli in rientro a Taranto.\nIl 13 dicembre, alle 19.40, salp\u00f2 da Taranto insieme alla corazzata \"Doria\", agli incrociatori \"Attendolo\" e \"Duca d'Aosta\" ed ai cacciatorpediniere \"Ascari\" e \"Camicia Nera\" per fornire scorta indiretta all'operazione \u00abM 41\u00bb (tre convogli per la Libia composti da 6 mercantili, 5 cacciatorpediniere ed una torpediniera), che per\u00f2 fu funestata dagli attacchi sottomarini, che affondarono due trasporti (il \"Fabio Filzi\" ed il \"Carlo del Greco\") e danneggiarono seriamente la corazzata \"Vittorio Veneto\"; l\u2019\"Aviere\" fu distaccato per scortare la \"Vittorio Veneto\" in rientro a Taranto, insieme ai cacciatorpediniere \"Vivaldi\", \"Da Noli\", \"Geniere\", \"Carabiniere\" e \"Camicia Nera\" ed alle torpediniere \"Lince\" ed \"Aretusa\".\nIl 16 dicembre forn\u00ec copertura ravvicinata \u2013 insieme ad \"Ascari\" e \"Camicia Nera\", alla corazzata \"Duilio\" ed agli incrociatori \"Duca d'Aosta\", \"Attendolo\" e \"Montecuccoli\" \u2013 ad un'operazione di convogliamento per la Libia, la \u00abM 42\u00bb (che vide l'impiego in tutto di 4 trasporti con a bordo 14.770 t di rifornimenti e 212 militari, 7 cacciatorpediniere ed una torpediniera), conclusa con successo.\nAlle 18.50 del 3 gennaio 1942 salp\u00f2 da Taranto unitamente ai cacciatorpediniere \"Carabiniere\", \"Alpino\", \"Ascari\", \"Pigafetta\", \"Geniere\", \"Da Noli\" e \"Camicia Nera\", agli incrociatori pesanti \"Trento\" e \"Gorizia\" ed alle corazzate \"Littorio\", \"Cesare\" e \"Doria\" per fornire scorta indiretta all'operazione \u00abM 43\u00bb (tre convogli per la Libia con in mare complessivamente 6 mercantili, 6 cacciatorpediniere e 5 torpediniere): tutti i mercantili giunsero a destinazione il 5 gennaio ed alle 17 di quel giorno il gruppo \u00abLittorio\u00bb, \"Aviere\" compreso, rientr\u00f2 a Taranto.\nIl 22 gennaio fece parte \u2013 insieme ai cacciatorpediniere \"Vivaldi\", \"Malocello\", \"Da Noli\", \"Geniere\" e \"Camicia Nera\" ed alle torpediniere \"Orsa\" e \"Castore\" \u2013 della scorta diretta aell'operazione \u00abT. 18\u00bb (un convoglio formato dal trasporto truppe \"Victoria\" \u2013 partito da Taranto \u2013 e dai cargo \"Ravello\", \"Monviso\", \"Monginevro\" e \"Vettor Pisani\" \u2013 salpati da Messina \u2013, con a bordo in tutto 15.000 tonnellate di materiali, 97 carri armati, 271 automezzi e 1467 uomini); il 23, durante la navigazione, la \"Victoria\" fu immobilizzata da un attacco di 3 aerosiluranti; \"Aviere\" e \"Camicia Nera\" si fermarono per assisterla, ma un secondo attacco portato da 4 velivoli impart\u00ec il colpo di grazia alla motonave (furono salvati 1064 del 1455 uomini a bordo).\nAlle 16 del 21 febbraio part\u00ec da Taranto con i cacciatorpediniere \"Ascari\", \"Geniere\" e \"Camicia Nera\" e la corazzata \"Duilio\" e forn\u00ec scorta indiretta all'operazione \u00abK 7\u00bb (due convogli con 5 cargo, una nave cisterna, 10 cacciatorpediniere e 2 torpediniere tutti diretti a Tripoli).\nDal 7 al 10 marzo prese parte all'operazione di traffico \u00abV 5\u00bb (consistente nell'invio in Libia di 4 motonavi veloci) insieme agli incrociatori \"Garibaldi\" ed \"Eugenio di Savoia\".\nAlla mezzanotte del 21 marzo l'unit\u00e0, insieme ai cacciatorpediniere \"Grecale\", \"Ascari\" ed \"Oriani\", part\u00ec da Taranto unitamente alla corazzata \"Littorio\", prendendo poi parte all'inconclusiva seconda battaglia della Sirte, nella quale non ebbe comunque un ruolo di rilievo.\nSempre nel corso del 1942 l\u2019\"Aviere\" fu sottoposto a lavori che comportarono l'eliminazione del pezzo illuminante da 120 mm e l'imbarco di 4 mitragliere antiaeree da 20 mm.\nNell'agosto di quell'anno assunse il comando dell'unit\u00e0 il capitano di vascello Ignazio Castrogiovanni.\nNella notte tra l'11 ed il 12 agosto 1942, durante la Battaglia di mezzo agosto, prese il mare con le Divisioni incrociatori III (\"Trieste\", \"Gorizia\" e \"Bolzano\") e VII (\"Eugenio di Savoia\", \"Attendolo\" e \"Montecuccoli\") e 9 cacciatorpediniere: l'obiettivo era attaccare il convoglio britannico \u00abPedestal\u00bb, gi\u00e0 decimato da attacchi di aerei, sommergibili e motosiluranti, ed annientarlo; la formazione italiana fu per\u00f2 fatta rientrare per timore di attacchi avversari ma proprio durante la navigazione di rientro il sommergibile HMS \"Unbroken\" silur\u00f2 e danneggi\u00f2 gravemente \"Bolzano\" ed \"Attendolo\": l\u2019\"Aviere\" ed il \"Geniere\" presero a rimorchio il \"Bolzano\", in fiamme, e lo portarono ad incagliare presso Panarea.\nIn settembre fu caposcorta durante un'operazione di traffico per la Libia che vide l'invio di 4 mercantili (uno dovette per\u00f2 rientrare in seguito ai danni riportati in un attacco aereo) protetti da 8 navi scorta.\nSuccessivamente effettu\u00f2 una missione di trasporto in Libia, con le altre unit\u00e0 della XI Squadriglia, di benzina in latte.\nIl 17 ottobre di quell'anno l'unit\u00e0 salp\u00f2 da Corf\u00f9 di scorta, insieme a \"Geniere\" e \"Camicia Nera\", alla motonave \"Ankara\"; il convoglio si congiunse con quello formato dalla motonave \"Monginevro\" scortata dalle torpediniere \"Orsa\" ed \"Aretusa\" (provenienti da Brindisi), venendo poi rinforzato dal cacciatorpediniere \"Alpino\", e si divise nuovamente verso la fine della navigazione: mentre le altre navi dirigevano per Tobruk, \"Aviere\", \"Monginevro\", \"Geniere\" e \"Camicia Nera\" raggiunsero Bengasi.\nIl 16 dicembre 1942 salp\u00f2 da Napoli per scortare a Biserta, insieme al gemello \"Camicia Nera\", la motonave tedesca \"Ankara\". Alle 11.15 del 17 dicembre, una quarantina di miglia a nord di Biserta, il sommergibile britannico \"Splendid\" attacc\u00f2 il convoglio con il lancio di alcuni siluri: una delle armi centr\u00f2 l\u2019\"Aviere\", che esplose, sband\u00f2 sul lato di dritta, si spezz\u00f2 in due ed and\u00f2 a fondo nel volgere di pochi secondi, in posizione 38\u00b000' N e 10\u00b005' E.\nA bordo dell\u2019\"Aviere\" c'erano tra i 230 ed i 250 uomini: di questi, un centinaio fece in tempo ad abbandonare la nave, ma nessuno dei superstiti fu raccolto dal \"Camicia Nera\" o dall\u2019\"Ankara\", che si allontanarono a tutta velocit\u00e0; l'affondamento della nave era stato cos\u00ec rapido e violento che solo due zattere di salvataggio, oltre a vari rottami, si erano staccate dalle sovrastrutture. Quando, durante il pomeriggio, le torpediniere \"Calliope\" e \"Perseo\" raggiunsero i naufraghi, solo 30, tra cui due soli ufficiali (il comandante in seconda - Olinto Di Serio - ed un ufficiale di macchina; quest'ultimo mor\u00ec poi all'ospedale di Torrebianca, a Trapani, per conseguenza dell'ingerimento di nafta) erano ancora vivi.\nTra i 220 (per altra fonte 200) morti e dispersi anche il comandante Castrogiovanni, che, dopo aver radunato ed incoraggiato gli uomini, cedette il proprio posto su una zattera ad un marinaio sfinito e scomparve in mare: alla sua memoria fu conferita la Medaglia d'oro al valor militare.\nComandanti.\nCapitano di fregata Giovanni Viansino \"(nato il 5 dicembre 1900)\" (31 agosto 1938 - 1939)\nCapitano di fregata Cesare Boccella Duclos \"(nato a Firenze il 21 febbraio 1901)\" (1939)\nCapitano di fregata Carlo Tallarigo di Zagarise e Sersale \"(nato a Siena il 13 giugno 1901)\" (1939 - 19 novembre 1940)\nCapitano di vascello Luciano Bigi \"(nato a Morciano di Romagna il 13 dicembre 1898)\" (20 novembre 1940 - 25 febbraio 1942)\nCapitano di vascello Gastone Minotti \"(nato a Napoli il 18 agosto 1898)\" (16 febbraio - 30 agosto 1942)\nCapitano di vascello Ignazio Castrogiovanni \"(nato a Palermo il 18 agosto 1896)\" (+) (31 agosto - 17 dicembre 1942)"}
{"id": "3314132", "revid": "767487", "url": "https://it.wikipedia.org/wiki?curid=3314132", "title": "Peter Karrie", "text": ", noto soprattutto per il suo ruolo del Fantasma dell\u2019Opera nel musical del 1986 di Andrew Lloyd Webber.\nRecit\u00f2 questo ruolo a Broadway, Londra, Vancouver, Toronto, Singapore, Hong Kong e nel tour inglese a Bradford e Manchester, e viene ricordato dai fans come uno dei migliori attori che abbia mai ricoperto la parte.\nHa recitato in altri celebri musical come: \"Les Mis\u00e9rables\" (Jean Valjean), \"Oliver!\" (Fagin), \"Annie\" (Pap\u00e0 Warboks), \"Nosferatu\" (Nosferatu), \"Pride and Prejudice\" (Fitzwilliam Darcy), \"Chess\".\n\u00c8 molto attivo nel campo della difesa dei diritti dei bambini e in centri di volontariato; nell'aprile 2010 ha inciso un singolo il cui incasso \u00e8 andato interamente in beneficenza.\nHa recitato e cantato con John Owen-Jones e Nic Greenshields nel concerto \"The Three Phantom's Concert\"."}
{"id": "3314138", "revid": "767487", "url": "https://it.wikipedia.org/wiki?curid=3314138", "title": "Scuola d'eroi", "text": "Scuola d'eroi \u00e8 un film muto italiano del 1914 diretto da Enrico Guazzoni."}
{"id": "3314144", "revid": "1305772", "url": "https://it.wikipedia.org/wiki?curid=3314144", "title": "Lehmer", "text": ""}
{"id": "3314153", "revid": "767487", "url": "https://it.wikipedia.org/wiki?curid=3314153", "title": "Il grido dell'innocenza", "text": "Il grido dell'innocenza \u00e8 un film muto italiano del 1914 diretto da Augusto Genina."}
{"id": "3314160", "revid": "767487", "url": "https://it.wikipedia.org/wiki?curid=3314160", "title": "Giovinezza trionfa!", "text": "Giovinezza trionfa! \u00e8 un film muto italiano del 1914 diretto da Augusto Genina."}
{"id": "3314169", "revid": "1645873", "url": "https://it.wikipedia.org/wiki?curid=3314169", "title": "Edd (Eritrea)", "text": "Edd (anche Ed, \u0112dd; in arabo \u0625\u062f\u200e) \u00e8 un villaggio nella Regione del Mar Rosso Meridionale in Eritrea. \u00c8 situato sulla strada che collega Assab e l'originaria regione della \"Denkalia\", con Massaua. La maggior parte dei residenti appartiene all'etnia Afar.\nEdd fu uno dei primi porti che i francesi provarono a conquistare, ma la loro presenza nel villaggio fu di fatto molto effimera. Di queste vicende ne \u00e8 prova un contratto del 12 settembre 1840 di acquisto del villaggio, da parte di Badri Ali e dello Sceicco di Edd, Mahmud Hasan, che vendono ai rappresentanti francesi della \"Compagnie Nonto-Bordelaise\"."}
{"id": "3314170", "revid": "266224", "url": "https://it.wikipedia.org/wiki?curid=3314170", "title": "Assedio di Doura Europos (256)", "text": ""}
{"id": "3314172", "revid": "46572", "url": "https://it.wikipedia.org/wiki?curid=3314172", "title": "Immaturi (film)", "text": ""}
{"id": "3314183", "revid": "183694", "url": "https://it.wikipedia.org/wiki?curid=3314183", "title": "Gherardo Ghirardini", "text": "Biografia.\nGherardo Ghirardini nacque a Badia Polesine il 13 luglio 1854. Nel 1877 si laure\u00f2 presso la Facolt\u00e0 di Lettere dell'Universit\u00e0 di Bologna con una tesi intitolata \"Della visione di Dante nel Paradiso Terrestre\", pubblicata l'anno seguente. Relatore della tesi fu Giosu\u00e8 Carducci.\nDurante la frequentazione dell'universit\u00e0, Gherardo Ghirardini matur\u00f2 il suo interesse per l'archeologia, soprattutto grazie all'incontro con Edoardo Brizio.\nNel 1878 consegu\u00ec una borsa di studio triennale presso la Scuola Italiana di Archeologia. Nel 1880 fu nominato Ispettore presso la Galleria degli Uffizi di Firenze. Fu professore di archeologia presso l'Universit\u00e0 di Pisa dal 1885 al 1899 e presso l'Universit\u00e0 di Padova dal 1899 al 1907, dove fu nominato anche Soprintendente alle Antichit\u00e0 del Veneto.\nAlla morte di Edoardo Brizio, nel 1907, fu nominato direttore del Museo Civico di Bologna, Soprintendente alle Antichit\u00e0 dell'Emilia e professore di Archeologia presso l'Universit\u00e0 della citt\u00e0. Ricopr\u00ec queste cariche fino alla morte, avvenuta nel 1920.\nGhirardini \u00e8 noto per i suoi studi sulla civilt\u00e0 villanoviana e sugli antichi insediamenti archeologici in Veneto, in particolare nel territorio di Este. Per i suoi meriti scientifici, fu nominato socio nazionale dell'Accademia dei Lincei, presidente della Deputazione di Storia Patria per le Province di Romagna, membro ordinario dell'Istituto Archeologico Germanico, membro effettivo dell'Accademia delle Scienze.\nL'Istituto italiano di preistoria e protostoria gli dedica ogni anno una borsa di studio. Nella sua citt\u00e0 natale, Badia Polesine, gli \u00e8 stato dedicato un busto in Piazza Vittorio Emanuele II e presso la locale scuola media, mentre il Museo Civico Archeologico di Bologna ospita una targa in sua memoria."}
{"id": "3314184", "revid": "125901665", "url": "https://it.wikipedia.org/wiki?curid=3314184", "title": "Milos Raonic", "text": "Nei tornei del Grande Slam vanta come miglior risultato la finale di Wimbledon 2016, anno in cui ha anche raggiunto il suo miglior piazzamento in classifica, ovvero la terza posizione. Vanta anche quattro finali nei tornei Masters 1000, tutte perse. A partire dal 2017 la sua carriera \u00e8 stata condizionata da vari infortuni che ne hanno limitato i risultati.\nBiografia.\nTrasferitosi da Podgorica (Montenegro) in Canada assieme ai genitori Dusan e Vesna, entrambi ingegneri, parla serbo e inglese. Ha una sorella, Jelena, e un fratello, Momir. Suo zio, Branimir Gvozdenovi\u0107, \u00e8 stato il ministro dello sviluppo economico nel governo montenegrino, dove ha anche ricoperto la carica di vice-primo ministro. Raonic ha iniziato a giocare a tennis allenato da suo padre quando aveva otto anni, allenandosi alle sei e mezza di mattina e alle nove di sera, dato che a quelle ore l'affitto del campo era molto meno costoso, usando una macchina sparapalle. Milos \u00e8 un tifoso del nel calcio e dei Toronto Raptors nel basket. Il suo idolo quando era un bambino era Pete Sampras. Ha debuttato nella squadra del Canada di Coppa Davis nel marzo del 2010 ed \u00e8 stato allenato dall'ex tennista professionista Fr\u00e9d\u00e9ric Niemeyer dal dicembre del 2009, per poi passare sotto la guida dell'ex-tennista spagnolo Galo Blanco verso la fine del 2010.\nCarriera tennistica.\nPrimi anni.\nRaonic inizi\u00f2 a giocare a livello junior nell'ottobre del 2003, quando venne ammesso al tabellone di qualificazione dei Canadian ITF Group 4 Championships. Il suo primo match a livello ITF lo vinse due anni pi\u00f9 tardi, a ottobre del 2005, battendo in tre set il compatriota Tony Dang. A dicembre del 2007 riusc\u00ec a qualificarsi per l'Orange Bowl Tennis Championships, dove raggiunse il terzo turno. Divenne professionista nel 2008 ed esord\u00ec beneficiando di una wild card in un torneo Future della provincia del Quebec. Qui ottenne anche la sua prima vittoria in carriera, contro il numero 687 del mondo Fabrice Martin. La sua prima finale in un Future arriva nel marzo del 2008 al torneo di Sherbrooke, e la prima vittoria un anno pi\u00f9 tardi, nel torneo F2 di Montr\u00e9al. Nel 2009, inoltre, Raonic si mette in mostra nella manifestazione del suo Paese, il torneo Masters 1000 di Montr\u00e9al, quando, dopo avere passato le qualificazioni, viene sconfitto, con un match point a proprio favore non trasformato, solo al terzo set da Fernando Gonz\u00e1lez, all'epoca n.10 del mondo.\n2010.\nRaonic inizia la nuova stagione allenato da Fr\u00e9d\u00e9ric Niemeyer, ex-tennista canadese. Sotto la sua guida il giovane di Podgorica raggiunge le semifinali in tre tornei futures e riesce a vincere il suo primo match di Coppa Davis giocando in doppio assieme al n\u00ba1 del mondo Daniel Nestor. A luglio raggiunge la finale del Challenger Banque Nationale de Granby, dove viene battuto da Tobias Kamke, e arriva alla posizione 209 nel ranking mondiale ATP.\nAd agosto fa il suo esordio nei tornei maggiori. Una wild card gli garantisce l'accesso al torneo Masters 1000 di Toronto, la Rogers Cup, sia in singolare che nel doppio, assieme al connazionale Vasek Pospisil. Nel torneo di singolare viene eliminato al primo turno da Victor H\u0103nescu (6-4, 6-4), ma in doppio riesce a ottenere un risultato importante. Al primo turno infatti lui e Pospisil eliminano dal torneo la coppia formata dai n\u00ba1 e 2 del mondo di singolare, Rafael Nadal e Novak \u0110okovi\u0107, con il punteggio di 5-7, 6-3, [10-8], per poi venire sconfitti al turno successivo dai campioni in carica di Wimbledon J\u00fcrgen Melzer e Philipp Petzschner.\nPoche settimane pi\u00f9 tardi Raonic supera i tre turni di qualificazione del suo primo torneo del grande Slam e raggiunge cos\u00ec il primo turno dello US Open, dove viene sconfitto dall'australiano Carsten Ball. Nei mesi successivi, passando dalle qualificazioni, entra nei tabelloni del Malaysian Open e del Rakuten Japan Open Tennis Championships. Nel primo, a Kuala Lumpur, riesce ad arrivare ai quarti di finale, cedendo a Igor' Andreev dopo avere sconfitto Igor' Kunicyn e Serhij Stachovs'kyj, mentre a Tokyo, dopo la vittoria contro Florent Serra, \u00e8 costretto ad arrendersi a Nadal, poi vincitore del torneo, con un doppio 6-4. Durante la partita ottiene pi\u00f9 punti dello spagnolo con la sua prima di servizio, e anche cinque occasioni di break point contro due, ma la maggiore esperienza del n\u00ba1 del mondo \u00e8 determinante: mentre Raonic non converte nessuna delle palle break, Nadal lo fa in entrambe le occasioni.\nNel resto della stagione il canadese non va mai oltre le qualificazioni ai tornei maggiori e ottiene un quarto di finale nel Tashkent Challenger 2010. Chiude l'anno al n\u00ba156 del ranking ATP.\n2011 - La prima vittoria ATP.\nAll'inizio dell'anno Raonic cambia ancora una volta allenatore, passando sotto la guida dello spagnolo Galo Blanco. Al torneo di Chennai non va oltre le qualificazioni, ma all'Australian Open il risultato \u00e8 di gran lunga migliore: raggiunge infatti il tabellone principale del torneo e l\u00ec si rende protagonista. Il canadese elimina infatti Bj\u00f6rn Phau, Micha\u00ebl Llodra e soprattutto il n\u00ba10 del mondo Michail Ju\u017enyj, diventando il primo qualificato a raggiungere gli ottavi di finale di uno Slam dal 1999. Si ferma al turno successivo, dopo avere strappato un set al n\u00ba7 del mondo David Ferrer.\nNonostante il suo risultato nello Slam australiano Raonic \u00e8 ancora costretto a disputare le qualificazioni per entrare nel tabellone del SA Tennis Open di Johannesburg. Qui viene eliminato al secondo turno da Simon Greul, non prima di avere estromesso dal torneo il n\u00ba37 del mondo Lu Yen-hsun.\nLa settimana seguente, al SAP Open di San Jose, raggiunge la sua prima finale in carriera. Qui affronta il n\u00ba9 del mondo Fernando Verdasco e lo batte in due tie-break per 7-66, 7-65. Conquista cos\u00ec il suo primo titolo ATP in carriera, oltre al suo best ranking, e diventa il primo canadese a vincere un titolo ATP dopo Greg Rusedski.\nDue giorni dopo, grazie a una wild card, entra nel tabellone del torneo di Memphis. Al primo turno la sorte lo mette di fronte ancora una volta a Verdasco: il risultato non cambia. Raonic vince 6-4, 3-6, 7-65. Nei turni successivi batte Radek \u0160t\u011bp\u00e1nek, Robert Kendrick e Mardy Fish, raggiungendo la seconda finale consecutiva. Qui trova l'ex n\u00ba1 del mondo Andy Roddick, da cui viene sconfitto in un match conclusosi con il punteggio di 7-67, 611-7, 7-5. Grazie ai 300 punti ATP della finale Raonic diventa il canadese con la miglior classifica della storia (n\u00ba37).\nDopo due agevoli vittorie per il Canada in Coppa Davis Milos partecipa al torneo di Indian Wells, dove si ferma al terzo turno dopo un match combattuto con la giovane promessa americana Ryan Harrison, ma grazie al nuovo balzo in avanti in classifica riesce a essere incluso fra le teste di serie del Masters di Miami, dove per\u00f2 viene subito eliminato dall'indiano Somdev Devvarman.\nIl circuito si sposta quindi sulla terra battuta europea; qui Milos partecipa al Masters di Monte Carlo arrivando fino al terzo turno, in cui si arrende al futuro finalista del torneo David Ferrer. Dopo due sconfitte al primo turno nei tornei di Madrid e Roma all'esordio al Roland Garros viene subito eliminato da Michael Berrer in quattro set.\nLa breve parentesi sull'erba inizia ad Halle, dove raggiunge i quarti ma si deve arrendere al futuro finalista Philipp Petzschner; a Wimbledon arriva al secondo turno, ma nei primi game del match contro Gilles M\u00fcller cade malamente, infortunandosi all'anca. Per questo motivo Milos \u00e8 costretto a saltare tutta la stagione sul cemento americano, inclusi gli US Open.\nIl rientro \u00e8 ai play-off di Coppa Davis contro Israele; nonostante la sconfitta di Raonic contro Amir Weintraub il Canada riesce a vincere e a entrare nel World Group. Al torneo di Tokyo arriva la prima vittoria contro Y\u016bichi Sugita, ma al secondo turno Milos si trova sulla strada di Nadal, che lo elimina come l'anno precedente. Dopo il secondo turno nel Masters di Shanghai partecipa al torneo indoor di Stoccolma, dove riesce ad arrivare fino alla semifinale; qui viene per\u00f2 sconfitto da Ga\u00ebl Monfils, poi vincitore del torneo. La stagione si chiude con altri due eliminazioni al primo turno a Valencia e Parigi-Bercy, e con il 31\u00ba posto nel ranking mondiale.\n2012 - Ancora due successi.\nIl nuovo anno si apre nel migliore dei modi: Raonic partecipa al torneo di Chennai, dove l'anno prima non era riuscito nemmeno a superare le qualificazioni, raggiunge la finale senza perdere un set e supera in semifinale il n\u00ba10 del mondo Nicol\u00e1s Almagro. Nell'atto conclusivo si aggiudica il suo secondo titolo in carriera battendo il n\u00ba9 del mondo Janko Tipsarevi\u0107 in un combattuto match durato 3 ore e 14 minuti e terminato 64-7, 7-64, 7-64, in cui mette a segno ben 35 ace. Con la vittoria il canadese riagguanta il suo best ranking alla 25\u00aa posizione e inizia gli Australian Open come 23\u00ba testa di serie. A Melbourne per\u00f2 deve arrendersi al terzo turno contro l'ex n\u00ba1 Lleyton Hewitt, che lo batte per 4-6, 6-3, 7-65, 6-3.\nNel torneo di San Jose raggiunge la finale come l'anno precedente, riuscendo a difendere il titolo contro Denis Istomin per 7-63, 6-2, e anche la settimana seguente, a Memphis, arriva a giocarsi la vittoria in finale, questa volta contro J\u00fcrgen Melzer. L'austriaco per\u00f2 riesce a batterlo per 7-5, 7-65, interrompendo la sua striscia di nove vittorie consecutive e impedendogli di conquistare il primo titolo 500.\nNel primo dei due Masters 1000 americani si deve arrendere al terzo turno all'ex n\u00ba1 Roger Federer, non prima per\u00f2 di avergli strappato il primo set al tie-break. A Miami esce di scena ancora al terzo turno, ma questa volta ritirandosi prima del match contro Andy Murray per un infortunio alla caviglia.\nSulla terra rossa di Monte Carlo Raonic subisce una battuta d'arresto perdendo al primo turno contro Albert Monta\u00f1\u00e9s, ma la settimana a seguente a Barcellona si riscatta, battendo fra gli altri il n\u00ba4 del mondo Murray e arrendendosi solo a Ferrer in due tie-break. Viene sconfitto nei primi turni da Federer sul blu di Madrid e da Florian Mayer a Roma; anche al Roland Garros si ferma precocemente al terzo turno, sconfitto in cinque set da Juan M\u00f3naco.\nLa stagione sull'erba si apre a Halle, dove Milos raggiunge i quarti ma viene sconfitto ancora una volta da Federer. Anche nei tornei successivi non brilla: a Wimbledon e a Newport viene sconfitto sempre al secondo turno, cos\u00ec come ai Giochi Olimpici di Londra, dove si arrende a Jo-Wilfried Tsonga dopo un match combattuto finito 6-3, 3-6, 25-23 per il francese.\nSul cemento americano Raonic riesce per la prima volta in carriera a vincere un match in Canada, alla Rogers Cup di Toronto. Nello stesso torneo infatti approda ai quarti di finale (sconfitto da Isner), suo miglior risultato in un Masters 1000. A Cincinnati si ripete, battendo fra gli altri Tom\u00e1\u0161 Berdych e fermandosi ai quarti contro Wawrinka. Agli US Open riesce inoltre a eguagliare il suo miglior risultato in un torneo dello Slam raggiungendo gli ottavi di finale: qui per\u00f2 Murray lo sconfigge abbastanza facilmente per 6-4, 6-4, 6-2. Dopo la tourn\u00e9e asiatica riesce a raggiungere la finale del Rakuten Japan Open Tennis Championships di Tokyo, dove viene sconfitto da Kei Nishikori in tre set.\nMilos Raonic termina la stagione al 13\u00ba posto del ranking ATP, posizione mai raggiunta prima. Risulta il miglior giocatore del circuito per giochi conquistati al servizio (93%), per palle break salvate (74%) e punti guadagnati con la prima di servizio (82%). Entra nel ristretto club dei tennisti capaci di superare i mille ace in stagione (ne realizza 1002), risultando il secondo miglior giocatore del circuito dietro John Isner: \u00e8 il sesto tennista della storia a riuscire in questa impresa.\n2013 - Prima finale in un Masters 1000 e top 10.\nDopo un'eliminazione al debutto nel secondo turno di Brisbane si spinge fino agli ottavi agli Australian Open dove, da testa di serie numero 13, viene poi battuto da Roger Federer per 6-4, 7-64, 6-2. Dopo avere contribuito alla sfida Davis di Vancouver con due successi contro gli spagnoli Garc\u00eda L\u00f3pez e Ramos Vi\u00f1olas Raonic torna da campione in carica a San Jose, dove gode di un bye al primo turno ed elimina Russel, Istomin e Querrey prima di raggiungere la terza finale consecutiva del torneo californiano; l'avversario questa volta \u00e8 Tommy Haas e il canadese riesce a batterlo in due set, completando cos\u00ec un percorso netto in tutto il torneo e diventando il secondo tennista in grado di vincere questo trofeo per tre volte di fila, quasi sessant'anni dopo la tripletta di Tony Trabert (1953, 1954, 1955).\nDopo la sorprendente eliminazione al primo turno di Memphis, per opera della wild card Sock, raggiunge per la prima volta gli ottavi a Indian Wells, dove arriva vincendo un solo incontro: gode infatti prima del bye in quanto testa di serie, poi del ritiro di Llodra. Superato il croato \u010cili\u0107 in tre set, lotta contro il numero cinque del mondo Tsonga al quale riesce a strappare il primo set per 6-4 ma a cui deve cedere i successivi per 5-4 e 4-6. In seguito \u00e8 costretto al ritiro per infortunio prima di disputare il terzo turno di Miami contro Querrey.\nAd aprile torna a vestire la maglia della nazionale per i quarti di finale di Davis, di nuovo a Vancouver, confermandosi decisivo contro l'Italia: batte infatti sia Seppi che Fognini e regala al Canada due dei tre punti necessari per lo storico accesso in semifinale, ottenuto precedentemente solo un secolo prima, al debutto nella competizione, nel 1913.\nLa stagione su terra riserva al canadese poche soddisfazioni: non va oltre il secondo turno a Monte Carlo e Madrid, subisce la terza eliminazione consecutiva al primo turno a Roma, ma conferma il terzo turno a Parigi. Negativa anche la stagione sull'erba: dopo due eliminazioni al debutto ad Halle e Eastbourne (dove godeva di un bye al primo turno) esce di nuovo al secondo turno a Wimbledon per man di Sijsling.\nIl riscatto arriva sul cemento di casa, al Masters 1000 di Montr\u00e9al, dove coglie cinque vittorie (contro Chardy, Ju\u017enyj, il numero sette del mondo Del Potro, Gulbis e il connazionale Pospisil) raggiungendo cos\u00ec la prima finale in carriera in un torneo di questa categoria. Non riesce per\u00f2 ad arginare un Nadal in grande spolvero e subisce un doppio 6-2. La finale gli consente in ogni caso di entrare per la prima volta in carriera tra i primi dieci giocatori del mondo: nessun canadese era arrivato cos\u00ec in alto nel ranking mondiale.\nIn seguito raggiunge gli ottavi di finale sia a Cincinnati che agli US Open, dove \u00e8 protagonista di un match memorabile contro Gasquet: Raonic conquista al tie break i primi due set, ma il francese conquista facilmente il terzo e combatte negli altri due fino a portare a casa il match: 7-64, 64-7, 6-2, 69-7, 5-7.\nNella fase finale dell'anno coglie il secondo successo di stagione e quinto in carriera in Thailandia dove prima incontra di nuovo Gasquet, stavolta battendolo in semifinale, poi supera nel match decisivo per 7-64, 6-3 Berdych. La settimana successiva gioca la decima finale della sua carriera, quarta del 2013, a Tokyo, ma deve piegarsi all'argentino Del Potro al termine di due combattuti set persi per 7-64, 6-3. Grazie a questi risultati avanza ancora nella classifica mondiale, salendo fino alla settima posizione.\n2014 - Il primo titolo ATP 500 e la prima partecipazione alle ATP World Tour Finals.\nLa quarta partecipazione agli Australian Open si conclude al terzo turno, dove Raonic viene superato in quattro set dal bulgaro Dimitrov (3-6, 6-3, 4-6, 610-7). A causa di un infortunio alla caviglia \u00e8 costretto a riununciare ad alcuni tornei e alla convocazione per il primo turno di Davis.\nIl rientro \u00e8 per\u00f2 di rilievo: a Indian Wells affronta agli ottavi Andy Murray, numero sei del mondo, e lo supera al termine di un combattuto match per 4-6, 7-5, 6-3. Pu\u00f2 quindi giocare per la prima volta i quarti di finale nel primo Masters 1000 di stagione, ma subisce una pesante sconfitta per mano di Dolhopolov che lo supera 6-3, 6-4. Anche a Miami riesce a conquistare, e anche in questo caso per la prima volta, i quarti di finale; questa volta l'avversario \u00e8 il numero uno del tennis mondiale, Rafael Nadal, con il quale il canadese non \u00e8 mai riuscito a vincere un set nei precedenti cinque confronti. Stavolta l'incontro sembra prendere una piega favorevole a Raonic che vuole vendicare la finale canadese dell'anno prima e riesce a imporsi nel primo parziale per 6-4; tuttavia alla distanza \u00e8 Nadal a trionfare, vincendo i successivi set per 6-2, 6-4.\nArrivano a sorpresa i quarti di finale anche sulla terra rossa di Monte Carlo e ancora una volta \u00e8 un top player a interrompere l'avanzata di Raonic: stavolta \u00e8 Wawrinka, numero tre del mondo, a superarlo per 7-65 6-2. La stagione sulla terra rossa non ha ancora finito per\u00f2 di dare inedite soddisfazioni: se l'avventura a Madrid si conclude al terzo turno \u00e8 a Roma che Raonic pu\u00f2 spingersi fino alla semifinale, dove combatte per tre ore, arrivando a un passo dalla vittoria nel secondo set, prima di cedere a \u0110okovi\u0107 per 7-65, 64-7, 3-6. Arriva quindi a Parigi con ottime sensazioni e qui supera agevolmente i primi due turni; al terzo viene messo in seria difficolt\u00e0 da Simon, che riesce a superare solo al quinto (4-6, 6-3, 2-6, 6-2, 7-5). Nonostante la faticosa qualificazione supera in scioltezza Granollers negli ottavi prima di trovarsi di nuovo al cospetto di \u0110okovi\u0107, con il quale stavolta non riesce a vincere nessun set: 5-7, 65-7, 4-6 il risultato del primo quarto di finale Slam raggiunto dal canadese finora.\nRaonic \u00e8 per\u00f2 destinato a migliorare ancora le sue prestazioni nei tornei del Grande Slam: a distanza di poche settimane dal buon risultato al Roland Garros \u00e8 sull'erba di Wimbledon che conquista la prima semifinale della carriera in uno dei tornei principali del circuito. In questa occasione supera agevolmente i primi tre turni senza perdere un set nei match contro Ebden, Sock e Kubot. Agli ottavi incrocia per la seconda volta in stagione e terza in carriera il giapponese Nishikori contro il quale, dopo avere perso il primo set 6-4, riesce a vincere i successivi tre per 6-1, 7-64, 6-3, arrivando a giocare il secondo quarto consecutivo in uno slam. Qui ritrova l'arrembante Kyrgios (che aveva gi\u00e0 battuto a Parigi al primo turno) e di nuovo, perso al tie break il primo set, riesce a rimontare vincendo le tre successive partite per 6-2, 6-4, 7-64. Il debutto del canadese in una semifinale slam avviene quindi con il re del tennis sull'erba, Roger Federer, al tempo numero quattro al mondo: lo svizzero riesce con una certa facilit\u00e0 a disinnescare il gioco potente di Raonic e in cento minuti, lo supera con un triplice 6-4.\nQuando esordisce sul veloce Raonic \u00e8 il numero sette al mondo e si presenta a Washington da testa di serie numero 2, godendo quindi di un bye al primo turno. Il seguito del torneo \u00e8 un percorso netto verso la finale: elimina in sequenza Sock, Hewitt, Johnson e Young senza mai perdere un set. La prima finale di stagione lo vede poi contrapposto al connazionale Pospisil che, a differenza di quanto accaduto nella semifinale di Montr\u00e9al dell'anno precedente, riesce a opporre poca resistenza ai colpi di Raonic, il quale si aggiudica il match per 6-1, 6-4. Il titolo di Washington \u00e8 il primo 500 della carriera di Raonic e, a tutt'oggi, resta l'unico successo in questa categoria.\nNon riesce a difendere la finale di Montr\u00e9al dove si ferma per opera di Feliciano L\u00f3pez ai quarti, ma si migliora a Cincinnati: dopo il bye al primo turno supera Ginepri, di nuovo Johnson e poi Fognini (al quale lascia soltanto un game) prima di ritrovare ancora Federer: di nuovo lo svizzero interrompe il percorso di Raonic superandolo nettamente per 6-2, 6-3. Conferma poi, per il terzo anno di seguito, il quarto turno agli US Open dove a batterlo, prendendosi la rivincita rispetto a Wimbledon, \u00e8 Nishikori (poi finalista del torneo) al termine di un match molto combattuto: 4-6, 7-64, 6-76 ,7-5, 6-4.\nA settembre torna a vestire la maglia della nazionale nei Play Off per la permanenza nel World Group di Davis contro la Colombia: anche in questo caso regala al Canada due dei tre punti necessari per non retrocedere, nei singolari vinti contro Giraldo e Gonz\u00e1lez.\nLa parte finale della stagione riserva altre due finali: la prima \u00e8 la terza consecutiva conquistata a Tokyo e l'avversario \u00e8 di nuovo Nishikori (come nel 2012). Il quarto incontro del 2014 tra i due si risolve ancora in favore del giapponese per 7-65, 4-6, 6-4. I successivi tornei di Shanghai, Mosca e Basilea non danno molte soddisfazioni a Raonic, ma \u00e8 l'ultimo Masters 1000, quello di Parigi, a riportare di nuovo Milos in finale. Dopo il passaggio del primo turno in quanto testa di serie e l'ennesima sconfitta dell'anno ai danni di Sock, supera lo spagnolo Bautista Agut e torna a incrociare la racchetta con il numero due del mondo, Federer: stavolta per\u00f2 lo svizzero non riesce a bloccare la corsa di Raonic che si impone per 7-64 ,7-5. Anche in semifinale Milos incontra un top five: il ceco Berdych, numero 5 delle classifiche mondiali, ma anche in questo caso riesce a spuntarla, seppure in tre set: 6-3, 3-6, 7-5. A interporsi sulla strada del primo titolo Masters 1000 \u00e8 il numero uno del mondo \u0110okovi\u0107, che non lascia spazio a Raonic e lo supera in due agevoli set (6-2, 6-3).\nGli ottimi risultati ottenuti durante l'anno lo inseriscono tra i migliori otto giocatori della stagione: Raonic \u00e8 per la prima volta ammesso alle World Tour Finals di Londra. Nel girone subisce due sconfitte per mano di Federer (1-6, 6-7) e Murray (3-6, 5-7) prima di dovere abbandonare il torneo a causa di un infortunio al quadricipite.\n2015 - L'ingresso in Top 5 e il settimo successo in carriera.\nLa stagione inizia con la finale del 250 di Brisbane, conquistata con l'eliminazione di Nishikori al penultimo turno, ma persa contro Roger Federer in tre set. Raggiunge poi per la prima volta in carriera i quarti di finale agli Australian Open dopo un sofferto quarto turno contro Feliciano L\u00f3pez vinto al quinto set. A sbarrargli la strada per la semifinale \u00e8 il numero uno del mondo \u0110okovi\u0107, che lo batte con il punteggio di 7-6 4-6 6-2.\nA febbraio raggiunge l'ottava semifinale in carriera in un 500 a Rotterdam, dove perde in due set, entrambi al tie break, contro Wawrinka, poi vincitore del torneo. Dopo il primo turno di Davis contro il Giappone (dove vince facilmente il primo incontro contro It\u014d ma perde poi in cinque set contro Nishikori) raggiunge per la prima volta la semifinale nel Maters 1000 di Indian Wells grazie al successo in rimonta nei quarti contro Nadal (4-6 7-6 7-5 il punteggio); \u00e8 di nuovo Federer a interrompere il percorso del canadese battendolo per 7-5 6-4.\nBuoni risultati arrivano anche dai successivi Masters 1000: a Miami si ferma al quarto turno, ma si spinge fino alla semifinale sia a Monte Carlo, dove \u00e8 costretto al ritiro nel primo set contro Berdych, che, per la prima volta in carriera, sulla terra battuta di Madrid, dove viene estromesso da Andy Murray per 4-6 5-7. Grazie a quest'ultimo risultato entra per la prima volta tra i primi cinque tennisti del mondo, ritoccando il proprio best ranking fino alla posizione numero quattro della classifica mondiale.\nNon riesce per\u00f2 a mantenere la posizione, anche a causa dell'assenza dagli Internazionali d'Italia, del risultato a Wimbledon, dove non conferma la semifinale dell'anno precedente ma esce al terzo turno per mano del giovane australiano Kyrgios, e ai successivi Masters 1000 di Montr\u00e9al e Cincinnati dove subisce sconfitte al debutto rispettivamente da Karlovi\u0107 e Feliciano L\u00f3pez. Agli US Open viene estromesso al terzo turno (aveva raggiunto gli ottavi nelle ultime tre edizioni) di nuovo da L\u00f3pez, ma si riscatta conquistando il settimo titolo in carriera a San Pietroburgo dove perde solo un set, nella finale con il portoghese Sousa, vinta per 6-3 3-6 6-3. Chiude comunque la stagione fuori dai primi dieci del mondo, al 14\u00ba posto del ranking ATP.\n2016 - Finale a Wimbledon e terzo nel ranking.\nIl 10 gennaio a Brisbane apre la stagione con la replica della finale dell'anno precedente contro Roger Federer: stavolta il canadese si impone in due set (6-4 6-4) cogliendo l'ottavo alloro della carriera. Partecipa all'Australian Open dove batte ai quarti Stan Wawrinka. Grazie a questa vittoria raggiunge per la seconda volta in carriera la semifinale in uno Slam che lo vede opposto a Andy Murray. Perde contro lo scozzese al quinto set con il punteggio 6-4 5-7 7-6 4-6 2-6 a causa di un problema muscolare.\nRaggiunge per la terza volta in carriera la finale di un Masters 1000 a Indian Wells, ma, come nel 2014, \u00e8 di nuovo \u0110okovic a negargli la pi\u00f9 importante vittoria in carriera, infliggendogli una pesante sconfitta per 6-0 6-2. Grazie ai quarti di finale raggiunti nei successivi tre Masters 1000 (Miami, Montecarlo e Madrid) torna tra i primi dieci del mondo.\nArriva per la prima volta in finale in uno Grande Slam a Wimbledon battendo in semifinale con il punteggio 6-3 6-7 4-6 7-5 6-3 lo svizzero Roger Federer. In finale tuttavia deve arrendersi al beniamino di casa Andy Murray, che lo sconfigge in tre set per 4-6 6-7 6-7.\nPrende parte alle Atp Finals di Londra venendo battuto in semifinale.\n2017 - Infortuni, fuori dai primi 20.\nLa stagione inizia con la mancata difesa del titolo a Brisbane: viene infatti sconfitto da Grigor Dimitrov in semifinale. Agli Australian Open viene sconfitto in tre set da Rafael Nadal nei quarti di finale. Torna in campo a Delray Beach, dove raggiunge la sua ventesima finale in carriera ma si ritira prima di disputarla per un infortunio.\nLo stesso infortunio gli impedisce di disputare il torneo di Indian Wells. Torna in campo a Miami, ma dopo avere eliminato al secondo turno Viktor Troicki si ritira dal torneo.\nDopo avere saltato il Master di Monte Carlo gioca il primo torneo sul rosso a Istanbul, dove raggiunge la seconda finale stagionale, ma viene sconfitto nell'atto conclusivo da Marin \u010cili\u0107. La settimana seguente, al Mutua Madrid Open, dopo un bye all'esordio batte al secondo turno Gilles M\u00fcller, ma viene poi sconfitto al turno successivo da David Goffin.\nAgli Internazionali riesce a raggiungere i quarti di finale battendo Tommy Haas e Tom\u00e1\u0161 Berdych facilmente in due set prima di essere eliminato da Alexander Zverev con il punteggio di 7-64, 6-1. Torna in campo la settimana seguente al nuovo torneo di Lione; batte in due set Denis Istomin e Gast\u00e3o Elias, ma poi viene sconfitto in semifinale da Berdych. Al Roland Garros batte Steve Darcis al primo turno in tre set, al secondo turno perde il primo set contro Rog\u00e9rio Dutra da Silva vincendo poi gli altri tre, al terzo turno approfitta del ritiro di Guillermo Garc\u00eda L\u00f3pez sul punteggio di 6-1, 1-0 in suo favore, ma viene poi eliminato al quarto turno da Pablo Carre\u00f1o Busta con il punteggio di 6-4, 62-7, 7-66, 4-6, 6-8.\nInizia la stagione su erba a Londra, dove viene sconfitto al primo turno da Thanasi Kokkinakis per 7-65, 7-68. A Wimbledon batte al primo turno Jan-Lennard Struff 7-65, 6-2, 7-64, al secondo Michail Ju\u017enyj 3-6, 7-67, 6-4, 7-5, al terzo Albert Ramos Vi\u00f1olas 7-63, 6-4, 7-5 e al quarto turno Alexander Zverev 4-6, 7-5, 4-6, 7-5, 6-1. Raggiunge cos\u00ec, per la terza volta in carriera, i quarti di finale, dove affronta Roger Federer che lo batte 6-4, 6-2, 7-64.\nConclude il 2017 raggiungendo i quarti di finale a Washington, dove viene sconfitto dallo statunitense Jack Sock per 7-5 6-4.\n2018 - Il ritorno in top 20.\nIl 2018 del canadese comincia con l'eliminazione al primo turno dell'Australian Open contro lo slovacco Luk\u00e1\u0161 Lacko. Raonic si riscatta raggiungendo la semifinale a Indian Wells, dove viene sconfitto dal futuro vincitore del torneo Juan Mart\u00edn del Potro per 6-2 6-3.\nAi quarti di finale sul cemento di Miami viene eliminato ancora una volta dal tennista argentino, questa volta con il punteggio di 5-7 7-6 7-6.\nA causa di un infortunio rimediato al ginocchio destro \u00e8 costretto a saltare gli Internazionali d'Italia e il Roland Garros.\nRitorna in campo a Stoccarda dove, dopo avere sconfitto il francese Lucas Pouille per 6-4 7-6, raggiunge la finale, venendo per\u00f2 sconfitto da Roger Federer per 6-4 7-6.\nLa stagione sull'erba continua con i quarti di finale raggiunti a Wimbledon, dove viene battuto per 6-7 7-6 6-4 6-3 da John Isner.\nA Cincinnati raggiunge ancora una volta i quarti di finale dove, dopo avere battuto agli ottavi il connazionale Denis Shapovalov per 7-6 6-4, viene sconfitto da Novak \u0110okovi\u0107 per 5-7 6-4 6-3.\n2019 - Quarti all'Australian Open.\nRaonic \u00e8 testa di serie numero 16 all'Australian Open. Sconfigge Nick Kyrgios al primo turno 6-4 7-6 6-4 per poi battere nel secondo turno il campione del 2014 Stan Wawrinka dopo quattro tie-break. Sconfigge Pierre-Hugues Herbert nel terzo prima di incontrare la testa di serie numero 4 Alexander Zverev al quarto turno. Contro il tedesco vince dodici dei primi quattordici giochi assicurandosi i primi due set. Vince il terzo al tie-break per portarsi ai quarti di finale, dove perde 6-7 3-6 7-6 4-6.\nSuccessivamente si separa da Goran Ivani\u0161evi\u0107 e assume come nuovo allenatore Fabrice Santoro.\nDurante l'anno non ottiene altri risultati rilevanti e non raggiunge finali ATP.\n2020 - Quarti all'Australian Open, finale a Cincinnati.\nRaonic inizia il suo 2020 in Qatar da testa di serie numero 4. Perde per\u00f2 al primo turno contro Corentin Moutet senza vincere un set.\nTorna successivamente ai quarti all'Australian Open sconfiggendo Lorenzo Giustino, Cristian Gar\u00edn, Stefanos Tsitsipas e Marin \u010cili\u0107 prima di perdere contro Novak \u0110okovi\u0107 ai quarti.\nA New York perde al primo turno contro Kwon Soon-woo nonostante fosse testa di serie numero 2.\nA Delray Beach sconfigge Denis Istomin, Cedrik-Marcel Stebe e Steve Johnson prima di perdere la semifinale contro Reilly Opelka.\nHa il picco del suo 2020 a Cincinnati, dove sconfigge Sam Querrey, Daniel Evans e Andy Murray senza concedere un set. Ai quarti rimonta Filip Krajinovic dopo avere perso il primo set e avere annullato un match point. Raggiunge la sua quarta finale in un mille battendo Stefanos Tsitsipas 7-6 6-3. In finale perde in rimonta 6-1 3-6 4-6 contro Novak \u0110okovi\u0107.\n2021 - Problemi fisici persistenti.\nRaonic inizia il suo 2021 in ATP Cup rappresentando il Canada insieme a Denis Shapovalov, Steven Diez e Peter Polansky. Nel girone affrontano Serbia e Germania. Sconfigge Du\u0161an Lajovi\u0107 6\u20133 6\u20134, ma perde il doppio decisivo con Denis Shapovalov. In seguito perde contro Jan-Lennard Struff 6\u20137 6-7 e, a causa della sconfitta di Denis Shapovalov con Alexander Zverev, il Canada \u00e8 eliminato dall'ATP Cup.\nAgli Australian Open si spinge fino agli ottavi di finale, sconfitto da Novak \u0110okovic 7\u20136 4\u20136 6\u20131 6\u20134.\nPerde agli ottavi anche al Masters di Miami contro Hubert Hurkacz e successivamente deve fermarsi a causa di problemi al polpaccio. Torna in campo soltanto a met\u00e0 estate ad Atlanta, dove perde al primo turno dal giovane statunitense Brandon Nakashima al tie-break del terzo set. Non partecipa ad altri tornei a causa di problemi a gambe e polpacci.\n2022 - Uscita dai top 100.\nA dicembre 2021 annuncia la sua assenza dagli Australian Open, decisione che lo porter\u00e0 a uscire dai top 100 a gennaio 2022.\nStile di gioco.\n\u00c8 destro e gioca con il rovescio a due mani. Il suo gioco \u00e8 basato soprattutto su un potente e preciso servizio (con cui supera solitamente i 220\u2013225 km/h), e si adatta bene alle superfici veloci. Allenato fino a prima del Roland Garros 2013 dall'ex tennista spagnolo Galo Blanco, successivamente viene seguito dall'ex tennista croato Ivan Ljubi\u010di\u0107, sotto la cui guida raggiunge la top-10. Attualmente \u00e8 allenato da Mario Tudor.\nStatistiche.\nTesta a testa con giocatori classificati top-10.\nTesta a testa di Raonic contro giocatori che sono stati top 10 della classifica mondiale. In grassetto i giocatori ancora in attivit\u00e0."}
{"id": "3314186", "revid": "648716", "url": "https://it.wikipedia.org/wiki?curid=3314186", "title": "Brunetto Paltrinieri", "text": "Carriera.\nFiglio di Artebano (1838-1918) e di Diomira Panzani (1845-1907).\nAvvicinatosi al ciclismo negli ultimi anni dell'Ottocento, incoraggiato dalle sorelle, riusc\u00ec a vincere nel 1897 la Concordia-Mirandola-Concordia nella categoria dilettanti. Si dedic\u00f2 quindi attivamente al ciclismo, fondando anche nel 1904 la \"Societ\u00e0 Ciclistica Mirandolese\". Nel 1909 fu chiamato dalla Senior per partecipare al Giro d'Italia 1909 in cui, tuttavia, non si sa il risultato finale vista l'assenza dell'ordine finale. Termin\u00f2 tra i primi dieci alla Milano-Modena nell'ottobre dello stesso anno."}
{"id": "3314188", "revid": "767487", "url": "https://it.wikipedia.org/wiki?curid=3314188", "title": "L'govskij rajon", "text": "Il L'govskij rajon () \u00e8 un rajon dell'Oblast' di Kursk, nella Russia europea; il capoluogo \u00e8 L'gov. Fondato nel 1928, ricopre una superficie di 1.080 chilometri quadrati."}
{"id": "3314189", "revid": "449371", "url": "https://it.wikipedia.org/wiki?curid=3314189", "title": "Marcelo Elgarten", "text": "Giocava nel ruolo di palleggiatore."}
{"id": "3314191", "revid": "2197462", "url": "https://it.wikipedia.org/wiki?curid=3314191", "title": "Laura Mambelli", "text": "Biografia.\nAll'inizio della sua carriera ha lavorato con diversi quotidiani tra cui \"Paese Sera\" e \"Il Corriere della Sera\".\nNei primi anni novanta \u00e8 approdata alla RAI venendo assegnata al TG1. Dopo aver collaborato ad alcuni speciali, \u00e8 passata alla conduzione dei tg in video.\nSi \u00e8 occupata come inviata della vicenda di Giuliana Sgrena, del terremoto che ha colpito nel 2002 San Giuliano di Puglia e l'alluvione di Messina del 2009. Ha collaborato anche con \"AnnoZero\" di Michele Santoro.\nDal 2007 al 2010 \u00e8 stata conduttrice dell'edizione della notte (e \nsaltuariamente nel 2010 quella pomeridiana) del TG1.\nEra la moglie del giornalista Pino Rinaldi, inviato della trasmissione \"Chi l'ha visto?\".\nIl 16 gennaio 2011, mentre conduceva il \"TG1\", viene improvvisamente colta da un malore: \u00e8 costretta ad interrompere le riprese del TG1 e viene ricoverata in ospedale. Muore dopo una settimana di ricovero nel giorno del suo 50\u00ba compleanno, il 22 gennaio 2011, a seguito di una breve malattia. I funerali sono stati svolti il 25 gennaio successivo.\nIl 22 gennaio 2021, giorno dei suoi 60 anni e a 10 anni dalla sua scomparsa, Margherita Salemme ricorda la collega del TG1 in diretta al VG21 News che era stata improvvisamente colta da un tumore il 16 gennaio 2011. La stessa cosa \u00e8 successo anche al TG1 quando una collega ricorda cos\u00ec la storica giornalista del TG1 morta 10 anni fa."}
{"id": "3314194", "revid": "592021", "url": "https://it.wikipedia.org/wiki?curid=3314194", "title": "Pierpaolo Vergerio", "text": ""}
{"id": "3314195", "revid": "72396", "url": "https://it.wikipedia.org/wiki?curid=3314195", "title": "Meregh", "text": "Meregh (anche Mareg, Mareeg, Mereeg, M\u00e4r\u0113g; altro nome Maknul kharuuf; soprannominato \"Deexda Idaha\") \u00e8 una localit\u00e0 composta da pochi edifici sulla costa della Somalia centrale, nella regione di Galgudud.\nAssieme a Obbia e Bosaso, Meregh si svilupp\u00f2 come un avamposto costiero appartenente ai vari sultanati dei pastori somali tra il XV secolo e il XIX secolo. Questa localit\u00e0 fu fondata nel XVI secolo durante l'ascesa al potere del Sultanato di Ajuran.\nNella zona sono presenti alcuni fortini di Carabinieri indigeni (gli zapti\u00e9) probabilmente risalenti al periodo del colonialismo italiano.\nSempre durante l'epoca coloniale italiana, Meregh fu sede di \"delegazione di spiaggia\" del Regio Corpo delle capitanerie di porto."}
{"id": "3314197", "revid": "628767", "url": "https://it.wikipedia.org/wiki?curid=3314197", "title": "Confine tra l'Austria e la Slovacchia", "text": "Il confine tra l'Austria e la Slovacchia descrive la linea di demarcazione tra i due stati. Ha una lunghezza di 91 km.\nIn Austria interessa il Land della Bassa Austria e del Burgenland. In Slovacchia la regione di Bratislava e la regione di Trnava.\nStoria.\nIl confine fu definito al termine della prima guerra mondiale con il crollo dell'Impero asburgico e la creazione della Cecoslovacchia. Con la separazione del 1993 tra la Repubblica Ceca e la Slovacchia il confine con l'Austria fu diviso in due.\nCaratteristiche.\nIl confine interessa la zona orientale dell'Austria e la parte occidentale della Slovacchia.\nInizia alla triplice frontiera tra Austria, Repubblica Ceca e Slovacchia e poi scende verso sud fino ad incontrare la triplice frontiera tra Austria, Slovacchia ed Ungheria."}
{"id": "3314202", "revid": "486946", "url": "https://it.wikipedia.org/wiki?curid=3314202", "title": "Ipecacuanha", "text": ""}
{"id": "3314206", "revid": "37947199", "url": "https://it.wikipedia.org/wiki?curid=3314206", "title": "Villa San Fiorano", "text": ""}
{"id": "3314211", "revid": "110157", "url": "https://it.wikipedia.org/wiki?curid=3314211", "title": "Primi cavalieri del paese d'Oc", "text": "Con l'espressione primi cavalieri del paese d'Oc ci si riferisce a quei cavalieri occitani che intorno all'anno mille iniziarono ad acquisire una certa importanza e un forte potere nel Mezzogiorno della Francia, in particolare in Provenza. Se, come succedeva ai suoi esordi, il cavalierato era considerato un esclusivo appannaggio riservato ai cadetti, esclusi dall'eredit\u00e0 paterna e dunque dal potere feudale, adesso il titolo cominciava ad essere ambito anche dall'alta classe nobiliare, la quale spesso cozzava con il rifiuto dei cavalieri a sottostare alla scala gerarchica del sistema feudale. Un fenomeno questo a cui contribu\u00ec certamente la Chiesa che nell'istituzione cavalleresca nel corso dei secoli vi aveva infuso una certa idealizzazione delle virt\u00f9 cristiane.\nContesto storico occitano.\nIntorno all'anno mille, dalle fonti cartacee emergono \u00ab uomini illustri \u00bb, dove vengono a distinguersi i \u00ab grandi di Provenza \u00bb come i de Pontev\u00e8s, de Sabran o Agoult che si ritrovano nel 1023 nelle assemblee provenzali di pace fra un gruppo di nobili a fianco dei vescovi.\nQuesto movimento di strutturazione sociale prosegue in seguito allorch\u00e9 personaggi meno importanti si intrufolano tra questi, distinguendosi da loro in quanto cavalieri, apparsi in documenti successivi all'anno mille. Molto spesso sono chiamati con termini derivati dalla lingua volgare come \u00ab caballarii \u00bb o \u00ab milites \u00bb.\nIl primo testo (in latino volgare) dove compaiono i cavalieri risale al 1029 e riguarda una donazione del vescovo Pons di Marignana che lascia alla sua cattedrale un quarto della citt\u00e0 di Marignana, precisando di esentare i \"possedimenti feudali\" (\"mansi\") dei cavalieri, nel numero di sette, indicadoli per nome:\nRitroviamo in questa lista di cavalieri di Marignana, dei patronimici da cui deriveranno verosimilmente quelli di Rostaing, Baldus, Barral o Baux.\nQuesti cavalieri, personaggi di \u00ab rango inferiore \u00bb ai nobili, che saranno i conti del futuro, contesteranno spesso la supremazia nobiliare. I Baux in particolare, saranno uno di quegli esempi di rifiuto della supremazia dei conti. La Chiesa, che esalta la condizione cavalleresca, incita i nobili di livello sociale sempre pi\u00f9 elevato a farsi insignire del titolo di cavaliere. Poco a poco, i diversi strati dell'aristocrazia si fonderanno in seno alla cavalleria.\nQuesta accompagner\u00e0 Guglielmo e Raimondo di Baux, signori di Marignana al fianco del conte di Tolosa (il padrino di Raimondo) alla testa delle truppe dei nobili."}
{"id": "3314213", "revid": "767487", "url": "https://it.wikipedia.org/wiki?curid=3314213", "title": "A Tangled Affair", "text": "A Tangled Affair \u00e8 un cortometraggio muto del 1913 diretto da Mack Sennett.\nProduzione.\nIl film fu prodotto dalla Keystone Film Company\nDistribuzione.\nDistribuito dalla Mutual Film, il film - un cortometraggio di 153,95 metri - usc\u00ec in sala il 24 febbraio 1913.\nNelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Keystone Film Company, la commedia \"The Professor's Daughter\"."}
{"id": "3314214", "revid": "352448", "url": "https://it.wikipedia.org/wiki?curid=3314214", "title": "Cavalieri del paese d'Oc", "text": ""}
{"id": "3314215", "revid": "1573940", "url": "https://it.wikipedia.org/wiki?curid=3314215", "title": "Tacuna", "text": "Tacuna \u00e8 un genere di ragni appartenente alla famiglia Salticidae.\nDistribuzione.\nLe quattro specie oggi note di questo genere sono diffuse in Brasile e Argentina.\nTassonomia.\nNon \u00e8 un sinonimo di \"Partona\" a seguito di uno studio dell'aracnologa Galiano del 1963.\nA maggio 2010, si compone di quattro specie:"}
{"id": "3314219", "revid": "149727", "url": "https://it.wikipedia.org/wiki?curid=3314219", "title": "Capriano di Brianza", "text": ""}
{"id": "3314222", "revid": "161374", "url": "https://it.wikipedia.org/wiki?curid=3314222", "title": "Esercito Nazionale Afghano", "text": ""}
{"id": "3314224", "revid": "287204", "url": "https://it.wikipedia.org/wiki?curid=3314224", "title": "Alessandro Mazzucchetti", "text": "Biografia.\nNato il 22 luglio 1824 a San Paolo Cervo (oggi in provincia di Biella, ma al tempo in provincia di Novara), si form\u00f2 alla scuola di Carlo Promis ed entr\u00f2 quindi come ingegnere nel Genio Civile, perfezionando le proprie conoscenze anche nel corso di vari soggiorni all'estero (in particolare in Francia e in Belgio).\nNel corso degli anni Cinquanta e Sessanta dell'Ottocento progett\u00f2 alcune importanti stazioni ferroviarie del nord Italia.\nTra il 1860 e il 1870 realizz\u00f2 nella nativa Valle Cervo la scuola tecnica edile di Campiglia Cervo, nata da un'idea dei Camillo Benso di Cavour e fortemente sostenuta dalla popolazione locale; in seguito fu per vario tempo presidente di tale istituzione educativa.\nMor\u00ec a Torino il 18 aprile 1894."}
{"id": "3314227", "revid": "117264139", "url": "https://it.wikipedia.org/wiki?curid=3314227", "title": "The Producers (musical)", "text": "The Producers \u00e8 un musical di Mel Brooks basato sul suo film del 1968 \"Per favore, non toccate le vecchiette\". Ha vinto un numero record di Tony Award: ben 12. Prima di chiudere i battenti a Broadway fece 2502 repliche, piazzandosi al ventiduesimo posto dei \"longest-running Broadway shows\". Il musical \u00e8 diventato celebre per la sua grande ironia e spirito satirico, che ha come oggetto omosessuali, nazisti, ninfomani e truffatori.\nTrama.\nIl musical parla di un produttore di Broadway ormai in rovina, Max Bialystock (Nathan Lane), a cui un ragioniere timido e spesso isterico, Leopold Bloom (Matthew Broderick), fa capire che, truffando potrebbe fare pi\u00f9 soldi con un fallimento che con un grande spettacolo. Quindi i due prendono un pessimo copione, una storia dedicata ad Hitler, un pessimo regista gay, Roger DeBris (Gary Beach) e danno al nazista Franz Liebkind, scrittore del copione scelto, il ruolo del F\u00fchrer per mettere in scena il peggior musical di sempre.\nMa il loro attore protagonista si ferisce e il suo ruolo viene interpretato dal regista gay. Quindi il musical appare al pubblico satirico e spiritoso: gli investitori pretendono quindi i loro soldi costringendo Leo alla fuga a Rio de Janeiro con i soldi e la fidanzata Ulla e facendo finire Bialystock in prigione.\nLeopold torna a New York per difendere Max ma finiscono entrambi in prigione. Riusciranno per\u00f2 a uscire producendo musical da dentro Sing Sing facendo successo.\nCast.\nQui di seguito sono riportati i nomi degli interpreti ed i rispettivi ruoli ricoperti nella versione originali del musical a Broadway."}
{"id": "3314240", "revid": "22475", "url": "https://it.wikipedia.org/wiki?curid=3314240", "title": "Bacche di goji", "text": "Le bacche di goji sono il frutto del \"Lycium barbarum\" o del \"Lycium chinense\", entrambe della famiglia delle Solanaceae (che include tra le altre la patata, il pomodoro, la melanzana, il tabacco, il peperoncino e la belladonna).\nEtimologia.\nLycium, il nome del genere, deriva dalla Licia (\u039b\u03c5\u03ba\u03af\u03b1), una regione dell'Anatolia meridionale. Il frutto \u00e8 conosciuto nella medicina tradizionale cinese come Frutto di Licia ovvero in latino: Fructus Lycii.\nLa parola Goji, invece \u00e8 un\u2019approssimazione della pronuncia cinese g\u01d2uq\u01d0 (\u67b8\u675e), nome cinese per \"bacca\". Potrebbe derivare dalla stessa radice che ha la parola persiana gojeh (\u06af\u0648\u062c\u0647) che significa anch'essa \"bacca\".\nOrigine.\nIl nome \"goji\" \u00e8 stato creato nel 1973 dall'etnobotanico nord-americano Bradley Dobos. Queste bacche rosse crescono spontaneamente nelle valli himalayane, nella Mongolia, nel Tibet, nelle province della Cina dello Xinjiang, dello Ningxia, e nella regione autonoma della Mongolia Interna. . La pi\u00f9 alta densit\u00e0 produttiva si riversa nelle terre attraversate dal fiume Huang He, dove con il passare del tempo le sedimentazioni dei suoi bacini alluvionali hanno dato origine a un terreno fertile. Le piante di Goji possono facilmente utilizzare i minerali grazie alla struttura a grana fine dei sedimenti, mentre altri componenti del \"silt\" mantengono il terreno soffice e ben aerato.\nFrutto.\nIl frutto \u00e8 una bacca rossa leggermente allungata e contenente diversi semini appiattiti.\nPrincipi attivi.\nAlcune delle principali sostanze contenute nelle bacche di Goji:\nLa presenza di betaina e luteina rende sconsigliabile l'assunzione di queste bacche in gravidanza.\nLe foglie della pianta sono ricche di flavonoidi, in particolare di rutina, ma i frutti contengono queste sostanze solo in misura molto ridotta.\n100 grammi di prodotto contengono:\nPropriet\u00e0 farmacologiche.\nLa medicina tradizionale cinese attribuisce alle bacche di goji, nonch\u00e9 alla corteccia, alle radici e alle foglie della stessa pianta, numerose propriet\u00e0 curative e preventive. Gi\u00e0 nell'antico manuale di erboristeria \"Shennong Ben Cao Jing\" la pianta viene citata come curativa per una serie di mali e anche efficace per fortificare muscoli e ossa e rallentare l'invecchiamento.\nTuttavia gli studi scientifici in merito sono carenti. Per questo motivo, si ritiene che gli effetti benefici non siano sufficientemente provati, anche se \u00e8 riconosciuta la presenza di sostanze potenzialmente utili.\nUno studio cinese condotto sui topi ha riscontrato che le bacche di goji potenziano la capacit\u00e0 antiossidante dell'organismo come dimostrato dall'innalzamento degli enzimi superossido dismutasi (SOD), catalasi (CAT) e glutatione perossidasi (GSH-Px). L'attivit\u00e0 antiossidante \u00e8 risultata essere comparabile a quella della vitamina C.\nUno studio condotto ad Hong Kong nei primi anni duemila ha evidenziato come la zeaxantina contenuta nelle bacche di Goji sia ben assorbibile dall'organismo umano; gli autori suggerivano, nel 2004, la necessit\u00e0 di ulteriori studi su strategie dietetiche per contrastare la degenerazione maculare senile.\nI possibili effetti avversi sono considerati improbabili, eccetto per specifiche casistiche. In particolare, l'atropina, una sostanza velenosa presente nei frutti di varie specie della stessa famiglia, \u00e8 presente in quantit\u00e0 minime.\nUso.\nSi pu\u00f2 consumare fresca, appena raccolta. Oggi le bacche di goji sono presenti anche nel mercato occidentale, essiccate o in concentrato miscelato con altri prodotti quali succhi di frutta, yogurt, t\u00e8, merendine, barrette, marmellate. Il loro sapore \u00e8 paragonabile a quello del mirtillo, uva passa, lampone e fragola."}
{"id": "3314241", "revid": "149727", "url": "https://it.wikipedia.org/wiki?curid=3314241", "title": "Oggiona", "text": ""}
{"id": "3314242", "revid": "149727", "url": "https://it.wikipedia.org/wiki?curid=3314242", "title": "Oggionna", "text": ""}
{"id": "3314243", "revid": "149727", "url": "https://it.wikipedia.org/wiki?curid=3314243", "title": "Santo Stefano Arno", "text": ""}
{"id": "3314244", "revid": "149727", "url": "https://it.wikipedia.org/wiki?curid=3314244", "title": "Solbiate sull'Arno", "text": ""}
{"id": "3314245", "revid": "119007243", "url": "https://it.wikipedia.org/wiki?curid=3314245", "title": "Orago", "text": "Orago \u00e8 un quartiere denominativo del comune italiano di Jerago con Orago, posto nella zona sudorientale del paese verso Cavaria, centro con cui costituisce conurbazione. Per secoli fu invece un singolo comune della provincia di Milano.\nStoria.\nOrago era un piccolo centro del Milanese di antica origine, sede di parrocchia e appartenente alla pieve di Gallarate del ducato di Milano. Col passaggio del territorio lombardo all'Austria nel Settecento, tutto il territorio a nord di Gallarate fu oggetto di complesse riforme amministrative volte a razionalizzare i servizi locali su logiche illuministiche. I funzionari dell'imperatrice Maria Teresa progettarono pi\u00f9 volte l'unione di Orago e dei suoi 122 abitanti con la confinante Cavaria, arrivando a realizzarla compiutamente nel 1757. Nel 1786 Orago con Cavaria entr\u00f2 nella neocostituita Provincia di Varese, che venne soppressa dopo cinque anni. L'arrivo di Napoleone comport\u00f2 nuovi cambiamenti: il comune, che al censimento del 1805 contava 420 abitanti, fu soppresso nel 1809 e aggregato dapprima a Oggiona, poi a Besnate nel 1811. Colla costituzione del nuovo Regno Lombardo Veneto nel 1815 Orago riacquist\u00f2 l'automomia comunale. Nel 1853 vi furono registrati 687 residenti.\nAll'Unit\u00e0 d'Italia (1861) il comune di Orago contava 707 abitanti, e nel 1870 gli fu incorporata Premezzo, che perse l'autonomia comunale . Infine, nel 1892, il nucleo originario di Orago fu scorporato dal suo stesso comune ed annesso a Jerago, che prese il nome ufficiale di Comune di Jerago con Besnate e Orago, mentre ci\u00f2 che rimaneva del vecchio Comune di Orago, cio\u00e8 le frazioni Cavaria e Premezzo, cambi\u00f2 nome in Comune di Cavaria ed Uniti. Successivamente, a causa dell'espansione edilizia, il centro abitato oraghese venne effettivamente inglobato nell'area urbana jeraghese."}
{"id": "3314246", "revid": "149727", "url": "https://it.wikipedia.org/wiki?curid=3314246", "title": "Jerago", "text": ""}
{"id": "3314248", "revid": "149727", "url": "https://it.wikipedia.org/wiki?curid=3314248", "title": "Ierago", "text": ""}
{"id": "3314251", "revid": "767487", "url": "https://it.wikipedia.org/wiki?curid=3314251", "title": "New York chiama Superdrago", "text": "New York chiama superdrago \u00e8 un film del 1966 diretto da Giorgio Ferroni.\nTrama.\nL'agente speciale Superdrago viene incaricato di sgominare una banda di malfattori; questi criminali, facendo ingerire una speciale droga, riescono infatti a controllare la volont\u00e0 delle loro vittime."}
{"id": "3314252", "revid": "436907", "url": "https://it.wikipedia.org/wiki?curid=3314252", "title": "Da Siberia al prossimo week-end", "text": "Da Siberia al prossimo week-end \u00e8 un album semiantologico del 1991 dei Diaframma.\nNote.\n1-2: nuove versioni registrate in studio. Per entrambi i brani \u00e8 stato registrato un video promozionale.\n3-11: inediti in studio, outtakes dell'album In Perfetta solitudine.\n4-5: stesse versioni dell'album Boxe ma con una nuova voce in studio incisa da Federico Fiumani anzich\u00e9 da Miro Sassolini come sull'originale.\n6: stessa versione dell'album Boxe.\n7-10: stesse versioni dell'EP Gennaio, qui riproposto nella sua integrit\u00e0."}
{"id": "3314254", "revid": "148107", "url": "https://it.wikipedia.org/wiki?curid=3314254", "title": "Ipoclorito di litio", "text": "L'ipoclorito di litio \u00e8 il sale di litio dell'acido ipocloroso.\nUsi.\nIn alcuni paesi \u00e8 ancora usato come disinfettante per piscine sebbene sia abbastanza nocivo.\nTossicit\u00e0.\nDosi di 500 mg/kg causano mortalit\u00e0 e patologie varie nei ratti. L'uso di prodotti disinfettanti basati sullo ione ipoclorito (quindi anche l'ipoclorito di sodio, la normale candeggina) possono reagire con sostanze acide per formare gas cloro estremamente tossico."}
{"id": "3314263", "revid": "36426", "url": "https://it.wikipedia.org/wiki?curid=3314263", "title": "Cristo Bambino con un girello", "text": ""}
{"id": "3314265", "revid": "149727", "url": "https://it.wikipedia.org/wiki?curid=3314265", "title": "Caronno Milanese", "text": ""}
{"id": "3314266", "revid": "767487", "url": "https://it.wikipedia.org/wiki?curid=3314266", "title": "Juan Francisco Moreno Fuertes", "text": "Carriera.\nClub.\nInizia la sua carriera con il Getafe, con il quale debutta in Coppa UEFA il 12 marzo 2008, in Getafe-Benfica 1-0.\nTrasferitosi al Real Madrid, il 2 maggio 2010 prende parte alla partita Real Madrid-Osasuna 3-2, subentrando sul 2-2 a Gago. Stessa cosa nella stagione seguente con Jos\u00e9 Mourinho quando entra nel match di ritorno degli ottavi di finale Levante-Real Madrid valida per la Copa del Rey. Nell'estate del 2013 viene ceduto al Real Betis e a gennaio 2014 si trasferisce in Inghilterra al Watford, senza per\u00f2 mai scendere in campo.\nNel giugno dello stesso anno, fa ritorno in Spagna, questa volta al Deportivo La Coruna, prima in prestito, ma poi successivamente a titolo definitivo.\nIl 13 luglio 2018 viene ceduto in prestito per una stagione al .\nDopo esser rientrato dal prestito, il 29 luglio 2019 passa all'."}
{"id": "3314272", "revid": "36426", "url": "https://it.wikipedia.org/wiki?curid=3314272", "title": "Il carro di fieno", "text": ""}
{"id": "3314276", "revid": "253269", "url": "https://it.wikipedia.org/wiki?curid=3314276", "title": "Thayer David", "text": "Biografia.\nNato in un piccolo centro del Massachusetts, David Thayer dovette combattere ed affrontare la profonda avversione che la sua famiglia provava per la recitazione. Questo sentimento era radicato a tal punto che, dopo che Thayer ebbe lasciato Harvard per dedicarsi al teatro, i familiari gli chiesero di modificare in qualche modo il nome perch\u00e9 non fosse ricollegabile direttamente a loro. Per accontentarli, Thayer decise di elidere il proprio secondo cognome, Hersey, e di scambiare il proprio nome con il cognome.\nLa sua fisionomia, con sopracciglia sporgenti e labbra prominenti, non gli avrebbe facilmente permesso di farsi strada come attore di primo piano, cosicch\u00e9 egli si specializz\u00f2 in ruoli di caratterista, restando in questo registro per tutta la sua carriera. Negli anni cinquanta lavor\u00f2 a Broadway e, sul finire del decennio, con l'avvento della televisione si avvicin\u00f2 al piccolo schermo. Partecip\u00f2 anche ad alcuni film come \"Faccia d'angelo\" (1957), \"Tempo di vivere\" (1958), e \"Viaggio al centro della Terra\" (1959), rivestendo spesso, come nell'ultimo caso, il ruolo del cattivo.\nNegli anni sessanta e settanta lavor\u00f2 molto anche sul piccolo schermo, prendendo parte a \"serial\" televisivi come \"Charlie's Angels\", \"Colombo\", \"Ellery Queen\" e \"Starsky &amp; Hutch\", e recitando in vari film per la televisione.\nNel 1969 spos\u00f2 l'attrice di origine inglese Valerie French, dalla quale divorzi\u00f2 nel 1975.\nNel 1978 Thayer David gir\u00f2 un \"pilot\" per una serie televisiva dedicata al detective Nero Wolfe, in cui avrebbe dovuto interpretare il famoso investigatore, ma mor\u00ec subito dopo, all'et\u00e0 di 51 anni, per un attacco di cuore."}
{"id": "3314281", "revid": "36426", "url": "https://it.wikipedia.org/wiki?curid=3314281", "title": "La nave dei folli (dipinto)", "text": ""}
{"id": "3314290", "revid": "36426", "url": "https://it.wikipedia.org/wiki?curid=3314290", "title": "Giudizio universale (Bosch trittico Vienna)", "text": ""}
{"id": "3314291", "revid": "1935652", "url": "https://it.wikipedia.org/wiki?curid=3314291", "title": "Joseph Augustine Di Noia", "text": "Biografia.\nNasce a New York, nell'omonima arcidiocesi, il 10 luglio 1943.\nFormazione e ministero sacerdotale.\nEntra sin da giovane nell'Ordine dei frati predicatori e viene ordinato presbitero per il medesimo ordine il 4 giugno 1970. Per molti anni ha svolto l'attivit\u00e0 di insegnamento accademico presso le facolt\u00e0 dei Domenicani.\nInizia la sua attivit\u00e0 nella Curia Romana nel 1997 come membro della Commissione Teologica Internazionale.\nIl 4 aprile 2002 papa Giovanni Paolo II lo nomina sottosegretario della Congregazione per la dottrina della fede; succede a Gianfranco Girotti, precedentemente nominato reggente della Penitenzieria Apostolica.\nMinistero episcopale.\nIl 16 giugno 2009 papa Benedetto XVI lo nomina segretario della Congregazione per il culto divino e la disciplina dei sacramenti ed arcivescovo titolare di Oregon City; succede ad Albert Malcolm Ranjith Patabendige Don, nominato arcivescovo metropolita di Colombo. L'11 luglio successivo riceve l'ordinazione episcopale, nella basilica del santuario nazionale dell'Immacolata Concezione a Washington, dal cardinale William Joseph Levada, prefetto della Congregazione per la dottrina della fede, co-consacranti Donald William Wuerl, arcivescovo metropolita di Washington e Thomas Cajetan Kelly, arcivescovo emerito di Louisville.\nIl 26 giugno 2012 \u00e8 nominato dallo stesso papa vicepresidente della Pontificia commissione \"Ecclesia Dei\", carica rimasta vacante per tre anni, dalla rinuncia per raggiunti limiti di et\u00e0 di Camille Perl.\nIl 21 settembre 2013 papa Francesco lo nomina segretario aggiunto della Congregazione per la dottrina della fede. Dal 13 novembre 2018 \u00e8 affiancato nell'incarico dall'arcivescovo Charles Scicluna.\nGenealogia episcopale.\nLa genealogia episcopale \u00e8:"}
{"id": "3314292", "revid": "1005847", "url": "https://it.wikipedia.org/wiki?curid=3314292", "title": "Elezioni presidenziali in Finlandia del 2006", "text": "Le elezioni presidenziali in Finlandia del 2006 si tennero il 15 gennaio (primo turno) e il 29 gennaio (secondo turno); videro la vittoria della Presidente uscente Tarja Halonen, sostenuta dal Partito Socialdemocratico Finlandese."}
{"id": "3314294", "revid": "580", "url": "https://it.wikipedia.org/wiki?curid=3314294", "title": "Stazione meteorologica di Vieste", "text": "La stazione meteorologica di Vieste \u00e8 la stazione meteorologica di riferimento per il Servizio Meteorologico dell'Aeronautica Militare e per l'Organizzazione Meteorologica Mondiale relativa alla localit\u00e0 di Vieste.\nCaratteristiche.\nLa stazione meteorologica si trova nell'Italia meridionale, in Puglia, in provincia di Foggia, nel comune di Vieste, a 50 metri s.l.m. e alle coordinate geografiche .\nL'osservatorio, rimasto presidiato fino al 1978, \u00e8 stato in seguito sostituito da una stazione meteorologica automatica di tipo DCP.\nMedie climatiche ufficiali.\nDati climatologici 1951-1980.\nIn base alla media del periodo 1951-1980, effettivamente elaborata tra il 1952 e il 1978 e non dissimile a quella del trentennio di riferimento climatico 1961-1990, la temperatura media del mese pi\u00f9 freddo, gennaio, si attesta a +9,2 \u00b0C; quella del mese pi\u00f9 caldo, agosto, \u00e8 di +24,7 \u00b0C."}
{"id": "3314295", "revid": "767487", "url": "https://it.wikipedia.org/wiki?curid=3314295", "title": "Useful Sheep", "text": "Useful Sheep \u00e8 un film muto del 1912 diretto da Mack Sennett.\nProduzione.\nIl film fu prodotto dalla The Keystone Film Company\nDistribuzione.\nDistribuito dalla Mutual Film Corporation, programmato insieme a Mabel's Adventures, il film usc\u00ec nelle sale il 16 dicembre 1912."}
{"id": "3314297", "revid": "98077", "url": "https://it.wikipedia.org/wiki?curid=3314297", "title": "Insierro", "text": ""}
{"id": "3314298", "revid": "1347902", "url": "https://it.wikipedia.org/wiki?curid=3314298", "title": "LUAZ", "text": "La LUAZ (, abbreviazione di \u041b\u0443\u0446\u044c\u043a\u0438\u0439 \u0430\u0432\u0442\u043e\u0441\u043a\u043b\u0430\u0434\u0430\u043b\u044c\u043d\u0438\u0439 \u0437\u0430\u0432\u043e\u0434 trasl. Luc'kyj avtoskladal'nyj zavod) \u00e8 una casa automobilistica ucraina sita nella citt\u00e0 di Luc'k, fondata nel 1955 e acquisita nel 2000 in seguito a bancarotta dal gruppo Bogdan. La casa automobilistica ha cambiato negli anni 3 nomi:\nLa casa era specializzata soprattutto in veicoli da fuoristrada e in veicoli anfibi ma, dopo l'acquisizione, il marchio non \u00e8 pi\u00f9 in uso dal 2006 e lo stabilimento di Luc'k \u00e8 stato destinato alla produzione di vetture su licenza Kia Motors e Hyundai Motor Company."}
{"id": "3314299", "revid": "2091899", "url": "https://it.wikipedia.org/wiki?curid=3314299", "title": "Paolo Carosone", "text": "Biografia.\nPaolo Carosone vive a Roma fino al 1960 e, dopo aver conseguito la maturit\u00e0 classica, si trasferisce ad Amsterdam dove studia disegno e scultura alla Kunstnijverheidsonderwijs fino al 1962. Si paga gli studi modellando statue di gesso in una fabbrica di articoli religiosi, in seguito fa la guida al mercato internazionale dei fiori di Aalsmeer dove si appassiona agli studi di botanica.\nDal 1962 al 1966 si trasferisce a Copenaghen dove studia incisione alla Scuola Grafica dell'Accademia Reale di Belle Arti. Durante la sua permanenza all'Accademia incomincia ad interessarsi fortemente anche alle scienze naturali (in particolare all'entomologia) ed alla musica, realizzando i suoi primi \u201dbassorilievi sonori\u201d : sculture che potevano essere \u201csuonate\u201d dal pubblico attraverso vari sistemi meccanici.\nLa galleria Gammel Strand allestisce la sua prima mostra personale di rilievo.\nNel 1965 si reca per la prima volta negli Stati Uniti dove il Museum of Modern Art di New York ed il Philadelphia Museum of Art acquistano molte sue opere. L'American Art Gallery di Copenaghen lo rappresenta in esclusiva mondiale.\nLa Calcografia Nazionale di Roma ( ora Istituto Centrale per la Grafica), allora diretta da Maurizio Calvesi, organizza la sua prima significativa mostra della sua opera grafica\nNel 1966 si stabilisce in Giappone ove rester\u00e0 fino al 1970. Studia l' \u201d Ukiyo-e \u201c l'antica arte giapponese dell'incisione sul legno, alla Tokyo University of the Arts (Tokyo Geijutsu Daigaku). Lo scrittore Kazuo Dan, suo garante durante gli anni del suo soggiorno in Giappone, lo introduce nel circolo letterario legato alla rivista di poesia e letteratura \u201cPolitaia\u201d con la quale inizia una collaborazione di scritti e disegni che durer\u00e0 fino al 1970.\nProgetta e realizza l'opera \u201cWinged Organ to play music by brain waves\u201d con il supporto della \u201cMinami Gallery\u201d e di quattro ingegneri informatici: una scultura audio cinetica, tecnologicamente molto complessa, che traduce le onde del cervello umano, il battito del cuore, la respirazione, la temperatura corporea e la pressione del sangue in suono elettronico.\nStringe amicizia con il compositore T\u014dru Takemitsu, che nel suo libro \u201cOto to Chinmoku to Hakari aeru hodo ni\u201d (Suono e silenzio a confronto) gli dedica un capitolo. \nNel 1970 lascia il Giappone ed arriva a Los Angeles sulla nave da carico \u201cRose\u201d come unico passeggero, insieme alle sue numerose sculture e progetti. Ispirato dall'architettura californiana degli anni trenta, esegue una serie di sculture cinetiche dal nome \u201cMonuments to the Automata\u201d.\nLavora per un periodo di due mesi alla realizzazione del suo film a pi\u00f9 schermi intitolato \u201cDo not polish the brass\u201d che evidenzia l'origine e l'ispirazione delle sue immagini. Nell'ambito di un programma dell'Istituto Italiano di Cultura di Belgrado espone alla galleria \u201cGraficki Kolectiv\u201d una serie di incisioni ispirate a vecchie immagini mediche ed al Centro culturale \u201cDom Omladine\u201d tiene una conferenza dal titolo \u201cL'uomo come parassita dell'universo\u201d. Viene inoltre proiettato il suo film \u201cDo not polish the brass\u201d. La stessa mostra inoltre viene presentata alla \u201cMaison de l'Art\u201d di Beirut.\nNel 1972 ritorna a Los Angeles dove la sua mostra personale alla \u201cEsther-Robles Gallery\u201d ottiene un importante successo. Tiene un ciclo di conferenze al \u201cGraphic Council \u201c del \u201cLos Angeles County Museum\u201d, al \u201cPasadena Museum of Art\u201d all'\u201c Otis Art Institute\u201d e al \u201cSan Francisco Museum of Art\u201d dal titolo \u201cIl composto eterogeneo del mio mondo poetico\u201d.\nInsegna incisione per due anni all'University of California di Berkeley, dove ha la possibilit\u00e0 di usare i laboratori delle varie facolt\u00e0 scientifiche e di compiere esperimenti sul fluire delle sabbie e dei cristalli colorati attraverso tubi pieni di gas rari.\nNel 1974, dopo una sua esposizione alla \u201cGalleria Allen\u201d di Vancouver, ritorna a Roma dove inizia una serie di acqueforti che intitola \u201cEngraved Images\u201d giocando sul doppio significato di \u201cImmagini Impresse\u201d nella memoria e sulla carta. Questa serie di lavori \u00e8 un viaggio nelle stanze della nostalgia.\nTorna negli Stati Uniti dove inizia una nuova serie di sculture in resine epossidiche, da lui definite \u201cHerobotics\u201d (termine formato dalla fusione delle parole \u201cEroe e Robot\u201d). Nel 1980 espone alla \u201cTemple Gallery\u201d di Roma la ricostruzione in chiave visionaria (scala 1-16), dell'obelisco di Piazza del Popolo e della sua sistemazione ad opera di Giuseppe Valadier, opera eseguita introducendo elementi scultorei realizzati al computer. Spinto dal suo sempre maggiore interesse per i sistemi di trascrizione delle lingue di tutto il mondo realizza, rielaborandoli al computer, una serie di \u201cGeroglifici tecnologici\u201d in resina epossidica.\nLa \u201cTemple University Tyler School of Arts\u201d di Philadelphia (U.S.A.) gli conferisce l'incarico prima come \u201cVisiting Lecturer\u201d ed in seguito come \u201cAssistant Professor\u201d per l'insegnamento della scultura, insegnamento che proseguir\u00e0 fino al 1988.\nNel 1981 inizia la creazione del suo \u201cMuseo di Storia Innaturale\u201d una serie di contenitori con dentro insetti ed altri animali meccanici.\nInaugura alla \u201cFondazione Lerici\u201d di Stoccolma la sua mostra \u201cPlastica Visionaria\u201d mostra itinerante attraverso le maggiori citt\u00e0 europee.\nIl suo crescente interesse per gli studi di linguistica si concretizza, attraverso l'amicizia e la collaborazione con lo psicolinguista Francesco Antinucci, nella realizzazione di un sistema universale di trascrizione dei suoni emessi dall'apparato fonatorio dell'uomo.\nIl Museo civico di zoologia di Roma mette a disposizione, a lui e ad alcuni suoi studenti, un locale del Dipartimento di Tassidermia. L'accesso ai reperti sar\u00e0 motivo di profonda ispirazione e nascono cos\u00ec disegni, fotografie, modelli, calchi in gesso di animali e di strutture ossee, che permetteranno di continuare la realizzazione del suo \u201cMuseo di storia Innaturale\u201d.\nViene invitato dalla NASA a partecipare al \u201cNASA Fine Art Program\u201d con l'incarico di documentare con le sue opere il lancio della navicella spaziale \u201cChallenger\u201d al \u201cKennedy Space Center\u201d di Cape Canaveral. \nNel 1986 si reca di nuovo in Florida per assistere allo sfortunato lancio dello Space Shuttle \u201cChallenger\u201d disegnando particolari della piattaforma di lancio e della navetta spaziale \u201cChallenger\u201d.\nNel 1987 esegue per il \u201cNASA Art Museum\u201d un obelisco alto sei metri commemorativo del \u201cChallenger\u201d. I nomi dei sette astronauti scomparsi nel disastro sono scritti sull'obelisco usando al posto delle lettere dell'alfabeto un codice geroglifico di trascrizione universale dei suoni da lui elaborato in collaborazione con il Direttore dell'Istituto di Scienze Cognitive del CNR di Roma Francesco Antinucci.\nIn tutti gli anni novanta continua la sperimentazione sulla fototranciatura chimica eseguendo sculture e bassorilievi in acciaio inox, bronzo fosforoso, alluminio ed ottone, eseguendo anche molte fusioni in alluminio di piccoli modelli di monumenti ispirati alla fantascienza.\nA Venezia inizia le illustrazioni della Divina Commedia di Dante Alighieri con una serie di acquarelli e di disegni ispirati da alcuni episodi dell'\u201dInferno\u201d.\nNegli anni 2000 lavora ad alcune sculture \u201cmitorobotiche\u201d ; ritratti idealizzati della classicit\u00e0 a cui aggiunge elementi robotici. Si dedica ad una serie di \u201csculture robotiche\u201d ispirate al mondo marino. I soggetti sono soprattutto granchi, aragoste, limuli, razze e conchiglie ma anche uccelli marini.\nComincia a dipingere una serie di tavole zoologiche e botaniche visionarie, originate da una fusione del mondo vegetale ed animale portando avanti cos\u00ec il progetto iniziato negli anni ottanta del \u201cMuseo di Storia Innaturale\u201d. Molte di queste immagini sono poi realizzate in modelli scultorei sia manualmente che attraverso il processo di prototipazione rapida usato nell'industria."}
{"id": "3314301", "revid": "1005847", "url": "https://it.wikipedia.org/wiki?curid=3314301", "title": "Elezioni presidenziali in Finlandia del 2000", "text": "Le elezioni presidenziali in Finlandia del 2000 si tennero il 16 gennaio (primo turno) e il 6 febbraio (secondo turno); videro la vittoria di Tarja Halonen, sostenuta dal Partito Socialdemocratico Finlandese."}
{"id": "3314303", "revid": "729019", "url": "https://it.wikipedia.org/wiki?curid=3314303", "title": "Romualdo Ghiglione", "text": ""}
{"id": "3314305", "revid": "83531", "url": "https://it.wikipedia.org/wiki?curid=3314305", "title": "Guy Gilbert", "text": "Biografia.\nNato a Rochefort, Gilbert studi\u00f2 in seminario in Algeria e fu sacerdote ad Algeri fino al 1970. Torn\u00f2 poi in Francia, a Parigi, dove si specializz\u00f2 nel lavoro contro la delinquenza giovanile nella classe operaia. In particolare, la sua azione si svolse nel XIX arrondissement, dove era presente una numerosa comunit\u00e0 di Pieds-noirs. Acquist\u00f2 una fattoria nel sud della Francia, nel dipartimento delle Alpi dell'Alta Provenza, e fond\u00f2 il centro \"Bergerie de Faucon\", dove ragazzi difficili potessero essere rieducati e rinseriti nella societ\u00e0 attraverso il lavoro, il contatto con gli animali e la natura e il rispetto per s\u00e9 stessi.\nRegolare corrispondente di Radio Notre-Dame, frequentemente ospite in televisione, \u00e8 anche giornalista per il giornale cattolico \"La Croix\" e autore prolifico. L'aspetto di Guy Gilbert, con i lunghi e fluenti capelli brizzolati e con indosso il solito malconcio giubbotto di pelle, e il suo linguaggio sono decisamente poco ortodossi. Il presidente francese Jacques Chirac lo nomin\u00f2 cavaliere della Legione d'Onore. Il premio gli fu consegnato dall'Abb\u00e9 Pierre.\nBibliografia.\nOpere tradotte in italiano"}
{"id": "3314306", "revid": "1442080", "url": "https://it.wikipedia.org/wiki?curid=3314306", "title": "Optik Mixtape Volume 1", "text": "Optik Mixtape Volume 1 fu il primo mixtape dell'etichetta tedesca Optik Records/Subword/BMG, pubblicato il 26 agosto del 2002. Delle 17 tracce presenti 11 sono nuove mentre 6 sono remix di brani usciti in precedenza.\nCollegamenti esterni.\n Recensione disco su Hiphop.at"}
{"id": "3314307", "revid": "149727", "url": "https://it.wikipedia.org/wiki?curid=3314307", "title": "Zavatterello", "text": ""}
{"id": "3314310", "revid": "36426", "url": "https://it.wikipedia.org/wiki?curid=3314310", "title": "Giudizio universale (Bosch trittico frammento)", "text": ""}
{"id": "3314321", "revid": "599013", "url": "https://it.wikipedia.org/wiki?curid=3314321", "title": "Ambrogio Levati", "text": ""}
{"id": "3314325", "revid": "599013", "url": "https://it.wikipedia.org/wiki?curid=3314325", "title": "Vittorio Lucchetti", "text": "La prima la vinse ai Giochi olimpici di (squadra composta, oltre da Lucchetti, da Arnaldo Andreoli, Ettore Bellotto, Pietro Bianchi, Fernando Bonatti, Luigi Cambiaso, Carlo Costigliolo, Luigi Costigliolo, Giuseppe Domenichelli, Roberto Ferrari, Carlo Fregosi, Romualdo Ghiglione, Ambrogio Levati, Francesco Loi, Luigi Maiocco, Ferdinando Mandrini, Lorenzo Mangiante, Antonio Marovelli, Michele Mastromarino, Giuseppe Paris, Manlio Pastorini, Ezio Roselli, Paolo Salvi, Giovanni Tubino, Giorgio Zampori e Angelo Zorzi) e la seconda a quelli di (con Luigi Cambiaso, Mario Lertora, Luigi Maiocco, Ferdinando Mandrini, Francesco Martino, Giuseppe Paris e Giorgio Zampori)."}
{"id": "3314326", "revid": "1305772", "url": "https://it.wikipedia.org/wiki?curid=3314326", "title": "Blow (Kesha)", "text": "Blow \u00e8 un brano musicale della cantante statunitense Kesha, estratto come secondo singolo dal suo EP \"Cannibal\". Il singolo \u00e8 stato inviato alle radio statunitensi l'8 febbraio 2011, ma era gi\u00e0 stato pubblicato prima della messa in commercio di \"Cannibal\" il 12 novembre 2010 come singolo promozionale dall'etichetta discografica RCA. La canzone \u00e8 entrata alla posizione numero 97 nella classifica statunitense nella settimana del 4 dicembre 2010 grazie alle vendite digitali. \"Blow\" \u00e8 un brano elettropop il cui testo parla di una festa, nella quale la cantante desidera solo divertirsi. Il brano \u00e8 stato incluso nel telefilm \"Victorious\", dove Kesha canta la canzone in un episodio.\nScrittura.\n\"Blow\" \u00e8 stato scritto dalla stessa Kesha insieme a Klas \u00c5hlund, Dr. Luke, Allan Grigg, Benjamin Levin e Max Martin. Secondo la cantante, il verso \"We're taking over\" \u00e8 rappresentativo di se stessa e dei suoi fans, come lei ha spiegato in un'intervista con \"Beatweek Magazine\": \"\u00c8 bellissimo il \"We're taking over\" perch\u00e9 io e i miei fans abbiamo introdotto un culto. Siamo pesci fuor d'acqua, ma ci siamo uniti assieme e stiamo facendo una rivoluzione. Stiamo prendendo il controllo. Perci\u00f2 ho scelto di inserirlo qui\".\n\"Blow\" \u00e8 un brano elettropop ed dance-pop che usa un ritmo infuso da un sintetizzatore come sostegno. Il brano si apre con una sinistra risata seguita da un ordine a ballare. Appena esplode il ritornello, la voce di Kesha si trasforma in un \"balbettio\" Auto-Tune che ripete quattro volte la frase \"This place about to blow\" su un ritmo elettronico. Segue il bridge, in cui il ritmo si altera e Kesha canta in stile rap rivolta ai presenti: \"Go insane, go insane / Throw some glitter / Make it rain on 'em / Let me see them hands.\" Il testo di \"Blow\" comunica un messaggio semplice, descritto come un inno alla festa, cio\u00e8 quello di ridere e divertirsi a un party.\nVideo.\nIl video musicale di \"Blow\" fu diretto da Chris Marrs Piliero e presentato il 25 febbraio 2011. Il regista mise in scena un aspetto mitologico. \u00abKesha \u00e8 alla ricerca di qualcosa di diverso, e ho fatto scorrere nella mia testa l'idea degli unicorni.\u00bb\nKesha sta colloquiando con due unicorni quando vede avvicinarsi l'attore James Van Der Beek che si fa strada tra le file di unicorni che ballano in una festa. Kesha bacia allora uno degli invitati con il viso da unicorno per ingelosirlo. Indispettito, l'uomo getta via la giacca e Kesha infila la mano sotto il suo abito e si sfila via il reggiseno. James a sua volta getta via un reggiseno. Poi s'avvicinano e la popstar lo invita a ballare con lei. Il ritornello risuona e s'accende una sparatoria furibonda in cui Kesha e Van Der Beeck s'affrontano sparandosi proiettili rossi che schizzano qua e l\u00e0 per la sala trafiggendo gli unicorni che emettono raggi color arcobaleno. James viene ferito nella lotta e cade a terra, e la cantante lo finisce con un colpo di pistola.\nUn'inquadratura ravvicinata mostra la testa dell'attore appesa a un muro con l'iscrizione \"James Van Der Dead\" e Kesha che ride istericamente con alcuni unicorni."}
{"id": "3314327", "revid": "149727", "url": "https://it.wikipedia.org/wiki?curid=3314327", "title": "San Giorgio Lomellina", "text": ""}
{"id": "3314328", "revid": "599013", "url": "https://it.wikipedia.org/wiki?curid=3314328", "title": "Ferdinando Mandrini", "text": "La prima medaglia la vinse ai Giochi olimpici di (squadra composta, oltre da Mandrini, da Arnaldo Andreoli, Ettore Bellotto, Pietro Bianchi, Fernando Bonatti, Luigi Cambiaso, Carlo Costigliolo, Luigi Costigliolo, Giuseppe Domenichelli, Roberto Ferrari, Carlo Fregosi, Romualdo Ghiglione, Ambrogio Levati, Francesco Loi, Vittorio Lucchetti, Luigi Maiocco, Lorenzo Mangiante, Antonio Marovelli, Michele Mastromarino, Giuseppe Paris, Manlio Pastorini, Ezio Roselli, Paolo Salvi, Giovanni Tubino, Giorgio Zampori e Angelo Zorzi) e la seconda a quelli di (con Luigi Cambiaso, Mario Lertora, Vittorio Lucchetti, Luigi Maiocco, Francesco Martino, Giuseppe Paris e Giorgio Zampori)."}
{"id": "3314329", "revid": "1310927", "url": "https://it.wikipedia.org/wiki?curid=3314329", "title": "Jordan Minev", "text": "Carriera.\nClub.\nDopo aver giocato con varie squadre di club, nel 2010 si trasferisce all'Ironi Kiryat Shmona, squadra del campionato israeliano.\nNazionale.\nConta ventiquattro presenze con la Nazionale bulgara."}
{"id": "3314331", "revid": "149727", "url": "https://it.wikipedia.org/wiki?curid=3314331", "title": "Valleggio", "text": ""}
{"id": "3314332", "revid": "4252", "url": "https://it.wikipedia.org/wiki?curid=3314332", "title": "Paolino Paperino e il mistero di Marte", "text": "Paolino Paperino e il mistero di Marte \u00e8 una storia a fumetti scritta e disegnata da Federico Pedrocchi, pubblicata a puntate tra il dicembre 1937 e l'aprile 1938 sui primi 18 numeri di \"Paperino e altre avventure\" dall'A.P.I. (\"Anonima Periodici Italiani\").\n\u00c8 la prima storia compiuta di un personaggio Disney realizzata in Italia, nonch\u00e9 uno dei pi\u00f9 antichi e precoci esempi di un'avventura completa con protagonista il personaggio, proiettato dal contesto urbano o rurale delle strisce statunitensi in uno scenario fantascientifico. Precursori sono state solo le rare avventure disegnate da William A. Ward e pubblicate in Inghilterra dal maggio 1937 su \"Mickey Mouse Weekly\".\nTrama.\nAccusato per equivoco di oltraggio a pubblico ufficiale, Paperino viene convinto con l'inganno da due sconosciuti - il dottor Kraus e Baus-Baus - a sfuggire alla giustizia imbarcandosi con loro su un razzo diretto sul pianeta Marte. A bordo, il papero trova il diario del tale capitano Bluff, senza poterlo leggere fino in fondo. Arrivati sul pianeta, Paperino viene mandato in avanscoperta, viene sequestrato da un gruppo di marziani, della trib\u00f9 dei Pindo, e portato al cospetto del loro capo. Costui si rivela essere Bluff e racconta di essere stato incastrato nel 1895 da Kraus, che lo sped\u00ec su Marte con il \u00abproiettile K 1\u00bb per scoprire il mistero di Marte, di cui gli rivel\u00f2 una parte tramite il diario. Quando Bluff sta per svelarlo a Paperino, i Pindo vengono attaccati dalla rivale trib\u00f9 dei Pondo, capeggiata da Kraus. Paperino tenta di aizzare invano i Pindo, con il risultato di essere scaraventato per accidente nella \u00abstanza del Sole\u00bb, che contiene il segreto del pianeta:\nGrazie a questo potenziamento, Paperino sgomina Kraus, Baus-Baus e la loro trib\u00f9, distruggendo accidentalmente e contestualmente la stanza del Sole. Rientrati sulla Terra, Paperino consegna alla giustizia i due criminali, incassa \u00ab2000 lire\u00bb di taglia, che deve subito consegnare come pagamento della multa per l'iniziale oltraggio al poliziotto.\nEdizioni.\nDopo la prima edizione in 18 puntate e una loro precoce raccolta nel n. 57 di \"Nel regno di Topolino\" nel 1938, la prima ristampa italiana risale al 1994, in occasione dei sessant'anni dalla creazione del protagonista; in contemporanea si \u00e8 avuta la prima edizione statunitense su \"Donald Duck\" n. 286 (Gladstone)."}
{"id": "3314334", "revid": "436907", "url": "https://it.wikipedia.org/wiki?curid=3314334", "title": "Live and Unreleased", "text": "Live and Unreleased \u00e8 il primo album dal vivo del gruppo musicale italiano Diaframma, pubblicato nel 1992 dalla Abraxas."}
{"id": "3314335", "revid": "599013", "url": "https://it.wikipedia.org/wiki?curid=3314335", "title": "Aaron Johnson", "text": ""}
{"id": "3314337", "revid": "599013", "url": "https://it.wikipedia.org/wiki?curid=3314337", "title": "Ezio Roselli", "text": ""}
{"id": "3314339", "revid": "599013", "url": "https://it.wikipedia.org/wiki?curid=3314339", "title": "Andrzej Bledzewski", "text": "Carriera.\nClub.\nFa la sua ultima presenza nell'Arka Gdynia il 14 marzo 2010 nella sconfitta per 2-0 contro lo Zag\u0142\u0119bie Lubin.\nDebutta con il Warta Pozna\u0144 il 6 marzo 2011 nella vittoria fuori casa per 0-1 contro il Nieciecza.\nDebutta con il Mied\u017a Legnica il 23 luglio 2011 nel pareggio per 1-1 contro il Chrobry G\u0142og\u00f3w.\nNazionale.\nDebutta in Nazionale il 13 febbraio 2002 nella vittoria fuori casa per 1-4 contro l'Irlanda del Nord."}
{"id": "3314341", "revid": "149727", "url": "https://it.wikipedia.org/wiki?curid=3314341", "title": "Cerretto Lomellino", "text": ""}
{"id": "3314343", "revid": "599013", "url": "https://it.wikipedia.org/wiki?curid=3314343", "title": "Antonio Marovelli", "text": ""}
{"id": "3314351", "revid": "599013", "url": "https://it.wikipedia.org/wiki?curid=3314351", "title": "Michele Mastromarino", "text": ""}
{"id": "3314353", "revid": "36426", "url": "https://it.wikipedia.org/wiki?curid=3314353", "title": "Ritrovamento del corpo di San Marco (Tintoretto)", "text": ""}
{"id": "3314355", "revid": "36426", "url": "https://it.wikipedia.org/wiki?curid=3314355", "title": "Miracolo del marito geloso (Tiziano)", "text": ""}
{"id": "3314356", "revid": "486946", "url": "https://it.wikipedia.org/wiki?curid=3314356", "title": "San Marco salva un Saraceno durante un naufragio (Tintoretto)", "text": ""}
{"id": "3314357", "revid": "327794", "url": "https://it.wikipedia.org/wiki?curid=3314357", "title": "Magnum opus", "text": "Magnum opus (plurale: magna opera; anche opus magnum e opera magna) \u00e8 un'espressione latina che significa \"grande opera\". Viene utilizzata soprattutto in riferimento alla pi\u00f9 celebre, grande e importante opera di uno scrittore, un artista o un compositore.\nTermini affini.\nA volte il termine \"magnum opus\" \u00e8 usato per indicare semplicemente \"una\" grande opera invece che \"la\" grande opera di una certa persona.\nIl \"magnum opus\" si differenzia dal \"capolavoro\" per il fatto che, generalmente, esso \u00e8 un lavoro su larga scala e viene annoverato tra le migliori opere dell'autore. Un capolavoro pu\u00f2 essere piccolo, corto o lieve, comunque di grande valore. Per esempio, molti compositori del XIX secolo passarono gran parte del loro tempo a scrivere opere enormi, ma vengono perlopi\u00f9 ricordati per composizioni pi\u00f9 brevi. Tra tali nomi possiamo riportare Franz Schubert, Robert Schumann, Isaac Alb\u00e9niz, e Franz Liszt. Esempi similari nella letteratura includono William Wordsworth e John Keats. Per quanto riguarda altri grandi artisti, come Beethoven, Wagner, Michelangelo e Raffaello, i due termini coincidono nel loro lavoro: le loro opere pi\u00f9 grandi sono spesso ricordate come le migliori.\nSi distingue dall'opera omnia, che \u00e8 invece l'insieme di tutte le opere di un autore, specie se appositamente raccolte in un unico progetto."}
{"id": "3314358", "revid": "36426", "url": "https://it.wikipedia.org/wiki?curid=3314358", "title": "Trafugamento del corpo di San Marco (Tintoretto)", "text": ""}
{"id": "3314359", "revid": "599013", "url": "https://it.wikipedia.org/wiki?curid=3314359", "title": "Giuseppe Paris", "text": "La prima la vinse ai Giochi olimpici di (squadra composta, oltre da Paris, da Arnaldo Andreoli, Ettore Bellotto, Pietro Bianchi, Fernando Bonatti, Luigi Cambiaso, Carlo Costigliolo, Luigi Costigliolo, Giuseppe Domenichelli, Roberto Ferrari, Carlo Fregosi, Romualdo Ghiglione, Ambrogio Levati, Francesco Loi, Vittorio Lucchetti, Luigi Maiocco, Ferdinando Mandrini, Lorenzo Mangiante, Antonio Marovelli, Michele Mastromarino, Manlio Pastorini, Ezio Roselli, Paolo Salvi, Giovanni Tubino, Giorgio Zampori e Angelo Zorzi) e la seconda a quelli di (con Luigi Cambiaso, Mario Lertora, Vittorio Lucchetti, Luigi Maiocco, Ferdinando Mandrini, Francesco Martino e Giorgio Zampori)."}
{"id": "3314360", "revid": "70495339", "url": "https://it.wikipedia.org/wiki?curid=3314360", "title": "Stazione meteorologica di Macomer", "text": "La stazione meteorologica di Macomer \u00e8 la stazione meteorologica di riferimento per il Servizio Meteorologico dell'Aeronautica Militare e per l'Organizzazione Meteorologica Mondiale relativa alla localit\u00e0 di Macomer.\nCaratteristiche.\nLa stazione meteorologica si trova nell'Italia insulare, in Sardegna, in provincia di Nuoro, nel comune di Macomer, a 559 metri s.l.m. e alle coordinate geografiche .\nL'osservatorio, rimasto presidiato fino al 1978, \u00e8 stato in seguito sostituito da una stazione meteorologica automatica di tipo DCP.\nDati climatologici 1951-1980.\nIn base alla media del periodo 1951-1980, effettivamente elaborata tra il 1952 e il 1978 e non dissimile a quella del trentennio di riferimento climatico 1961-1990, la temperatura media del mese pi\u00f9 freddo, gennaio, si attesta a +6,5 \u00b0C; quella del mese pi\u00f9 caldo, agosto, \u00e8 di +22,7 \u00b0C.\nLe precipitazioni medie annue sono di 620\u00a0mm, mediamente distribuite in 65 giorni di pioggia, con marcato e prolungato minimo in estate e picco massimo in inverno.\nL'umidit\u00e0 relativa media annua si attesta al 71,4% con minimo di 53% a luglio e massimo di 85% a gennaio."}
{"id": "3314363", "revid": "552422", "url": "https://it.wikipedia.org/wiki?curid=3314363", "title": "Bijao", "text": ""}
{"id": "3314366", "revid": "125205029", "url": "https://it.wikipedia.org/wiki?curid=3314366", "title": "Move Ya Body", "text": "Move Ya Body \u00e8 il singolo di debutto di Nina Sky, gruppo musicale statunitense composto dalle sorelle gemelle Nicole e Natalie Albino.\nLa canzone, scritta dalle stesse sorelle con l'aiuto di Cordel Burrell, fa un ampio utilizzo del riddim \"Coolie\", composto da Burrell. La canzone entra in classifica in diversi stati, ottenendo un discreto successo e riuscendo ad arrivare nella top 10, anche per il fatto di essere stato un pezzo gettonato nelle discoteche di quell'anno."}
{"id": "3314371", "revid": "287204", "url": "https://it.wikipedia.org/wiki?curid=3314371", "title": "Bacillo di Calmette-Guerin", "text": ""}
{"id": "3314376", "revid": "365417", "url": "https://it.wikipedia.org/wiki?curid=3314376", "title": "Personaggi di Slayers", "text": "Il seguente \u00e8 un elenco dei personaggi pi\u00f9 importanti della serie di anime e manga \"Slayers\". "}
{"id": "3314377", "revid": "599013", "url": "https://it.wikipedia.org/wiki?curid=3314377", "title": "Mario Lertora", "text": ""}
{"id": "3314383", "revid": "86599", "url": "https://it.wikipedia.org/wiki?curid=3314383", "title": "C/1919 Q2 Metcalf", "text": "C/1919 Q2 (Metcalf) \u00e8 una cometa non periodica scoperta il 22 agosto 1919 da Joel Hastings Metcalf dalla localit\u00e0 di \"Camp Idlewild\" (South Hero, Vermont), e scoperta indipendentemente da Alphonse Louis Nicolas Borrelly il giorno dopo da Marsiglia: per un certo periodo la cometa fu chiama 1919 c Metcalf-Borrelly. Al momento della sua scoperta la cometa aveva una magnitudine totale di 9,5a, il 22 novembre 1919 arriv\u00f2 alla 7a.\nLa cometa ha una MOID (al 2011) di 0,102 U.A.: tale fatto ha portato parecchi astronomi ad ipotizzare che questa cometa sia il corpo progenitore di uno sciame meteorico, le Omicron Draconidi."}
{"id": "3314386", "revid": "1305772", "url": "https://it.wikipedia.org/wiki?curid=3314386", "title": "Martha (opera)", "text": "Martha, oder Der Markt zu Richmond (\"Martha, o Il mercato a Richmond\") \u00e8 un'opera lirica in quattro atti di Friedrich von Flotow. Il libretto fu scritto da Wilhem Friedrich Riese sulla base di una storia di Jules-Henri Vernoy de Saint-Georges.\nLa prima fu data al Theater am K\u00e4rntnertor di Vienna il 25 novembre 1847.\nStoria.\nFlotow aveva composto il primo atto del balletto, \"Harriette, ou la servante de Greenwiche\", traendo spunto da un testo di Saint-Georges, per la ballerina Ad\u00e8le Dumil\u00e2tre. Questo venne rappresentato per la prima volta al Grand Op\u00e9ra di Parigi il 21 febbraio 1844. Poich\u00e9 il tempo disponibile per la composizione era molto breve la composizione del secondo e terzo atto venne affidata rispettivamente a Friedrich Burgm\u00fcller e \u00c9douard Deldevez. L'opera \"Martha\" fu poi composta come adattamento dal balletto.\nCritiche.\nSecondo Gustav Kobb\u00e9, \"Martha\", anche se scritta da un nativo del Meclemburgo e data per la prima volta a Vienna, \u00e8 un'opera di gusto elegante e di stile francese. Flotow era francese nella sua formazione musicale, come lo erano sia le origini della trama sia la partitura di questo lavoro, nella tradizione di Auber. Infatti Flotow aveva studiato composizione a Parigi sotto Reicha, 1827-1830, e dopo averla lasciata a causa della rivoluzione di luglio, vi ritorn\u00f2 per il periodo 1835-1848 e ancora dal 1863 al 1868.\nContenuto musicale.\nL'ouverture \u00e8 fra i pezzi pi\u00f9 apprezzati di Flotow. Inizia con una lenta introduzione in La minore che modula improvvisamente in La maggiore sul tema della \"preghiera di Lyonel\" del III atto (\"Mag der Himmel Euch vergeben\"), eseguita dal primo corno solista e poi dall'orchestra intera . Successivamente ritorna in La minore con un motivo agitato a rappresentare Lady Harriet e Nancy affaccendate, per passare poi in Do maggiore nel coro delle contadine dal I atto, eseguito dai legni accompagnati da rullante, corni e triangolo. Poi il tema ritorna agitato, ma ora in tonalit\u00e0 di La maggiore. Conduce poi, senza modulazione, alla ripresa della \"preghiera di Lyonel\" che conclude il pezzo. Le fluttuazioni di luci ed ombre ricordano Schubert o Weber (ad esempio l'ouverture del \"Der Freisch\u00fctz\"): ma senza modulazione in tonalit\u00e0 distanti, non fanno mai presagire una conclusione tragica.\nAnche se la potente ouverture lascia intravedere oscuri presagi, l'opera si conclude felicemente. La leggerezza della protagonista e la sincerit\u00e0 di Lyonel sono i suoi temi principali. La musica drammatica, tra Lyonel e Harriet nel quarto atto, \u00e8 pesante, mentre la sottolineatura delle scene comiche \u00e8, anche se in modo diverso, molto efficace. Nel suo idioma, come Mozart in \"Don Giovanni\" o Verdi in \"Un ballo in maschera\", von Flotow compose musica conviviale in un contesto tragico.\nLa melodia tradizionale irlandese \"The Last Rose of Summer\", inserita nel II atto, fu una geniale idea. All'epoca era normale inserire arie popolari nelle opere come pezzi di bravura per soprano, come ad esempio, \"Home Sweet Home\" nella scena della lezione de \"Il barbiere di Siviglia\" Cantanti come Jenny Lind o Adelina Patti ne cantarono diversi. In \"Martha\" l'usanza viene perpetuata e la melodia appare allora come un \"leitmotiv\" per rappresentare il desiderio di Lyonel. L'opera ha molte melodie originali, tra cui il duetto, il quartetto concertato e diverse arie solistiche. Tuttavia la romanza pi\u00f9 famosa, 'M'appari' ('Ach, so fromm') cantata da Lyonel nel terzo atto, non \u00e8 stata originariamente scritta per quest'opera, ma per \"L'\u00e2me en peine\" (prodotta alla Grand Opera di Parigi nel 1846), ed \u00e8 stata incorporata in \"Martha\" nel 1865 alla prima produzione di Parigi.\nTrama.\nAtto I.\nLady Harriet Durham, una dama d'onore della regina Anne, stanca della vita di Corte e insofferente alla corte dei suoi molti ammiratori, si ritira in campagna. Ma nella tranquillit\u00e0 finisce per annoiarsi e cos\u00ec decide di partecipare alla fiera di Richmond dove le ragazze si offrono come serve. Per divertimento, lei e la sua confidente Nancy si travestono da servette accompagnate dal suo vecchio cugino, Sir Tristan, un altro dei suoi ammiratori che la annoiano. Harriet riesce a disperdere la sua scorta, e lei e Nancy si uniscono alle ragazze in attesa di essere assunte. Due giovani agricoltori, Lyonel e Plumkett, sono alla ricerca di un paio di fanciulle da adibire ai lavori domestici e, colpiti dalla bellezza e dal fascino delle due ragazze, le assumono. Lady Harriet dice di chiamarsi Marta. Le ragazze sono per\u00f2 presto sgomente nello scoprire che sono tenute per legge a rimanere con i nuovi padroni per un anno. Sir Tristan non riesce a trarle fuori dalla loro situazione.\nAtto II.\nPresto i due contadini si innamorano delle due serve - Lyonel di Harriet e Plumkett di Nancy. Harriet nota che Lyonel \u00e8 di uno stato superiore a quello che appare. Lui \u00e8 un orfano che fu affidato ai genitori di Plumkett nella prima infanzia. Le cameriere sono totalmente incapaci di adempiere ai loro compiti e questo fa infuriare Plumkett. Alla fine della giornata le cameriere possono andare a letto e fuggono, attraverso la finestra, con l'aiuto di Sir Tristan. I giovani agricoltori sono angosciati ed arrabbiati per la perdita loro domestiche e Lyonel prova cos\u00ec grande dolore da cadere in uno stato di malinconia.\nAtto III.\nVagando nella foresta, Lyonel incontra un gruppo di cacciatori e fra essi riconosce Lady Harriet. Egli dichiara il suo amore per lei, ma lei lo respinge. Lyonel le ricorda il suo contratto che la obbliga a servirlo per un anno. Ella dice ai presenti che il giovane \u00e8 pazzo e Sir Tristano sostiene la sua dichiarazione. Viene pertanto ordinato di imprigionare il giovane. Lyonel ha con s\u00e9 un anello datogli da suo padre; quando gli fu donato egli gli disse che qualora si fosse trovato in difficolt\u00e0 avrebbe dovuto inviarlo alla regina. Egli pertanto, implora il suo amico di portarlo a Corte.\nAtto IV.\nL'anello salva Lyonel. La Regina lo riconosce come quello di un nobile esiliato, la cui innocenza \u00e8 stata poi dimostrata. Lady Harriet \u00e8 ora disposta ad accettare il suo corteggiamento poich\u00e9 non esiste pi\u00f9 una differenza di classe tra loro ed \u00e8 afflitta dal rimorso per il modo in cui lo ha trattato. Gli rivela pertanto la sua vera identit\u00e0 e gli dice che torner\u00e0 in possesso della sua tenuta, ma Lyonel accecato dalla rabbia verso Harriet, per l'ingiustizia subita, si rifiuta di accettare il suo amore. Per riconquistarlo, Harriet e Nancy ritornano alla fiera, ancora una volta vestite da servette. Quando Plumkett porta Lyonel alla fiera e riconosce le due belle cameriere, Lyonel capisce di amare Harriet. La abbraccia e decidono di sposarsi, cos\u00ec come Plumkett far\u00e0 con Nancy.\nRegistrazioni.\nAudio:\nVideo:"}
{"id": "3314387", "revid": "95031820", "url": "https://it.wikipedia.org/wiki?curid=3314387", "title": "Depressione della Dancalia", "text": ""}
{"id": "3314388", "revid": "2143966", "url": "https://it.wikipedia.org/wiki?curid=3314388", "title": "Stazione meteorologica di Otranto-Punta Palascia", "text": "La stazione meteorologica di Otranto-Punta Palascia \u00e8 la stazione meteorologica di riferimento per il Servizio Meteorologico dell'Aeronautica Militare e per l'Organizzazione Meteorologica Mondiale relativa alla localit\u00e0 costiera di Punta Palascia presso Otranto.\nStoria.\nL'osservatorio, gestito dalla Regia Marina fino al termine della seconda guerra mondiale, \u00e8 rimasto presidiato fino al 1978 presso il faro di Punta Palascia.\nIn seguito, a seguito della dismissione dell'osservatorio meteorologico, \u00e8 stata attivata nella medesima area di ubicazione una stazione meteorologica automatica di tipo DCP della rete del Servizio Meteorologico dell'Aeronautica Militare.\nCaratteristiche.\nLa stazione meteorologica si trova nell'Italia meridionale, in Puglia, in provincia di Lecce, nel comune di Otranto, in localit\u00e0 Punta Palascia, a 79 metri s.l.m. e alle coordinate geografiche .\nLa sua ubicazione \u00e8 in prossimit\u00e0 del punto pi\u00f9 orientale del territorio nazionale italiano, risultando pertanto la stazione meteorologica ufficiale italiana situata pi\u00f9 ad est.\nMedie climatiche ufficiali.\nDati climatologici 1951-1980.\nIn base alla media del periodo 1951-1980, effettivamente elaborata tra il 1952 e il 1978 e non dissimile a quella del trentennio di riferimento climatico 1961-1990, la temperatura media del mese pi\u00f9 freddo, gennaio, si attesta a +9,6\u00a0\u00b0C; quella del mese pi\u00f9 caldo, agosto, \u00e8 di +24,1\u00a0\u00b0C.\nLe precipitazioni medie annue fanno registrare il valore di 727\u00a0mm, con minimo tra primavera ed estate e picco massimo in autunno-inverno.\nValori estremi.\nTemperature estreme mensili dal 1946 ad oggi.\nNella tabella sottostante sono riportate le temperature massime e minime assolute mensili, stagionali ed annuali dal 1946 ad oggi, con il relativo anno in cui si queste si sono registrate. La temperatura massima assoluta del periodo esaminato di +40,2\u00a0\u00b0C \u00e8 stata registrala il 24 luglio 2007, mentre la temperatura minima assoluta di -5,2\u00a0\u00b0C risale al 31 gennaio 1963."}
{"id": "3314398", "revid": "599013", "url": "https://it.wikipedia.org/wiki?curid=3314398", "title": "Norbert Witkowski", "text": "Carriera.\nClub.\nDebutta con l'Arka Gdynia il 9 dicembre 2005 nella sconfitta casalinga per 0-2 contro il Lech Pozna\u0144.\nDebutta con i nuovi compagni dell'Iraklis il 17 aprile 2011 nel pareggio fuori casa 0-0 contro l'AEK Atene.\nDebutta con il G\u00f3rnik Zabrze il 17 marzo 2012 nel pareggio casalingo per 0-0 contro il \u0141KS \u0141\u00f3d\u017a."}
{"id": "3314400", "revid": "1305772", "url": "https://it.wikipedia.org/wiki?curid=3314400", "title": "Rifugio Mantova", "text": ""}
{"id": "3314402", "revid": "767487", "url": "https://it.wikipedia.org/wiki?curid=3314402", "title": "Ho salvato l'America", "text": "Ho salvato l'America (\"They Got Me Covered\") \u00e8 un film del 1943 diretto da David Butler."}
{"id": "3314403", "revid": "729019", "url": "https://it.wikipedia.org/wiki?curid=3314403", "title": "Guido De Filip", "text": ""}
{"id": "3314404", "revid": "889336", "url": "https://it.wikipedia.org/wiki?curid=3314404", "title": "Ognjen Vranje\u0161", "text": "Carriera.\nClub.\nDopo aver giocato con varie squadre di club, in prestito dalla Stella Rossa, nel 2011 si trasferisce al Krasnodar, squadra di club russa. Nel febbraio 2014, firma per i turchi dell'Elaz\u0131\u011fspor\nIl 21 giugno 2018, passa all'Anderlecht.\nNazionale.\nConta 38 presenze con la nazionale bosniaca. \u00c8 stato convocato per i Mondiali 2014 (esordio assoluto della nazionale bosniaca), dove ha esordito nella prima partita contro l'Iran, giocando gli ultimi trenta minuti di gioco."}
{"id": "3314405", "revid": "203463", "url": "https://it.wikipedia.org/wiki?curid=3314405", "title": "Steven Vogt", "text": ""}
{"id": "3314406", "revid": "594158", "url": "https://it.wikipedia.org/wiki?curid=3314406", "title": "Guido De Felip", "text": ""}
{"id": "3314411", "revid": "2091899", "url": "https://it.wikipedia.org/wiki?curid=3314411", "title": "Flavia Paulon", "text": " Biografa ufficiale della Mostra del Cinema di Venezia.\nFlavia Paulon e la Mostra del Cinema.\nFlavia Paulon nasce a Beddington, un sobborgo di Londra, il 14 novembre del 1906. Suo padre, Giuseppe Guidini, gode della doppia nazionalit\u00e0 svizzera e italiana \u2013 il nonno Giacomo architetto, la nonna Carlotta Zorzi nobildonna veneziana. L'ascendenza materna di Flavia \u00e8 armena: la famiglia risiedeva a Costantinopoli, ma fu costretta dalla persecuzione turca all'esilio londinese. Si chiamavano Sorgudjan, poi, seguendo l'esempio di molti armeni della diaspora che anelavano all'integrazione, diventarono Sorgudje. Giuseppe Guidini incontr\u00f2 e spos\u00f2 Sophia durante uno dei suoi viaggi alle dipendenze di un'azienda petrolifera londinese, la Homelight. Ebbero due figli, uno morto in tenera et\u00e0 e, dopo alcuni anni, si trasferirono a Torino, dove Giuseppe ottenne una rappresentanza che gli consent\u00ec di vivere vicino alle amatissime montagne piemontesi. Divorziarono \u2013 in Svizzera era possibile gi\u00e0 allora: Sophia si trasfer\u00ec a Biella con la figlia ancora piccola mantenendosi con lezioni di inglese e di pianoforte e coltivando la passione per la pittura (nel 1936 espose un'opera alla Biennale di Venezia nello spazio riservato agli artisti stranieri residenti in Italia). Infine Flavia, adolescente, approda a Venezia dove viveva la nonna paterna e dove si iscrisse al liceo classico. Spos\u00f2 giovanissima Mario Paulon, diplomato all'Istituto d'Arte, sezione architettura. Mise al mondo quattro figli. Flavia assimil\u00f2 la citt\u00e0 lagunare come una seconda pelle: parlava il dialetto fluentemente, interpretando persino la cadenza un po' cantilenante dei veneziani doc. Mantenne un rapporto costante con la comunit\u00e0 armena locale e, anche se in modo sporadico, con i padri mechitaristi di San Lazzaro. Essendo di madrelingua inglese e padroneggiando il francese, non le fu difficile trovare impiego in una citt\u00e0 come Venezia che allora viveva ancora, oltre che di turismo, di tanti traffici mercantili. Il suo primo approccio con il giornalismo fu con la rivista \u2018Lido\u2019, che usciva in inglese; qui nel 1932 incontr\u00f2 il conte Elio Zorzi, autentico intellettuale veneziano che, intuendone le doti, la fece assumere alla Biennale d'Arte, dove egli stesso ricopriva il ruolo di capo ufficio stampa. \nAlla Biennale e poi alla Mostra del Cinema, enti parastatali, il massimo cui poteva aspirare una donna era l'incarico di dattilografa, tanto che si dovettero inventare altre \u2018voci\u2019 per arrotondarle il modesto compenso. I direttori cambiavano, era lei a restare, a organizzare, a suggerire e molto spesso a programmare. Il punto di riferimento di produttori e registi era immancabilmente Flavia. Negli anni trenta non sarebbe stata proponibile una donna al vertice di un'istituzione pubblica tanto celebre quanto, inevitabilmente, clientelare. Si legge nel colophon del catalogo della XXVI Mostra Internazionale d'Arte Cinematografica: \u00abFlavia Paulon \u2013 Ufficio Mostre: con l'incarico particolare della Mostra del Film Documentario e di curare i rapporti con i produttori italiani ed esteri e di collaborare alle ricerche e alle selezioni dei film. Collaborazione con l'Ufficio Stampa alla preparazione del Catalogo Generale\u00bb.\nQuesta dicitura da sola illustra la posizione di assoluta preminenza di questa \u2018segretaria\u2019 che concentrava in s\u00e9 un lavoro che oggi sarebbe suddiviso in differenti e articolati uffici.\nLa Mostra del Cinema di Venezia fu il primo grande esperimento del genere a livello mondiale e testimonia come la cinematografia costituisse per lunga parte del Novecento l'asse portante della comunicazione e dell'informazione, a volte esprimendo arte e a volte documentando la storia nell'atto stesso del suo farsi.\nLa Biennale inizialmente si bas\u00f2 su un'organizzazione quasi artigianale, con pochi funzionari e scarsi finanziamenti. Flavia, per molti anni, sal\u00ec e scese le scale che dividevano la Biennale d'Arte dalla Mostra del Cinema secondo le necessit\u00e0, muovendosi agevolmente in entrambe. Ci\u00f2 le permise, quando fond\u00f2 il Festival di Asolo nel 1973, di programmare con assoluta competenza film d'arte e biografie d'artisti.\nSi occup\u00f2 anche del cinema dedicato ai ragazzi e ai cartoni animati, temi che lei prediligeva, ma che la Mostra lasci\u00f2 cadere dopo la ristrutturazione del \u201968. \nTorniamo agli anni del Fascismo. Il regime all'inizio concedeva qualche spazio alla Biennale e alla Mostra per dare al mondo l'immagine di una cultura lungimirante, pur con le inevitabili censure; uno spiraglio che si restringeva via via che il nazifascismo avvolgeva il Paese nella sua coltre oppressiva. Quando arriv\u00f2 la legge secondo la quale tutti i dipendenti dovevano essere tesserati, Flavia, convinta antifascista, affront\u00f2 la situazione col suo innato pragmatismo e con molta ironia. In verit\u00e0, prima che scadessero i termini di legge, venne iscritta al partito direttamente dall'Ente.\nNel 1940-42 la Mostra si trasform\u00f2 in una \u2018manifestazione\u2019 italo\u2013tedesca, ospitando film di Paesi neutrali. Poi tutto si ferm\u00f2 definitivamente fino alla fine del conflitto, con gli uffici di Ca\u2019 Giustinian occupati da un comando tedesco.\nConclusa la guerra, Flavia trov\u00f2 subito un lavoro ben retribuito presso il Comando alleato, sempre grazie alla sua ottima conoscenza dell'inglese. Fu lei, nel 1949, a consigliare Peggy Guggenheim nell'acquisto del bellissimo Palazzo Venier dei Leoni sul Canal Grande, oggi museo, dove la ricca americana si trasfer\u00ec con la celebre collezione Guggenheim. Flavia rest\u00f2 per Peggy l'amica su cui contare per risolvere i complicati burocratismi della citt\u00e0.\nPresto la Biennale la richiam\u00f2 e lei fu pronta a collaborare per rimettere in corsa la struttura. C'erano ottimi esperti che parteciparono alla rinascita: Elio Zorzi, all'epoca direttore, Francesco Pasinetti, Massimo Bontempelli. La Mostra ripart\u00ec alla grande.\nFlavia Paulon and\u00f2 in pensione nel 1968.\nContinu\u00f2 a tenere conferenze in ambito internazionale: fu per lei un'emozione particolare essere chiamata nel 1970 a Erevan, capitale dell'Armenia \u00abdove tutti parlavano armeno\u2026\u00bb; collabor\u00f2 con giornali e riviste cinematografiche di tutto il mondo; lavor\u00f2 ancora per il Festival, soprattutto durante la direzione di Gian Luigi Rondi, che di lei ha scritto: \u00abFlavia era stata per me parte integrante di quello che si chiama ancora Archivio Storico delle Arti Contemporanee \u2013 e mi rivolgevo a lei perch\u00e9 era la storia vivente della Mostra del Cinema e quindi mi sapeva dare tutte le notizie che mi precedevano negli anni '70... un contributo di conoscenze e di approfondimenti storici e anche sociologici di grande rilievo\u00bb.\nMa la vita professionale di Flavia Paulon non si esaurisce con la Biennale e con il Festival del Cinema di Venezia. Vennero poi il Festival della Fantascienza di Trieste, il Festival dei Cartoni Animati di Asolo, la Mostra Internazionale del Documentario sull'Arte di Padova e il Festival Internazionale del Film sull'Arte e di Biografie d'Artisti, oggi AsoloArtFilmFestival, che le ha intitolato il \u2018Premio alla carriera Flavia Paulon\u2019.Fu l'amicizia con Enrico Fulchignoni, presidente del Conseil International du Cin\u00e9ma de la T\u00e9l\u00e9vision et de la Communication Audiovisuelle, che le consent\u00ec di ottenere il Patrocinio dell'UNESCO per tutte le sue manifestazioni cinematografiche.\nFece parte di molte commissioni di selezione dei film e contribu\u00ec all'organizzazione di alcune retrospettive, fra queste quella del Cinema francese del 1953 con Henry Langlois, direttore della Cin\u00e9math\u00e8que fran\u00e7aise, e \u2018La nascita del film sonoro in America\u2019, organizzata dal critico Giulio Cesare Castelli nel 1962 che comprendeva film sonori e poi parlati dal 1926 al 1932.\nDiede grande impulso al cinema giapponese, promuovendo in particolare le proiezioni dei film di Kenji Mizoguchi e Akira Kurosawa, cui dedic\u00f2 anche due interessanti retrospettive nel 1955.\nNel \u201972-73 organizz\u00f2 il Festival Internazionale del Film Etnografico e Sociologico \u2018Venezia Genti\u2019, in collaborazione con il CIFES, il cui segretario generale era il regista Jean Rouch.\nFu membro permanente della Giuria del Premio Mercurio d'Oro della Camera di Commercio di Venezia, che viene assegnato, dal 1958, al miglior documentario di carattere economico presentato alla Mostra.\nNell'81 fece parte della Giuria del Festival du R\u00e9el, organizzato dal Centre Georges Pompidou di Parigi.\nUn lavoro incessante e appassionato, che ne ha fatto uno dei personaggi pi\u00f9 pregnanti e pi\u00f9 affascinanti della cinematografia del Novecento. \nFlavia Paulon muore improvvisamente il 18 aprile del 1987.\nLa Rassegna Internazionale del Festival del Film Scientifico Didattico.\nInizialmente faceva parte della Mostra del Documentario, sezione speciale. Nel 1956 la rassegna si trasfer\u00ec a Padova nell'ambito dell'Universit\u00e0 che poi si occup\u00f2 autonomamente dell'organizzazione. I film che venivano importati dall'estero venivano comunque legittimati dalla Mostra. Fin dall'inizio Flavia Paulon ebbe un ruolo attivo nella manifestazione e fu segretaria di giuria nel corso di tutte le 18 edizioni, fino al 1975.\nFestival internazionale del film di fantascienza di Trieste.\nNasce nel 1963 da un'idea di Flavia Paulon, in collaborazione con i giornalisti Piero Zanotto e Giulio Raiola e con Gastone Schiavotto che inizialmente fu il direttore artistico. Al Festival potevano partecipare solo lungo\u2013medio\u2013cortometraggi realizzati negli ultimi quattro mesi che testimoniassero il progresso raggiunto nel settore dalle cinematografie dei vari Paesi. La manifestazione ebbe grande successo di critica e di pubblico sia in Italia che, inaspettatamente, a livello internazionale. Nessuna rassegna, nemmeno la Mostra di Venezia, si era mai occupata di film di fantascienza e ci furono ben ottocento recensioni in riviste specializzate di tutto il mondo. La Paulon, forte della sua esperienza, organizzava quasi tutto dalla sua casa veneziana, promuovendo molte manifestazioni collaterali: mostre d'arte, tavole rotonde tematiche e rassegne retrospettive. Il Festival si concluse nel 1982 quando vennero a mancare i finanziamenti dell'Azienda di soggiorno e turismo di Trieste che l'aveva sostenuto.\nIl Festival Internazionale del Film sull'Arte e di Biografie d'Artista.\nL'attuale AsoloArtFilmFestival, nato nel 1973 da un'idea di Flavia Paulon che ne tenne la direzione artistica fino al 1982, si afferm\u00f2 sin dagli inizi come uno dei festival di maggior valore internazionale e fu, anche questo, patrocinato dall'UNESCO. La Paulon volle Enrico Fulchignoni membro stabile della giuria assieme a Guido Perocco, Umbro Apollonio, Fran\u00e7ois Le Targat, Mario Verdone, Nedo Ivaldi, Henri Storck e il gallerista francese Aim\u00e9 Maeght. La rassegna, originale e unica nel suo genere, divent\u00f2 un riferimento importante e modello per altri concorsi a livello mondiale.Dopo un lungo periodo di inattivit\u00e0 il Festival rinasce nel 2001 e da allora ogni anno assegna il Premio Flavia Paulon alla Carriera a \u00abun personaggio di rilevanza internazionale che, con la sua personalit\u00e0 e la sua arte, abbia lasciato il segno sulla scena del mondo del cinema e dell'arte contemporanea\u00bb.\nIl Festival Internazionale del Cartone animato.\nDal 2003 AsoloCartoonFestival nasce sulla scia del successo del Festival Internazionale del Film sull\u2019Arte e di Biografie d\u2019Artista di Asolo.\nFlavia Paulon, che si era gi\u00e0 occupata di film per ragazzi alla Mostra del Cinema, progett\u00f2 la manifestazione assieme a Carlo Bernini e con la collaborazione dell'amministrazione di Asolo. Fu la Paulon a decidere per il linguaggio dei cartoon. Si intendeva coinvolgere i bambini delle scuole in occasione della festa della befana, invece l'evento divent\u00f2 ben presto di livello nazionale e internazionale. Le retrospettive organizzate dalla Paulon venivano programmate anche a Milano, all'Istituto per lo Studio e la Diffusione del Cinema di animazione con cui c'era grande collaborazione.\nOmaggio alla Mostra di Venezia.\nFu una rassegna che, nel 1978, l'Istituto di Cultura di Palazzo Grassi commission\u00f2 a Flavia Paulon. La retrospettiva comprendeva una selezione dei grandi film che resero gloriosa la Mostra del Cinema: \u2018L\u2019uomo di Aran\u2019 di Robert Flaherty, \u2018Becky Sharp\u2019 di Rouben Mamoulian, \u2018Un carnet de bal\u2019 di Julien Duvivier, \u2018Luciano Serra Pilota\u2019 di Goffredo Alessandrini, \u2018Henry V\u2019 di Laurence Olivier e \u2018Ordet\u2019 di Carl Theodor Dreyer e altri.\nLa manifestazione ebbe notevole riscontro e per la Paulon fu un grande successo personale.\nLa Mostra Internazionale del Documentario di Padova.\nNasce il 4 febbraio del 1985, sempre ideato da Flavia Paulon e sotto la sua direzione, con l'appoggio dell'Associazione Culturale Francescana, con il patrocinio dell'UNESCO e con la collaborazione di Comune, Provincia e Regione. L'anno precedente Flavia organizz\u00f2 una manifestazione di prova inaugurata con un film sul pittore Giorgio De Chirico con la presentazione di Maurizio Calvesi. La partecipazione al Festival, che consisteva in un concorso e una sezione non competitiva, era su invito della Direzione artistica. Molti i grandi nomi che parteciparono alla prima manifestazione come Bertrand Tavernier, Joris Ivens, Jean Rouch, Michael Blakwood, Adolf Opel, Du\u0161an Vukotic, Ira Latour, Alfredo di Laura, Raffaele Andreassi, M.J. Ghenz, Erwin Leiser e altri. Furono invitati autori di tutto il mondo, dalla Nuova Zelanda al Venezuela.\nPubblicazioni.\n2000 film a Venezia 1932-1950, edito nel 1951, opera basilare della storia del cinema in genere e in particolare della Mostra veneziana, raccoglie una filmografia piuttosto completa: la Paulon si dovette affidare alla sua memoria per ricostruire i periodi precedenti alla guerra di cui si era persa molta documentazione. Ebbe grande successo fra gli addetti ai lavori e fu molto utile per l'edizione del volume pubblicato l'anno successivo in occasione del ventennale della Mostra \u2018Vent'anni di cinema a Venezia'.\nI mocassini indiani, edito nel 1970, \u00e8 una biografia del documentarista Robert Flaherty. Il regista aveva vinto il Leone d\u2019oro per il migliore film straniero a Venezia nel 1934 con \u2018L'uomo di Aran'. Flavia Paulon era certamente rimasta affascinata da questo grande documentarista e poeta del cinema, personaggio anarchico e non convenzionale che non accettava compromessi e che considerava il documentario pi\u00f9 importante del film romanzato. Il libro contiene il racconto inedito La storia di Comok scritto da Flaherty sulla vita degli esquimesi.\nLa Dogaressa Contestata, a lungo considerato il libro di maggior rilievo sulla Mostra del Lido venne pubblicato nel 1971 in concomitanza della XXXII Mostra del Cinema per la quale Flavia Paulon continuava a collaborare pur essendo gi\u00e0 in pensione.\n\u00c8 una cronaca dettagliata di eventi, situazioni e personaggi legati alla rassegna dalla nascita fino al 1970.\nPuntuale e pungente nelle ricostruzioni, ma scritto con umorismo e leggerezza di stile, \u00e8 anche un compendio di saggi consigli in un anno in cui sull'esposizione si riversarono troppe polemiche anche per i premi aboliti dopo le contestazioni del \u201968 e deve subire il sorpasso del Festival di Cannes.La continuazione della storia della Mostra \u00e8 conservata nell'archivio di famiglia e non \u00e8 mai stata pubblicata.\nLa rivista \u2018Film \u2013 rassegna internazionale di critica cinematografica\u2019, edito da Lombroso (Venezia), nasce nel 1955. Flavia Paulon, giornalista pubblicista dal 1952, che si era gi\u00e0 esercitata nella critica cinematografica su molte testate nazionali ed estere, ne fu direttore responsabile. Nella redazione anche Umbro Apollonio, direttore dell'Archivio Storico della Biennale dal 1950 al 1972. Era una rivista innovativa sia dal punto di vista grafico che redazionale, non ebbe mai una buona diffusione e dal \u201955 al \u201959 ne vennero pubblicati solo 11 numeri. Autorevoli le firme degli articoli pubblicati: Fran\u00e7ois Truffaut, Georges Sadoul, King Vidor, Cesare Zavattini, Giulio Cesare Castello, Edoardo Bruno e tanti altri. Molti di questi articoli erano stati pubblicati in altre riviste straniere e la Paulon, per merito dei buoni rapporti, otteneva l'autorizzazione alla traduzione.\nCi furono anche due numeri speciali, uno dedicato al regista russo Alexander Dovzhenko e l'altro al Congresso Internazionale sul Cinema e le Arti Figurative (Palazzo Strozzi Firenze 25 -28 ottobre 1955).\nSul ponte sventola bandiera bianca \u00e8 un breve documentario del 1957 sull'insurrezione veneziana contro gli austriaci ideato e prodotto da Flavia Paulon che volle con s\u00e9 il giovane Franco Kim Arcalli al suo esordio da regista e montatore. Kim si occup\u00f2 della realizzazione tecnica del cortometraggio assieme a Gianni Scarabello e quest'opera segna l'inizio della sua fortunata carriera. A distanza di cinquant'anni la pellicola \u00e8 stata riproposta nella seconda edizione del Festival Internazionale del Film di Roma in una rassegna di cinema d'essai.\nLa carica delle patate \u00e8 un racconto per ragazzi scritto da Flavia Paulon nel 1967 da cui viene tratta la sceneggiatura, alla quale collabora, dell'omonimo film di Walter Santesso a cui vennero ceduti i diritti. Il titolo originario era \u2018La battaglia del circo\u2019. \u00c8 una storia di gatti e di bambini ambientata in un freddo inverno veneziano.\nIl furto al museo \u00e8 un film per ragazzi ideato e prodotto da Flavia Paulon e girato da Roberto Milani. Non ebbe molta fortuna anche se nelle intenzioni doveva essere il primo episodio di una serie di telefilm e per questo la Paulon fond\u00f2 la casa di produzione Tetrarca Film."}
{"id": "3314412", "revid": "125221114", "url": "https://it.wikipedia.org/wiki?curid=3314412", "title": "Cesare De Agostini", "text": "Biografia.\nEra considerato uno dei pi\u00f9 noti autori di storia dell'automobilismo. I suoi libri hanno vinto due volte la selezione del \"Bancarella Sport\". Studioso della storia della Chiesa, scrisse sui cardinali e sui conclavi del XX secolo.\nNel 1992 fu indagato per furto aggravato, insieme all'allora presidente dell'ACI Mantova Franco Marenghi, in relazione alla sparizione di una parte dei cimeli di Tazio Nuvolari. Nell'occasione, in seguito ad una perquisizione effettuata nella sua abitazione, venne rinvenuta una vasta collezione di oggetti appartenuti al celebre pilota.\nNel 2002 sub\u00ec un processo per furto e ricettazione, in relazione alla sottrazione e al possesso di materiale appartenente al lascito testamentario della vedova di Nuvolari, processo conclusosi in primo grado con una condanna a 6 mesi di reclusione e 750 euro di multa. Il processo d'appello ha ribaltato tale sentenza nel 2010, assolvendo De Agostini con formula piena."}
{"id": "3314416", "revid": "125491889", "url": "https://it.wikipedia.org/wiki?curid=3314416", "title": "Ilario di Arles", "text": "Biografia.\nGiovinezza.\nIlario apparteneva ad una ricca famiglia di origine greca, ora forse borgognona o della Lorena o del Belgio (probabilmente la stessa origine del suo predecessore e parente Sant'Onorato di Arles). Studi\u00f2 eloquenza e belle lettere. Dopo gli studi occup\u00f2 un'importante posizione nell'amministrazione imperiale.\nAttaccato al mondo ed alle sue \"attrazioni illusorie\", rimaneva rest\u00eco alle esortazioni di Onorato a distaccarsene.\nMonaco a L\u00e9rins.\nTuttavia cambi\u00f2 opinione dopo aver raggiunto Onorato al monastero di L\u00e9rins. Egli respinse allora tutto ci\u00f2 che fino a quel momento lo aveva attratto, distribu\u00ec tutti i suoi beni e, attirato irresistibilmente dall'amor di Dio, si impegn\u00f2 con tutte le sue forze a recuperare il tempo perduto in attivit\u00e0 futili ed a progredire verso la perfezione monastica sotto la guida di Onorato.\nIn quel periodo Eucherio, futuro vescovo di Lione, gli affid\u00f2 l'educazione dei suoi due figli Salon e V\u00e9ran.\nPrimi contatti con Arles.\nNel 428 accompagn\u00f2 ad Arles Onorato, divenutone vescovo ed l'assistette per qualche tempo nei suoi incarichi pastorali, ma l'amore per la solitudine di Lerino prese il sopravvento ed egli ritorn\u00f2 alla vita monastica.\nTuttavia accett\u00f2 l'invito di Onorato ad assisterlo nei suoi ultimi momenti. Dopo la morte del vescovo, avvenuta il 16 gennaio 430, Ilario ne tenne l'elogio funebre, dipingendone la vita monastica. Nella sua \"Vita\" si ritrovano i temi tradizionali e la vita monastica \u00e8 definita come un servizio a Dio.\nEgli non si attard\u00f2 oltre, riprendendo la via del monastero per timore di essere eletto come successore di Onorato. Fu fermato per ordine del governatore Catus e riportato a viva forza nella citt\u00e0, ove clero e popolo procedettero con grande entusiasmo alla sua elezione a vescovo.\nSi dice che, allorch\u00e9 il santo protest\u00f2, dichiarando che si sarebbe sottomesso solo se Dio gli avesse mostrato con evidenza la Sua volont\u00e0, una colomba bianca si sia posata sulla sua testa e se ne fosse volata via solo dopo che egli ebbe dato il proprio assenso alla sua nomina.\nArcivescovo di Arles.\nFu cos\u00ec eletto vescovo, suo malgrado, all'et\u00e0 di 29 anni. Arles era allora una metropoli la cui giurisdizione si estendeva su pi\u00f9 di venticinque diocesi suffraganee della Provenza.\nLa sua predicazione.\nEbbe un inizio difficile, essendogli naturale, durante le prediche dal pulpito, interpellare direttamente i singoli fedeli:\n\u00abVoi, speziale, voi truccate le vostre bilance \u2026 voi, giudice, i vostri verdetti dipendono dai pollastri che ricevete in dono\u00bb\nDovette cos\u00ec cambiare stile di predicazione ed adattarsi al suo uditorio, allorch\u00e9 si rese conto che i fedeli si facevano sempre pi\u00f9 rari e che quindi la Parola di Dio non veniva pi\u00f9 intesa. Ilario era noto per il suo talento oratorio: egli sapeva rivolgersi tanto ai potenti quanto al popolo, e predicava la verit\u00e0 del Vangelo senza mascherarla e senza temere i potenti, non esitando a riprenderli direttamente in pubblico. Ma egli mostrava ci\u00f2 non di meno grande tenerezza nei confronti dei peccatori. Il suo grande principio era di rapportare tutto a Dio e di esaminare continuamente lo stato della propria anima, come se egli fosse sempre prossimo ad essere esaminato da supremo Giudice.\nUn prelato attivo.\nPer tutta la durata del suo ministero episcopale, Ilario lott\u00f2 contro le eresie, soprattutto contro il pelagianesimo, in collaborazione con l'amico San Germano d\u2019Auxerre. Egli presiedette numerosi Concili, ristabil\u00ec la disciplina ecclesiastica, fond\u00f2 chiese e monasteri che seguissero le tradizioni di Lerino, tra i quali uno sull'Isola di la Cappe, situata sul Rodano a circa 1500 metri a valle di Arles.\nAlcuni sostengono che abbia partecipato al concilio che deleg\u00f2 San Germano d'Auxerre e San Lupo di Troyes in Inghilterra per difendere la grazia contro il pelagianesimo. Tuttavia questo concilio fu pi\u00f9 probabilmente tenuto nel 428, sotto l'episcopato di Sant'Onorato.\nNel 434 egli consacr\u00f2 Massimo di Riez quale vescovo di Riez. In quanto metropolita di Provenza egli presiedette i concili di Riez (29 novembre 439), di Orange (441), Vaison (442) e di Arles (443).\nIl concilio di Riez riprese gran parte delle disposizioni del Concilio di Torino (397 o 418) e tent\u00f2 di rimediare nello stesso modo ai disordini del vescovado di Embrun.\nIl suo attivismo lo spinse talvolta a prendere decisioni che urtavano di volta in volta o i suoi colleghi vescovi o la Santa Sede. Ad esempio egli sostitu\u00ec un vescovo ammalato, il che pose problemi al momento in cui questo guar\u00ec. Papa Leone I rimprover\u00f2 ugualmente il suo ardore missionario che non teneva conto n\u00e9 delle regole della buona amministrazione, n\u00e9 degli ambienti del territorio e che lo spinse talvolta ad adottare le maniere forti. \nIl caso del vescovo Celidonio.\nQuesto comportamento lo port\u00f2 ad essere duramente ripreso dal papa nel 444 a causa del caso del vescovo Celidonio.\nLe cronache narrano che Ilario, recandosi in visita a Germano, vescovo di Auxerre, si sia fermato a Besan\u00e7on, ove aveva organizzato un concilio. Insieme ai vescovi vicini, egli depose il vescovo di quella diocesi, Celidonio, che non dipendeva dalla giurisdizione di Arles, con la motivazione che questi avrebbe sposato una vedova prima del suo ingresso nella Chiesa e che aveva presieduto esecuzioni capitali. Celidonio si rec\u00f2 a Roma, presso papa Leone I per difendersi ed ottenne soddisfazione venendo reinsediato nella sua sede episcopale.\nIlario, spinto dal suo zelo, si rec\u00f2 a sua volta a Roma nell'inverno 444 - 445, ma la sua difesa maldestra ed un papa reso diffidente verso l'ascetismo di questi monaci-vescovi, conferm\u00f2 la propria decisione. Ilario, revocato dalla Chiesa, fu allora messo sotto accusa per vari motivi.\nLa sanzione fu pesante: Leone lo dichiar\u00f2 escluso dalla comunit\u00e0, gli tolse la giurisdizione non solo sulle altre province ma sullo stesso Viennois e gli viet\u00f2 di ordinare vescovi e di presenziare a qualunque ordinazione. Ma il papa and\u00f2 oltre: il 6 giugno 445 ottenne dall'imperatore Valentiniano III un rescritto contro Ilario, presentato come persona ribelle all'autorit\u00e0 della Sede Apostolica ed alla Maest\u00e0 dell'Impero. Questo editto, che sottoline\u00f2 la supremazia del romano pontefice nella sorveglianza delle elezioni episcopali, fu una misura diretta contro le velleit\u00e0 d'indipendenza manifestate dal vescovo di Arles. Ilario fece atto di sottomissione a papa Leone ma si ritenne obbligato a pubblicare alcuni scritti in difesa della sua causa. Egli in seguito di dedic\u00f2 interamente alla preghiera e alla predicazione. Si conosce anche una lettera a lui indirizzata dal prefetto Auxiliaris: essa \u00e8 datata 445.\nCostruttore della cattedrale.\nIlario \u00e8 probabilmente l'iniziatore della nuova cattedrale di Arles, dedicata a Santo Stefano e situata all'incrocio del cardo massimo e del decumano massimo, che divenne successivamente cattedrale di Saint-Trophime, destinata a rimpiazzare quella antica, datata al secondo quarto del IV secolo e situata presso i bastioni della citt\u00e0. In quell'occasione la Chiesa di Arles, certamente in accordo con il potere civile, non esit\u00f2 a demolire i monumenti romani utilizzandoli come cave per pietre da costruzione. Cos\u00ec ad esempio successe per il teatro antico, a causa sia della sua vicinanza al sito prescelto per la nuova cattedrale che dell'ostilit\u00e0 dei cristiani verso gli spettacoli teatrali.\nLa morte.\nConsumato dal suo zelo e dalla sua austerit\u00e0, Ilario si ammal\u00f2 all'et\u00e0 di quarantotto anni e, dopo aver designato il suo successore, rimise l'anima a Dio il 5 maggio 449.\nSi narra che durante i suoi funerali:\n\u00ab\u2026si udirono cantare i Salmi solo in lingua ebraica per gli ebrei di Arles, che desideravano cos\u00ec onorare il Santo, poich\u00e9 la voce dei cristiani era soffocata dal dolore.\nIl corpo di Ilario fu interrato nella chiesa di San Genesio, quella ov'era stato inumato sant'Onorato ed il suo sarcofago si \u00e8 conservato.\nTuttavia la data della morte \u00e8 stata oggetto di controversie: Roberto Bellarmino la colloca nel 445, Aubert le Mire nel 446 e Gennadio di Marsiglia non prima del 450.\nA seguito di una lettera di papa Leone del 26 o del 22 agosto del 449, Ravennio fu il suo successore.\nBibliografia.\nin lingua francese:"}
{"id": "3314419", "revid": "1500233", "url": "https://it.wikipedia.org/wiki?curid=3314419", "title": "Stazione meteorologica di Vibo Valentia", "text": "La stazione meteorologica di Vibo Valentia \u00e8 la stazione meteorologica di riferimento per il Servizio Meteorologico dell'Aeronautica Militare e per l'Organizzazione Meteorologica Mondiale relativa alla citt\u00e0 di Vibo Valentia.\nCaratteristiche.\nLa stazione meteorologica si trova nell'Italia meridionale, in Calabria, nel comune di Vibo Valentia, a 520 metri s.l.m. e alle coordinate geografiche .\nL'osservatorio \u00e8 rimasto presidiato fino al 1975, ed in seguito sostituito da una stazione meteorologica automatica di tipo DCP.\nMedie climatiche ufficiali.\nDati climatologici 1951-1980.\nIn base alla media trentennale 1951-1980, effettivamente elaborata dal 1952 al 1975 e non dissimile da quella del trentennio di riferimento climatico 1961-1990 dell'Organizzazione Mondiale della Meteorologia, la temperatura media del mese pi\u00f9 freddo, gennaio, si attesta a +7,3 \u00b0C; quella del mese pi\u00f9 caldo, agosto, \u00e8 di +22,3 \u00b0C\nLe precipitazioni medie annue fanno registrare il valore di 902 mm, con marcato minimo in estate ed elevato picco in autunno-inverno."}
{"id": "3314423", "revid": "597500", "url": "https://it.wikipedia.org/wiki?curid=3314423", "title": "Ercole Olgeni", "text": "Carriera.\nAtleta a seconda degli anni della Reale Societ\u00e0 Canottieri Bucintoro e della Reale Societ\u00e0 Canottieri Querini di Venezia oltre alle due medaglie olimpiche, vanta anche due titoli europei, Pallanza 1906 nel due con e Lucerna 1908 \"quattro con\""}
{"id": "3314429", "revid": "106456", "url": "https://it.wikipedia.org/wiki?curid=3314429", "title": "Sant'Ilario di Arles", "text": ""}
{"id": "3314436", "revid": "597500", "url": "https://it.wikipedia.org/wiki?curid=3314436", "title": "Giovanni Scatturin", "text": "Giovanni Scatturin era atleta della Reale Societ\u00e0 Canottieri Bucintoro."}
{"id": "3314441", "revid": "767487", "url": "https://it.wikipedia.org/wiki?curid=3314441", "title": "Il ritorno dei desideri", "text": "Il ritorno dei desideri \u00e8 un album del 1994 dei Diaframma."}
{"id": "3314445", "revid": "287204", "url": "https://it.wikipedia.org/wiki?curid=3314445", "title": "Bernard Tomic", "text": ""}
{"id": "3314455", "revid": "775372", "url": "https://it.wikipedia.org/wiki?curid=3314455", "title": "Stazione meteorologica dell'isola di Stromboli", "text": "La stazione meteorologica dell'isola di Stromboli \u00e8 la stazione meteorologica di riferimento per il Servizio meteorologico dell'Aeronautica Militare e per l'Organizzazione meteorologica mondiale relativa all'Isola di Stromboli, nell'arcipelago delle Eolie.\nStoria.\nL'osservatorio meteorologico era originariamente gestito dalla Regia Marina, mentre dopo la seconda guerra mondiale pass\u00f2 sotto la gestione del Servizio Meteorologico dell'Aeronautica Militare.\nL'osservatorio rimase presidiato fino al 30 aprile 1975 e, in seguito alla sua dismissione, \u00e8 stata attivata nel medesimo luogo di ubicazione una stazione meteorologica automatica.\nCaratteristiche.\nLa stazione meteorologica, in passato presidiata e attualmente di tipo automatico DCP, si trova nell'Italia insulare, in Sicilia, nella citt\u00e0 metropolitana di Messina, nel comune di Lipari, sull'Isola di Stromboli, a 4 metri s.l.m. e alle coordinate geografiche .\nL'attuale stazione automatica, oltre ai dati di temperatura, temperatura di rugiada, vento e precipitazioni, effettua anche misurazioni dell'eliofania.\nMedie climatiche ufficiali.\nDati climatologici 1951-1980.\nIn base alla media trentennale 1951-1980, effettivamente elaborata tra il 1953 e il 1974 e non dissimile da quella del trentennio di riferimento climatico 1961-1990 dell'Organizzazione meteorologica mondiale, la temperatura media dei mesi pi\u00f9 freddi, gennaio e febbraio, si attesta a +12,3\u00a0\u00b0C; quella del mese pi\u00f9 caldo, agosto, \u00e8 di +26,0\u00a0\u00b0C.\nValori estremi.\nTemperature estreme mensili dal 1946 ad oggi.\nNella tabella sottostante sono riportate le temperature massime e minime assolute mensili, stagionali ed annuali dal 1946 ad oggi, con il relativo anno in cui si queste si sono registrate. La temperatura massima assoluta del periodo esaminato di +39,7\u00a0\u00b0C \u00e8 stata registrata nell'agosto 2021, mentre la temperatura minima assoluta di +1,5\u00a0\u00b0C risale al marzo 1963.\nSebbene la serie temporale parta dal 1946, si \u00e8 registrata una mancanza di dati nei periodi compresi tra il 1\u00ba maggio 1975 e il 27 luglio 2005, tra il 20 giugno 2007 e il 5 giugno 2008, tra il 7 febbraio 2009 e il 23 febbraio 2010, tra il 6 dicembre 2012 e il 20 aprile 2013, tra il 4 luglio e il 3 ottobre 2013, tra il 26 novembre 2014 e il 28 febbraio 2015 e tra il 4 giugno 2015 e il 5 aprile 2016; risultano incompleti i dati del settembre e novembre 2008, del periodo compreso tra novembre 2010 e gennaio 2011, del febbraio 2012, del novembre e dicembre 2013, del marzo 2015 e del periodo compreso tra il 7 giugno e il 29 luglio 2019."}
{"id": "3314457", "revid": "179980", "url": "https://it.wikipedia.org/wiki?curid=3314457", "title": "Itamar Batista Da Silva", "text": ""}
{"id": "3314460", "revid": "119991", "url": "https://it.wikipedia.org/wiki?curid=3314460", "title": "Stazione meteorologica di Salerno Pontecagnano Faiano", "text": ""}
{"id": "3314474", "revid": "767487", "url": "https://it.wikipedia.org/wiki?curid=3314474", "title": "Washington Under the American Flag", "text": "Washington Under the American Flag \u00e8 un cortometraggio muto del 1909 diretto da J. Stuart Blackton. Segue \"Washington Under the British Flag\", girato nel giugno 1909: i due corti facevano parte di un progetto intitolato \"The Life of George Washington\".\nFu il debutto sullo schermo per Clara Kimball Young: l'attrice sarebbe diventata di l\u00ec a poco uno dei volti pi\u00f9 noti e popolari del cinema dell'epoca.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla Vitagraph Company of America."}
{"id": "3314480", "revid": "76963", "url": "https://it.wikipedia.org/wiki?curid=3314480", "title": "Rafi Gavron", "text": "Biografia.\nGavron nasce a Hendon, un sobborgo di Londra, il 24 giugno del 1989, primogenito dei tre figli di Simon Gavron, un editore inglese nato da una ricca famiglia ebraica, e di Martha Pichey, una scrittrice statunitense. Il nonno paterno era il magnate della stampa londinese e filantropo Robert Gavron. Ha due fratelli, Benjamin (1992) e Moses (1996), ed ha la doppia cittadinanza. Nel 2008 ha preso parte ad un programma di volontariato, durato ben sei mesi, presso un kibbutz in Israele.\nDoppiatori italiani.\nNelle versioni in italiano dei suoi film, Rafi Gavron \u00e8 stato doppiato da:"}
{"id": "3314481", "revid": "287204", "url": "https://it.wikipedia.org/wiki?curid=3314481", "title": "Franz Xaver Messerschmidt", "text": "\u00c8 conosciuto soprattutto per le sue \"teste di carattere\", una serie di 69 busti (dei 100 originariamente previsti dallo scultore e dei quali appena 49 sono giunti a noi) rappresentanti 64 smorfie che, a quanto reso presente da Messerschmidt allo scrittore ed editore Christoph Friedrich Nicolai durante una visita di quest'ultimo all'artista nel 1781, erano quelle che esso eseguiva davanti ad uno specchio dandosi dei \u00abpizzicotti qua e l\u00e0\u00bb. Lo scopo dei pizzicotti era quello di domare lo \"Spirito della proporzione\" che Messerschmidt affermava gli infliggesse dolori in varie parti del corpo a causa della gelosia provata dallo spirito verso lo scultore per le strabilianti scoperte di quest'ultimo sulle proporzioni umane, il cui segreto risiedeva nell'Hermes egiziano."}
{"id": "3314483", "revid": "278830", "url": "https://it.wikipedia.org/wiki?curid=3314483", "title": "Saga di Amityville", "text": ""}
{"id": "3314484", "revid": "287204", "url": "https://it.wikipedia.org/wiki?curid=3314484", "title": "La vita davanti a s\u00e9", "text": "La vita davanti a s\u00e9 (titolo originale: \"La vie devant soi\") \u00e8 un romanzo dello scrittore francese Romain Gary, scritto sotto lo pseudonimo di \u00c9mile Ajar.\nPubblicato il 14 settembre 1975 da Mercure de France, ha ottenuto il premio Goncourt nello stesso anno malgrado Gary avesse gi\u00e0 vinto lo stesso premio quasi vent'anni prima con \"Le radici del cielo\".\nTrama.\nMom\u00f2 \u00e8 un bambino che viene cresciuto da Madame Rosa in un appartamento al sesto piano di un palazzo nel quartiere multietnico di Belleville, a Parigi. La donna, un'anziana ebrea reduce da Auschwitz, si occupa di crescere i figli di prostitute che per legge non possono tenerli con s\u00e9. Mom\u00f2 sembra un caso a parte; proviene da una famiglia musulmana e sua madre, a differenza delle altre, non si presenta mai e intorno alla sua origine sembra che tutti intorno a lui mantengano il mistero. Tutti i mesi Madame Rosa riceve un vaglia per il suo mantenimento.\nAffamato di sentimenti, Mom\u00f2 si affeziona a un cagnolino trovatello che chiama Super, e che poi cede a una facoltosa signora per evitare che anche lui viva nella precariet\u00e0 della casa. Tra i frequentatori abituali di Madame Rosa c'\u00e8 il nigeriano Monsieur N'Da Am\u00e9d\u00e9e, protettore di prostitute, analfabeta, che viene a farsi scrivere lettere da inviare ai genitori in Africa, nelle quali millanta imprese roboanti e ricchezze strabilianti.\nA mano a mano che cresce, verso i dieci anni Momo si rende conto che Madame Rosa sta invecchiando e che i sei piani da salire ogni giorno potrebbero risultarle fatali con i suoi 95 chili di peso. Gli altri bambini da lungo tempo in casa, il nero Banania e il piccolo Mo\u00efse, vengono adottati da nuovi genitori. Un giorno Momo viene notato davanti a un grande magazzino da una bella ragazza, che dopo avergli fatto dei complimenti per i suoi occhi si allontana. Mom\u00f2 la segue fino a casa.\nQualche tempo dopo la incontra per caso e la segue di nuovo in un edificio dove la giovane, Nadine, lavora come montatrice di film. Mom\u00f2 ha gi\u00e0 visto che la donna ha due figli, e questo limita la sua speranza di essere adottato da lei. Intanto la salute di Madame Rosa peggiora; le prostitute non le lasciano pi\u00f9 i bambini perch\u00e9 \u00e8 quasi immobilizzata a letto, il dottor Katz dice a Mom\u00f2 che l'anziana donna \u00e8 grave, anche se non ha il cancro da lei temuto. Mom\u00f2 \u00e8 combattuto fra il timore per la propria sorte (potrebbe essere affidato all'aborrita assistenza pubblica) e il dolore per la precaria condizione in cui versa l'unica figura materna che abbia mai avuto. La solidariet\u00e0 degli inquilini si mobilita, un gruppo di neri africani si reca nel suo appartamento per danzare ed effettuare cerimonie sacre intorno al letto dove Madame Rosa ha lunghi periodi di catatonia.\nImprovvisamente, un giorno cambia tutto nella vita di Mom\u00f2. Durante uno dei sempre pi\u00f9 rari periodi di lucidit\u00e0 dell'anziana donna, si presenta a casa un omino di nome Kadir Yo\u00fbssef; \u00e8 appena uscito dal manicomio criminale dove \u00e8 stato rinchiuso 12 anni per omicidio, vuole vedere il figlio che ha affidato a Madame Rosa. Si tratta del padre di Mom\u00f2, condannato per avere ucciso la madre del ragazzo, una prostituta della quale era protettore. Mom\u00f2 scopre cos\u00ec di avere 14 anni e non 10, come gli ha fatto credere Madame Rosa per timore di perderlo. La donna si oppone al desiderio dell'uomo, il quale ha una crisi cardiaca e muore.\nConfuso e irresoluto, Mom\u00f2 torna a trovare Nadine, la quale lo porta a casa propria. Suo marito \u00e8 un medico, anche lui molto interessato al caso del ragazzino, che per\u00f2 scappa quando vede i due figli della coppia. La situazione di Madame Rosa peggiora ancora, il dottor Katz vorrebbe ricoverarla in ospedale ma la donna ha il timore di finire in un letto come un vegetale, costretta a vivere oltre i limiti fisiologici per volont\u00e0 della medicina.\nAssecondando il suo desiderio, Mom\u00f2 dice al dottore che i parenti dell'anziana arriveranno da Israele per portarla via con s\u00e9; invece la accompagna nello scantinato del palazzo, dove Madame Rosa ha ricavato un \u201cangolo ebraico\u201d, una poltrona con un candelabro e altri segni di culto. La donna muore qui, e Mom\u00f2 rimane in lacrime per tre settimane accanto al corpo dell'anziana finch\u00e9 i vicini, richiamati dall'odore, scoprono i due nello scantinato.\nCritica.\nNella storia del Premio Goncourt, questo romanzo costituisce un'eccezione e rappresenta una mistificazione, dal momento che Romain Gary l'aveva gi\u00e0 vinto nel 1956 con \"Le radici del cielo\" e per regolamento il premio non pu\u00f2 essere attribuito due volte allo stesso autore.\nAll'ottavo scrutinio il romanzo vince il premio con 6 voti contro \"Un policeman\" di Didier Decoin (tre voti) e \"Villa triste\" di Patrick Modiano (un voto). Un parente di Gary di nome Paul Pavlovitch accett\u00f2 di attribuirsi l'identit\u00e0 dello pseudonimo \u00c9mile Ajar, al punto che la verit\u00e0 fu conosciuta solo dopo la morte dell'autore nel 1980, anche se la possibilit\u00e0 che Gary fosse il vero autore era gi\u00e0 stata ventilata in precedenza, fin dall'apparizione del romanzo..\nLa decisione di Romain Gary di scegliersi per l'occasione un nuovo pseudonimo dipendeva dalle critiche alle quali era soggetto; \u00e8 paradossale che un redattore della rivista \"Lire\" arrivasse, dopo la pubblicazione del vincitore del Goncourt, a criticare nel medesimo articolo Romain Gary e a sostenere che \u00c9mile Ajar fosse invece un talento.\nIl premio non \u00e8 mai stato revocato, dal momento che non \u00e8 attribuito a uno scrittore bens\u00ec a un libro."}
{"id": "3314490", "revid": "216401", "url": "https://it.wikipedia.org/wiki?curid=3314490", "title": "Nazionale di ciclismo su strada dell'Italia Dilettanti", "text": ""}
{"id": "3314491", "revid": "767487", "url": "https://it.wikipedia.org/wiki?curid=3314491", "title": "Washington Under the British Flag", "text": "Washington Under the British Flag \u00e8 un cortometraggio muto del 1909 diretto da J. Stuart Blackton.\nProduzione.\nSupervisionato da J. Stuart Blackton, il film fu prodotto dalla Vitagraph Company of America: il cortometraggio faceva parte di un progetto in due parti dal titolo \"The Life of George Washington\". La seconda parte, girata in luglio, fu \"Washington Under the American Flag\".\nDistribuzione.\nDistribuito dalla Vitagraph Company of America, il film - un cortometraggio in una bobina - usc\u00ec nelle sale statunitensi il 29 giugno 1909."}
{"id": "3314495", "revid": "1005847", "url": "https://it.wikipedia.org/wiki?curid=3314495", "title": "Elezioni presidenziali in Portogallo del 2011", "text": "Le elezioni presidenziali in Portogallo del 2011 si tennero il 23 gennaio; videro la vittoria del Presidente uscente An\u00edbal Cavaco Silva, sostenuto dal Partito Social Democratico."}
{"id": "3314507", "revid": "76963", "url": "https://it.wikipedia.org/wiki?curid=3314507", "title": "Ksenia Solo", "text": "Biografia.\nKsenia Solo \u00e8 nata in Lettonia l'8 ottobre del 1987 ed \u00e8 cresciuta in Canada dove ha studiato danza fino all'et\u00e0 di 14 anni. I suoi genitori si sono trasferiti in Canada nel 1992, dopo i disordini che portarono alla dichiarazione di indipendenza della Lettonia dall'Unione Sovietica nel 1990.\nKsenia \u00e8 nota soprattutto per il ruolo di Zoey Jones nella serie \"Renegadepress.com\", grazie al quale ha vinto il Gemini Award nel 2005 e nel 2006. Successivamente \u00e8 apparsa in diversi film e serie televisive canadesi. Nel 2010, oltre ad aver interpretato la parte di Natasha (Tasha) in \"Life Unexpected\", ha anche avuto una piccola parte nel film \"Il cigno nero\" di Darren Aronofsky. Dal 2010 Ksenia Solo \u00e8 co-protagonista nella serie \"Lost Girl\" nella quale interpreta il ruolo di Kenzi."}
{"id": "3314508", "revid": "767487", "url": "https://it.wikipedia.org/wiki?curid=3314508", "title": "Pino Massara", "text": "Biografia.\nGli inizi.\nLasciati alle spalle gli studi di chimica e quelli di conservatorio, Pino Massara approda al successo nel campo pop alla fine degli anni cinquanta con due sue canzoni interpretate da un cantante fino ad allora conosciuto quasi esclusivamente dagli amanti del jazz: Nicola Arigliano.\nLe canzoni: \"I Sing \"Ammore\"\" e \"Amorevole\" vengono riprese all'estero da interpreti quali Dean Martin, Frankie Avalon, Caterina Valente, Les Compagnons de la chanson, Dalida e altri.\nSulle ali del successo ottenuto, si susseguono negli anni sessanta una serie di hit destinate a diventare evergreen: per Arigliano, \"Permettete signorina\" (ripresa negli USA da Nat King Cole), \"\u00c8 solo questione di tempo\" (in vetta alle classifiche di vendita per 12 settimane), \"20 km al giorno\" (Festival di Sanremo 1964), per Tony Dallara \"Ghiaccio bollente\", per Bruno Martino \"Por dos besos\" (diventato successo internazionale grazie alla versione de Los Chakachas e riproposto nel 2005 da Renzo Arbore).\nNel 1960 diventa Direttore artistico della Italdisc; l'anno successivo diventa padre di Donatella.\nPoi l'incontro con Mina (\"Ho scritto col fuoco\", \"Prendi una matita\", \"Confidenziale\", \"La nonna Magdalena\", \"I problemi del cuore\", \"Vulcano\", \"Le farfalle della notte\") e quello con Adriano Celentano (\"Chi ce l'ha con me\", \"Le lunghe notti\", \"La festa\", \"Grazie prego scusi\", ripresa negli USA da Dean Martin) e la grande emozione di assistere alla registrazione di \"Epirops\" da parte di Shirley Bassey. A met\u00e0 degli anni sessanta costituisce con Alessandro Celentano, fratello maggiore di Adriano, la CM, casa di produzione indirizzata alla scoperta di nuovi talenti.\nNe nasce l'incontro con Albano Carrisi che, ribattezzato Al Bano, viene introdotto alla Voce del Padrone con la quale firma un contratto discografico.\nMassara ne \u00e8 il produttore e con \"Nel sole\" (P.Massara-Carrisi-Pallavicini) partecipa al Disco per l'Estate del '67 riscuotendo un enorme successo (pi\u00f9 di un milione di copie vendute).\n\u00c8 di quell'anno l'incontro con due fratelli di Asti, Paolo Conte e Giorgio Conte, che si rivolgono a Massara come loro autore di riferimento. Ne nasce un affiatato gruppo di lavoro insieme ai parolieri Vito Pallavicini e Luciano Beretta, che in breve tempo sforna una serie di successi tra i quali \"Deborah\" (Festival di Sanremo 1968, Fausto Leali e Wilson Pickett), e, in seguito, \"La coppia pi\u00f9 bella del mondo\" (Celentano/Mori).\nA Sanremo '68 Massara \u00e8 presente come compositore anche con \"La siepe\" (Al Bano e Bobby Gentry), che si aggiudica il premio della critica.\nNel 1968 scrive insieme a Vito Pallavicini ed Enrico Intra, il brano \"Amerai\", inciso come lato B del singolo sanremese \"No amore\", di Giuni Russo, allora chiamata semplicemente, Giusy Romeo.\nLa Bla Bla Record.\nAll'inizio degli anni settanta decide di mettersi in proprio fondando una casa discografica, la Bla Bla, che si presenter\u00e0 sul mercato come etichetta alternativa. In sette anni di vita la Bla Bla produce, tra gli altri, un allora sconosciuto Franco Battiato, che con una serie di LP di avanguardia (\"Fetus\", \"Pollution\", \"Sulle corde di Aries\", \"Clic\", \"M.elle le \"Gladiator\"\") s'impone all'attenzione di operatori italiani e stranieri, tanto che una selezione dei suoi dischi viene riprodotta dalla prestigiosa Island inglese vincendo il premio BillBoard.\nEmergono inoltre i Capsicum Red, guidati da Red Canzian, che con il singolo \"Ocean\" raggiungeranno i primi posti in classifica; Canzian, pi\u00f9 tardi, entrer\u00e0 a far parte dei Pooh; gli Aktuala (gruppo facente capo a Walter Maioli), le cui musiche mediterranee rimangono ancora come prezioso documento di ricerca, tanto da essere in parte riprese nella colonna sonora del film \"Il gladiatore\" con Russell Crowe.\nEsperienze internazionali.\nTerminata l'esperienza Bla Bla alla fine degli anni settanta, Massara affronta una nuova esperienza come autore/interprete e, mirando soprattutto al mercato internazionale, realizza un \"disco dance\" nel quale \u00e8 interprete, autore, produttore e che, nella versione in lingua italiana distribuito originariamente dalla Emi France, ha riscosso successo in tutto il mondo (tranne l'Italia): \"Margherita\" (titolo che nulla ha a che vedere con la nota canzone di Riccardo Cocciante) \u00e8 arrivato a vendere pi\u00f9 di due milioni di copie.\nNegli anni ottanta/novanta, parallelamente ad una impegnativa partecipazione agli Organi Sociali della SIAE in difesa dei diritti degli Autori, cerca esperienze diverse da quelle strettamente legate alla \"canzone\".\nSi dedica cos\u00ec a scrivere per il teatro, per il cinema, la fiction, i cartoni animati, le pubblicit\u00e0, e torna alla canzone solo nel '90 per l'album di debutto di Mietta (il brano che le scrive \u00e8 \"Cuore di metallo\"). Nel '93, in seguito ad un curioso incontro fatto a Parigi, decide di scrivere una canzone per bambini. Con Oscar Avogadro nasce cos\u00ec \"Il coccodrillo come fa?\", che vince lo Zecchino d'Oro '93. Si ripete l'anno successivo in coppia con Vito Pallavicini con \"Metti la canottiera\".\nSanremo e la morte.\nMancava di poter calcare il palcoscenico di Sanremo. E ci\u00f2 avviene nel 1993, alla prima edizione del pre-festival denominato Sanremo Giovani, nel cui regolamento non era ancora previsto il limite d'et\u00e0 (che verr\u00e0 introdotto l'anno successivo).\nMassara, con il brano \"Mastroianni\", entra tra i prescelti con il voto unanime della giuria. E l\u00ec si ritrova a misurarsi con Andrea Bocelli, Giorgia, Irene Grandi, Gi\u00f2 Di Tonno, Lighea. Non si qualifica per il Festival di Sanremo 1994, ma in compenso ha un largo consenso da parte della stampa, che lo fa decidere a produrre un disco da cantautore: \"Quest'anno voglio navigare\", premiato al Tenco.\nNel 2003 si trasferisce in Umbria, a Todi e si dedica pi\u00f9 che altro a scrivere musica per colonne sonore fino a che, nel 2008, sollecitato da Maurizio Costanzo, decide di cimentarsi in una forma musicale completamente libera da schemi: nasce cos\u00ec, su testi di Rossella Conz, una \"concept opera\" (\"Migrantes\"), che in anteprima viene presentata al Todi Arte Festival con grande successo.\nNel 2012 lavora ad una nuova opera/musical dal titolo \"Kaos\".\nMuore il 23 luglio 2013 all'et\u00e0 di 82 anni.\nBrani musicati.\nElenco dei brani composti da Pino Massara per vari artisti di musica leggera:\nProduzioni.\nPrincipali produzioni discografiche:"}
{"id": "3314510", "revid": "76963", "url": "https://it.wikipedia.org/wiki?curid=3314510", "title": "Austin Basis", "text": "Biografia.\nCresciuto a Brooklyn, frequenta varie accademie di recitazione, fra cui la Actors Studio. Il suo esordio ufficiale \u00e8 in \"Porn 'n Chicken\", un film per la televisione di Comedy Central. Negli anni successivi, fa delle piccole parti in vari telefilm, come \"\" e \"NCIS - Unit\u00e0 anticrimine\".\nIntorno al 2005 si trasferisce a Los Angeles, dove inizia a lavorare in campo pubblicitario. Viene ingaggiato anche in vari film, in ruoli da comprimario. Nel 2010, viene assunto per il ruolo di Math Rogers in \"Life Unexpected\".\nNel 2012 entra a far parte del cast del nuovo telefilm della rete americana CW, \"Beauty and the Beast (serie televisiva 2012)\" nei panni di JT.\nNel 2018 veste i panni di Todd Cornwell nell\u2019episodio 3x15 della serie televisiva \"Lucifer\"."}
{"id": "3314512", "revid": "767487", "url": "https://it.wikipedia.org/wiki?curid=3314512", "title": "Circondario di Borgo San Donnino", "text": "Il circondario di Borgo San Donnino era uno dei circondari in cui era suddivisa la provincia di Parma.\nStoria.\nIl circondario di Borgo San Donnino, parte della provincia di Parma, venne istituito nel 1859, in seguito ad un decreto dittatoriale di Carlo Farini che ridisegnava la suddivisione amministrativa dell'Emilia in previsione dell'annessione al Regno di Sardegna.\nIl circondario venne soppresso nel 1926 e il territorio assegnato al circondario di Parma.\nSuddivisione.\nNel 1863, la composizione del circondario era la seguente:"}
{"id": "3314513", "revid": "117875625", "url": "https://it.wikipedia.org/wiki?curid=3314513", "title": "Gem\u00e4ldegalerie der Akademie der bildenden K\u00fcnste", "text": "La Gem\u00e4ldegalerie der Akademie der bildenden K\u00fcnste (traduzione letterale: \"Pinacoteca dell'Accademia di belle arti\") \u00e8 un museo di Vienna.\nStoria e collezioni.\nL'Accademia di belle arti venne edificata tra il 1872 e il 1876 su progetto di Theophil Hansen. Secondo le teorie didattiche dell'epoca, l'apprendistato dei giovani artisti prevedeva l'esercizio alla copia di dipinti di artisti famosi, per questo venne composta una pinacoteca con importanti opere appositamente offerte allo studio. Decaduta tale impostazione didattica, resta oggi un'importante pinacoteca, la \"Gem\u00e4ldegalerie\", appunto.\nOggi la collezione comprende il \"Trittico del Giudizio di Vienna\" di Hieronymus Bosch, opere di Rubens, Rembrandt, van Dyck e altri olandesi e fiamminghi del XVII secolo. Inoltre i \"Bambini che giocano a dadi\" di Murillo, la \"Liberazione di San Pietro\" di Mattia Preti, vedute di Francesco Guardi, tavole di Lucas Cranach il Vecchio e di Tiziano. Importanti tele testimoniano il classicismo viennese del XIX secolo.\nNel 2010 \u00e8 stato inaugurato un nuovo spazio per le mostre di arte contemporanea prodotta da studenti e insegnanti, oltre a mostre sulla collezione di incisioni (Kupferstichkabinett)."}
{"id": "3314514", "revid": "18379", "url": "https://it.wikipedia.org/wiki?curid=3314514", "title": "Accademia di belle arti (Vienna)", "text": ""}
{"id": "3314515", "revid": "149727", "url": "https://it.wikipedia.org/wiki?curid=3314515", "title": "Tre Casali", "text": ""}
{"id": "3314516", "revid": "287204", "url": "https://it.wikipedia.org/wiki?curid=3314516", "title": "Visconti di Marsiglia", "text": "I visconti di Marsiglia sono una famiglia vicecomitale la cui origine risale alla met\u00e0 del X secolo con Arlulfo di Marsiglia. Questa famiglia si estinse nel 1216 con Roncelino di Marsiglia, abate dell'Abbazia di San Vittore, poi visconte di Marsiglia, l'ultimo della stirpe a possedere i diritti sulla viscontea.\nOrigini.\nIl primo antenato conosciuto di questa famiglia \u00e8 Arlulfo di Marsiglia o \"Arnulfo\" che appare in occasione delle donazioni delle terre fiscali e dei diritti pubblici sulla valle di Trets di cui egli beneficia nel 950 da parte del re di Borgogna e Provenza, Corrado III. Per lo storico Jean-Pierre Poly, la parte maggiore dei fischi marsigliesi sarebbero stati dati dal re Corrado ad Arnulfo il Viennese [del Viennois], figlio di Tiberto, intorno agli anni 948-952. Si tratta di un dominio immenso, intorno ai 60.000 ettari, che si estende ben oltre i confini del territorio di Trets. Arlulfo non solo riceve la \"curtis\", ma in pi\u00f9, l'esercizio e gli utili di tutti i diritti pubblici annessi, altrimenti detti banno signoriale.\nSecondo l'ipotesi di G. de Manteyer ripresa da J.P. Poly, Arlulfo sarebbe il nipote del conte Teuteberto, anch'esso chiamato \"Tiberto\", amministratore del Regno di Provenza per conto del re Luigi III il Cieco negli anni 890-908. Appartiene dunque all'aristocrazia franca, insediatasi nelle regioni del Basso Rodano in epoca carolingia e, pi\u00f9 probabilmente, a quella originaria del Viennois venuta al seguito di Ugo d'Arles, il quale ha saputo affrancarsi dal clan aristocratico dei Bosonidi per perpetuare il suo radicamento in Provenza, dopo la scomparsa di Ugo e nella disgrazia o assenza di suo nipote, l'arcivescovo d'Arles Manasse.\nPons di Marsiglia \u00e8 il secondo signore. Suo figlio, Guglielmo di Marsiglia, sposer\u00e0 Belielda di Marsiglia.\nIl matrimonio dei figli dei loro due figli \u00e8 un'eccezione nella Provenza del X secolo. I violenti turbamenti politici all'inizio del X secolo vide lo scontro dei \"Borgognoni\", venuti dal nord, come Arlulfo di Marsiglia e i locali, come Pons di Marsiglia. L'affronto si trasforma in uno scontro di culture: partigiani e avversari degli \"invasori\" franchi si combattono a colpi di antroponimi. I primi, come i Ch\u00e2teaurenard o gli Agoult che si proclamano \"salici\", i Sabran, i Reillane o i Lacoste rigettano i vecchi nomi senatoriali; i secondi vi si aggrappano, come i visconti di Marsiglia, i M\u00e9vouillon o i Castellane. Se poco meno di un quinto dei nomi delle grandi famiglie provenzali resta gallo-romano tra il 950 e il 1020, esso \u00e8 portato solo da quattro famiglie, che rifiutano i \"borgognoni\". Tuttavia lo stesso Pons di Marsiglia, nonostante il suo nome, Poncius, \u00e8 certamente di origine germanica.\nVisconti di Marsiglia.\nSemplici signori di Marsiglia e di Trets prima del 977, i suoi visconti riuscirono a sottrarsi al dominio dei conti, creandosi una propria sovranit\u00e0, non vincolati a rendere servigi ai loro sovrani, ai quali si accavallano nell'ambito delle loro prerogative amministrative e giurisdizionali, con la pretesa di tenere la loro viscontea per grazia ricevuta da Dio, senza dipendere dai conti di Provenza.\nA loro apparteneva il diritto di esercitare la gabella sul sale. I loro sigilli li raffigurano a cavallo e armati di tutto punto. Quasi sempre uno dei loro figli occupava una sede episcopale della diocesi. Del resto, i vescovi seguono i visconti in questo cammino d'indipendenza, e Marsiglia passa sotto un doppio dispotismo. I vescovi hanno la signoria della citt\u00e0 superiore, e i visconti, di quella inferiore, godendo inoltre dei diritti demaniali in tutto il resto del distretto, che abbraccia la zona litoranea dopo Fos fino all'imboccatura del fiume di Argens, nei pressi di Fr\u00e9jus, la valle dell'Huveaune e la regione situata sulla riva orientale dello stagno di Berre.\nMarsiglia \u00e8 costituita da tre citt\u00e0 diverse: l'abbaziale, l'episcopale e la vicecomitale; la prima sotto il governo della potente abbazia di San Vittore di Marsiglia i cui possedimenti s'estendono fino alla Spagna e in Italia; la seconda appartenente al vescovo e, come tutte le citt\u00e0 poste sotto le autorit\u00e0 ecclesiastiche, fiancheggiate da torri, per cui gli veniva attribuito il nome di \"villa turrium\" ; infine la terza, sotto la dipendenza dei visconti di Marsiglia che, dal X secolo, vi hanno fatto fare delle importanti costruzioni militari circondandola di solidi bastioni.\nI visconti sono luogotenenti dei conti di Provenza e ve ne sono anche a Marsiglia, a Sisteron, per esempio, a Fr\u00e9jus, ad Avignone, vale a dire nei luoghi che, per la loro situazione, hanno pi\u00f9 particolarmente bisogno della presenza di un funzionario che li controlli su tutto il territorio di sua competenza. Quando il conte di Provenza si sar\u00e0 reso indipendente, non osera contendere ai visconti di Marsiglia la sovranit\u00e0 di una parte della citt\u00e0, trasmessa ereditariamente ai loro figli, a condizione che essi rendano omaggio a lui e ai suoi successori. In effetti, la prima volta in cui i visconti di Marsiglia sono chiamati vassalli dei conti di Arles \u00e8 in un atto dell'anno 1038, posteriore dunque di qualche anno al periodo in cui la contea di Provenza comincia a diventare ereditaria. Se non si trovano visconti ereditari nelle altre citt\u00e0 appena menzionate, ci\u00f2 \u00e8 dovuto al fatto che loro non ebbero posteri, o che il vescovo o gli abitanti lasciarono loro pochi diritti. Non \u00e8 lo stesso a Marsiglia, dove i visconti sono inizialmente molto potenti da mantenere il possesso di una parte della signoria. La loro genealogia \u00e8 molto difficile da stabilire, anche secondo quella fornita da Antoine de Ruffi, considerate le sue omissioni, in quanto non riporta n\u00e9 la documentazione per intero, n\u00e9 la maggior parte delle date..\nIl legame, che unisce Marsiglia ai suoi conti, si allenta tuttavia di frequente. La citt\u00e0 non tarder\u00e0 a scuotersi completamente dal giogo dei suoi visconti, i quali resteranno impotenti dinanzi alla frammentazione dei loro possedimenti, sempre pi\u00f9 accentuata ad ogni trasmissione ereditaria, per cui il loro soprannome di reucci per la loro pretesa ridicola di prendere il titolo di visconte e di battere moneta.\nMa, i visconti di Marsiglia, nel dividere i loro domini, disperdendo la loro ricchezza, lasciano cadere ogni giorno un brandello della loro autorit\u00e0, a beneficio dell'abbazia di San Vittore di Marsiglia, che per la loro folle liberalit\u00e0 \u00e8 circondata di un enorme prestigio. Il potere dei visconti di Marsiglia, contenente in s\u00e9 troppi germi di dissoluzione, si scontra soprattutto con l'energica resistenza del consiglio municipale di Marsiglia, capace a farsi rispettare e ad estendere anche le sue prerogative. Fedele rappresentante e coraggioso difensore degli interessi di un popolo amante della sua indipendenza, il consiglio tende ardentemente di rovesciare il governo di quei signori che non fanno altro che suscitare disprezzo.\nLa possente e saggia organizzazione della borghesia di Marsiglia \u00e8 lo scoglio dove viene a fracassarsi il potere dei visconti. Ormai esclusi dagli affari pubblici dal consiglio municipale, essi di fatto non governano pi\u00f9, e tutta la loro autorit\u00e0 viene limitata al possesso di qualche diritto demaniale.\nTuttavia, i visconti di Marsiglia consentono alla marina dell'ordine dei templari e di San Giovanni di Gerusalemme, in Siria, di frequentare il porto di Marsiglia.\nI visconti di Marsiglia che avevano perseguitato la Chiesa per un certo periodo, finiscono per pentirsene e concedono ad essa, a loro volta, grandi privilegi. Basti pensare che soltanto Roncelino d\u00e0, nel 1215, trentamila soldi reali coronati, pi\u00f9 la sesta parte del castello Babon, con tutti i diritti che possedeva. Questi diritti consistevano in \"censes\" e \"tr\u00e9zains\", edifici e giurisdizioni. Tale signore concede molto pi\u00f9 ai canonici la facolt\u00e0 di acquisire beni nel distretto di dipendenza. I visconti, secondo la testimonianza dello studioso marsigliese Ruffi, sono tanto religiosi quanto caritatevoli e...\nRoncelino \u00e8 il pi\u00f9 famoso di tutta la stirpe vicecomitale. Sfortunatamente, egli deve la sua celebrit\u00e0 solo agli scandali della sua vita. Dopo avere contratto una grande quantit\u00e0 di debiti, prende l'abito monacale benedettino all'abbazia di San Vittore di Marsiglia, che presto lascia per sposare sua nipote Adalasia, in seguito abbandonata. Scomunicato da Innocenzo III, rientra nel monastero, fa pubblicamente ammenda e va a Roma per ricevere l'assoluzione del papa. Ma i suoi numerosi creditori, poco colpiti dalla conversione del peccatore, e preoccupati del pericolo che corrono i loro diritti con il nuovo cenobita, ottengono la sua reintegrazione nella gestione del suo patrimonio, i cui introiti possono bastare a saldare i suoi debiti contratti con loro. Dunque, ritornato laico, Roncelino spartisce nel 1211 le sue terre con i suoi parenti, Ugo IV di Baux e Gerardo Ademaro. Vende cos\u00ec all'abbazia di San Vittore di Marsiglia, il castello di San Giuliano, aliena una parte del porto a favore di Guglielmo Anselmo, gentiluomo marsigliese, e d\u00e0 al monastero tutto quello che possiede nella citt\u00e0 vicecomitale e un sesto della signoria del porto, riservandosi per s\u00e9 solo quella delle torri del castello Babon, in quanto tale castello fa parte del dominio vescovile.\nGerardo Ademaro, l'ultimo ostacolo all'indipendenza di Marsiglia, \u00e8 per di pi\u00f9 recalcitrante. Nulla lo obbliga a disfarsi della sua sovranit\u00e0 vicecomitale. La sua fortuna \u00e8 enorme, e il so orgoglio si rivolta all'idea d'umiliare il suo blasone nobiliare davanti al vessillo della borghesia di Marsiglia. Sua moglie lo convince a tenersi fermo nelle sue posizioni e a resistere, sordo a tutte le preghiere, insensibile a tutte le minacce.\nIrritati dalla sua inflessibilit\u00e0, i cittadini ricorrono alla violenza fidando nella loro forza maggioritaria. Fu sufficiente una sommossa per scacciare dalla citt\u00e0 il signore intestardito, che rischia cos\u00ec di perdere, in questa terribile rivolta popolare, i vantaggi che gli erano stati offerti in cambio di una volontaria cessione dei suoi diritti. Tuttavia, il generoso consiglio municipale vincitore pagher\u00e0 al vinto cinquemila soldi reali coronati, assicurandogli inoltre una pensione annuale e un vitalizio di 100 libbre, pagabile il giorno di Sant'Andrea. Marsiglia arriva in questo modo ad affrancarsi dal dominio dei suoi visconti. Nell'anno 1214 si apre una nuova epoca repubblicana.\nI marsigliesi, per dare il colpo finale all'autorit\u00e0 ecclesiastica, rovesciano una colonna che Roncelino aveva innalzato per fissare i confini della giurisdizione tra la citt\u00e0 e l'abbazia di San Vittore di Marsiglia. Sebbene non resti ormai traccia alcuna della loro antica soggezione e la memoria dei visconti sia interamente dimenticata, in un accesso di fervore repubblicano, i marsigliesi pensano bene di distruggere, radendolo al suolo, il palazzo signorile, la cui terza parte apparteneva al monastero.\nGenealogia della famiglia vicecomitale.\nAntenati.\n Leibulfo di Provenza (ca. 750-835)\n x Odda ?\n | --&gt; Leibulfo di Baux (met\u00e0 del IX secolo).\n x ??\n | --&gt; Pons d'Arles (fine del IX secolo)\n x Blismodis di M\u00e2con\n | --&gt; Umberto, vescovo di Vaison (890-933)\n | --&gt; Ison d'Arles (ca. 890-942),\n x Principessa ? di Benevento\n | --&gt; Lamberto Ursus signori di Reillanne\n | x Galburga di Benevento\n | | --&gt; Signori di Reillanne\n | --&gt; Pons di Marsiglia (ca. 910-979), detto il Vecchio\n x (1) Giuditta di Bretagna, figlia di Alano II di Bretagna\n | --&gt; Onorato di Marsiglia(ca. 930-978), vescovo di Marsiglia\n | --&gt; Guglielmo di Marsiglia (ca. 935-1004)\n | x Bellilda, figlia di Arlulfo di Marsiglia\n | | --&gt; Visconti di Marsiglia\n x (2) Belletrude\n | --&gt; (ipo.) Pons di Fos (ca. 945-1025)\n x Profecta di Marignana\n | --&gt; Signori di Fos\n | --&gt; (ipo.) Ugo di Baux (981-1060)\nVisconti di Marsiglia.\n Guglielmo di Marsiglia (ca. 935-1004)\n x ca. 950 Bellilda, figlia di Arlulfo di Marsiglia\n | --&gt;Guglielmo II di Marsiglia (ca. 952-1031)\n x nel 1019 Stefania di Forcalquier\n | --&gt; Pietro detto Saumade, ramo dei signori di Solli\u00e8s\n | x Odoara Thucia\n | --&gt; Stefania di Marsiglia\n | x Goffredo I di Provenza\n | | --&gt; Bertrando II di Provenza| --&gt;\n | | --&gt; Gerberga di Provenza\n | x Raimondo IV di Tolosa\n x nel 999 Accelena di Fos, figlia di Pons di Fos :\n | --&gt; Pons II, vescovo di Marsiglia\n | --&gt; Guglielmo III di Marsiglia\n | --&gt; Aicardo di Marsiglia, visconte di Arles e di Marsiglia\n | --&gt; Aimerude di Marsiglia\n | x Francone di Fr\u00e9jus\n | --&gt; Goffredo\n1\u00aa generazione.\nGuglielmo di Marsiglia (ca. 935-1004) porta per la prima volta il titolo di visconte nel 977. Si sposa due volte. Dalla prima moglie, Billielis o Belielda di Marsiglia, figlia di Arlulfo di Marsiglia, egli ha:\nLa sua seconda moglie, Ermengarda d'Arles (ca. 982-1049), figlia d'Aillon, visconte di Arles, gli d\u00e0 un'altra figlia:\n(ipo.) Astrude, vedova, si sposa in seconde nozze con suo cugino, Guy de Fos, figlio di Pons di Fos (ca. 945-1025) e di Profecta di Marignane. Avranno cinque figli: Pons, Guglielmo, Guy, Amiel e Rostan di Fos arcivescovo di Aix (1056-1085).\n2\u00aa generazione.\nGuglielmo II di Marsiglia, visconte insieme ai suoi fratelli alla morte di suo padre detto \"il Grosso\", visconte di Marsiglia, deceduto nel 1031, si sposa nel 999 con Acc\u00e9lena di Fos, figlia di Pons di Fos :\nGuglielmo II di Marsiglia si risposa nel 1019 con Stefania, da cui ebbe:"}
{"id": "3314518", "revid": "204012", "url": "https://it.wikipedia.org/wiki?curid=3314518", "title": "Anderl Ostler", "text": ""}
{"id": "3314522", "revid": "144796", "url": "https://it.wikipedia.org/wiki?curid=3314522", "title": "Michael P\u00f6ssinger", "text": "Biografia.\nCombatt\u00e9 nella seconda guerra mondiale. Viene ricordato come vincitore di una medaglia d'oro nel non a quattro, vittoria ottenuta ai campionati mondiali del 1951 (edizione tenutasi a l'Alpe d'Huez, Francia) insieme ai suoi connazionali Anderl Ostler, Xavier Leitl e Lorenz Nieberl\nInoltre vinse una medaglia d'argento nel bob a quattro nel 1954 e una di bronzo nel 1953 nella stessa disciplina."}
{"id": "3314525", "revid": "767487", "url": "https://it.wikipedia.org/wiki?curid=3314525", "title": "Circondario di Borgotaro", "text": "Il circondario di Borgotaro era uno dei circondari in cui era suddivisa la provincia di Parma.\nStoria.\nIl circondario di Valditaro, parte della provincia di Parma, venne istituito nel 1859, in seguito ad un decreto dittatoriale di Carlo Farini che ridisegnava la suddivisione amministrativa dell'Emilia in previsione dell'annessione al Regno di Sardegna. assunse la denominazione di \"Circondario di Borgotaro\".\nIl circondario venne soppresso nel 1926 e il territorio assegnato al circondario di Parma.\nSuddivisione.\nNel 1863, la composizione del circondario era la seguente:"}
{"id": "3314526", "revid": "149727", "url": "https://it.wikipedia.org/wiki?curid=3314526", "title": "Albareto di Borgotaro", "text": ""}
{"id": "3314536", "revid": "124123", "url": "https://it.wikipedia.org/wiki?curid=3314536", "title": "Kjell Holmstr\u00f6m", "text": "Biografia.\nViene ricordato come vincitore di una medaglia di bronzo nella sua disciplina, ottenuta ai campionati mondiali del 1953 (edizione tenutasi a Garmisch-Partenkirchen, Germania) insieme ai suoi connazionali Walter Aronsson, Nils Landgren e Jan Lapidoth\nTotalizzarono un tempo inferiore rispetto alla nazione tedesca e a quella statunitense."}
{"id": "3314539", "revid": "2084998", "url": "https://it.wikipedia.org/wiki?curid=3314539", "title": "Akunk (Aragatsotn)", "text": "Akunk (in armeno \u0531\u056f\u0578\u0582\u0576\u0584, anche chiamato \"Akunq\"; fino al 1946 \"Gezlu\"/\"Gyuzlu\") \u00e8 un comune dell'Armenia di 672 abitanti (2001) della provincia di Aragatsotn. Il paese fu fondato nel 1829."}
{"id": "3314540", "revid": "149727", "url": "https://it.wikipedia.org/wiki?curid=3314540", "title": "Castelrochero", "text": ""}
{"id": "3314541", "revid": "149727", "url": "https://it.wikipedia.org/wiki?curid=3314541", "title": "Roccagrimalda", "text": ""}
{"id": "3314547", "revid": "1494169", "url": "https://it.wikipedia.org/wiki?curid=3314547", "title": "Akunk", "text": ""}
{"id": "3314548", "revid": "149727", "url": "https://it.wikipedia.org/wiki?curid=3314548", "title": "Castelletto Melina", "text": ""}
{"id": "3314549", "revid": "114325", "url": "https://it.wikipedia.org/wiki?curid=3314549", "title": "Akunq", "text": ""}
{"id": "3314550", "revid": "114325", "url": "https://it.wikipedia.org/wiki?curid=3314550", "title": "Gezlu", "text": ""}
{"id": "3314551", "revid": "114325", "url": "https://it.wikipedia.org/wiki?curid=3314551", "title": "Gyuzlu", "text": ""}
{"id": "3314553", "revid": "149727", "url": "https://it.wikipedia.org/wiki?curid=3314553", "title": "Morzasco", "text": ""}
{"id": "3314558", "revid": "124792283", "url": "https://it.wikipedia.org/wiki?curid=3314558", "title": "Salvatore Cal\u00ec", "text": "Biografia.\nOriginario di Riposto, in Sicilia, nato da Bruno Cal\u00ec, commerciante di vini. Dopo che un assalto di pirati mise in ginocchio l'azienda familiare, lui e tutta la sua famiglia emigrarono in Svizzera alla ricerca di fortuna.\nNel paese alpino Salvatore inizi\u00f2 a giocare a calcio e quando il padre decise di tornare in patria per continuare l'attivit\u00e0 di commerciante di vini, port\u00f2 tutta l'esperienza calcistica accumulata in Italia.\nEra anche noto come Cal\u00ec II, per distinguerlo dal fratello Francesco Cal\u00ec, con il quale milit\u00f2 tra le file dell'.\nCarriera.\nSvolse la sua carriera agonistica quasi interamente tra le file dell', giocandovi dal 1904 al 1907. Solo per un breve periodo, dopo il ritorno in patria dalla Svizzera, fu ingaggiato insieme al fratello Francesco Cal\u00ec dal , club con il quale non disput\u00f2 nessuna partita ufficiale.\nPartecip\u00f2 il 9 marzo 1902 al primo derby, terminato 3-1 a favore del Genoa.\nNel maggio 1902 partecipa con i biancoblu al torneo calcistico del campionato nazionale di ginnastica, aggiudicandosi la vittoria ad ex aequo con il al termine della finale contro i genovesi, terminata a reti bianche, e il titolo di campione d'Italia, la Coppa Forza e Coraggio e la Corona di Quercia.\nIl 6 marzo 1904 gioc\u00f2 nella sconfitta esterna del club genovese per uno a zero contro il nell'incontro eliminatorio di Lombardia e Liguria, che fu anche l'unico incontro disputato dalla compagine bianco-blu nella stagione del 1904.\nLa stagione seguente pur obbligando i campioni in carica del agli spareggi, Cal\u00ec e i suoi compagni non riuscirono a superare le eliminatorie della Liguria.\nAnche nel 1906 Cal\u00ec e l' si fermarono alle eliminatorie della Liguria, non riuscendo nuovamente a superare i rivali del .\nNel 1907 arriv\u00f2 a disputare con i \"bianco-blu\" il girone nazionale che avrebbe assegnato lo scudetto. Con il suo club si piazz\u00f2 al terzo e ultimo posto."}
{"id": "3314560", "revid": "149727", "url": "https://it.wikipedia.org/wiki?curid=3314560", "title": "Gagliavola", "text": ""}
{"id": "3314565", "revid": "767487", "url": "https://it.wikipedia.org/wiki?curid=3314565", "title": "Lukas Geniu\u0161as", "text": "Biografia.\nLukas Geniusas \u00e8 nato il 1\u00ba luglio 1990 in una famiglia di musicisti e questo ha fatto s\u00ec che iniziasse lo studio del pianoforte sin da piccolissimo. Sua nonna, Vera Gornostaeva, un'illustre insegnante e docente presso il Conservatorio di Mosca, \u00e8 stata la sua prima mentore. Si \u00e8 diplomato nel 2008 al Fryderyk Chopin Music College di Mosca e lo stesso anno \u00e8 entrato nella classe della Gornostaeva al Conservatorio di Mosca. \nHa vinto numerosi premi nei concorsi internazionali di categoria. I successi pi\u00f9 importanti sono stati il secondo premio nella terza edizione del Concorso di San Marino nel 2008, il primo premio al Concorso Gina Bachauer di Salt Lake City nel 2010, il secondo premio, ex aequo con Ingolf Wunder, quello speciale per l'esecuzione della migliore polacca del Concorso Chopin di Varsavia e nel 2015 il secondo premio al Concorso Internazionale Tchaikovsky.\nNonostante la giovane et\u00e0 ha gi\u00e0 collaborato con diverse orchestre tra le quali l'Orchestra Filarmonica di Varsavia, la BBC Scottish Symphony Orchestra e l'Orchestra Nazionale della Lituania.\nRepertorio.\nLukas Geniusas ha un repertorio molto vasto che spazia dal barocco alla musica contemporanea. A 18 anni, possedeva gi\u00e0 dieci programmi da recital e otto concerti per pianoforte e orchestra tra cui la Sonata in Si Minore di Liszt, la Hammerklavier di Beethoven, il Concerto per pianoforte e orchestra n. 1 di Tchaikovsky e il Concerto per pianoforte e orchestra n. 3 di Rachmaninov. ."}
{"id": "3314568", "revid": "1777102", "url": "https://it.wikipedia.org/wiki?curid=3314568", "title": "Status politico di Taiwan", "text": "La controversia riguardante lo status politico di Taiwan \u00e8 imperniata sulla questione se Taiwan, le Penghu, Kinmen e le Matsu debbano rimanere effettivamente indipendenti come territorio della Repubblica di Cina (RDC, un'entit\u00e0 politica distinta ma legata alla Repubblica Popolare Cinese), diventare unificate ai territori ora governati dalla Repubblica Popolare Cinese (RPC) oppure dichiarare formalmente l'indipendenza e diventare la Repubblica di Taiwan. La controversia sullo status politico della Repubblica di Cina \u00e8 incentrata quindi sulla legittimit\u00e0 della sua esistenza come stato sovrano e sul suo riconoscimento da parte della comunit\u00e0 internazionale.\nAttualmente, Taiwan, le Penghu, Kinmen, le Matsu e alcune altre isole minori formano in effetti la giurisdizione dello stato con il nome ufficiale di Repubblica di Cina, ampiamente conosciuto in Occidente come \"Taiwan\". La RDC, che assunse il controllo di Taiwan (comprese le Penghu e altre isole vicine) nel 1945, governava la Cina continentale e rivendicava la propria sovranit\u00e0 sulla Mongolia Esterna (ora Mongolia) e su Tannu Uriankhai (parte del quale \u00e8 l'odierna Tuva, Russia) prima di perdere la Guerra civile cinese e di ricollocare il suo governo a Taipei, a Taiwan, nel dicembre 1949.\nDa quando la RDC perse il suo seggio alle Nazioni Unite in qualit\u00e0 di rappresentante della \"Cina\" nel 1971 (sostituita dalla RPC), la maggior parte degli stati sovrani hanno spostato il loro riconoscimento diplomatico alla RPC, riconoscendo o ammettendo che quest'ultima \u00e8 la sola rappresentante legittima di tutta la Cina, anche se molti evitano deliberatamente di affermare chiaramente quali territori credono che la Cina includa. A gennaio 2008 la RDC mantiene relazioni diplomatiche ufficiali con 22 stati sovrani, sebbene relazioni \"de facto\" siano mantenute con quasi tutti gli altri. Agenzie come l'Ufficio Rappresentativo Economico e Culturale di Taipei e l'Istituto Americano a Taiwan operano come ambasciate \"de facto\" senza uno status diplomatico ufficiale.\nIl governo della RDC in passato ha perseguito attivamente la rivendicazione di essere il solo governo legittimo della Cina continentale e di Taiwan. Questa posizione cominci\u00f2 a essere in gran parte corretta all'inizio degli anni 1990 quando fu introdotta la democrazia e furono eletti i nuovi capi taiwanesi, passando a un atteggiamento che non contesta attivamente la legittimit\u00e0 del governo della RPC sulla Cina continentale. Tuttavia, con la rielezione del Kuomintang (KMT, \"Partito Nazionalista Cinese\") al potere esecutivo nel 2008, il governo della RDC ha cambiato ancora la sua posizione affermando che \"anche la Cina continentale \u00e8 parte del territorio della RDC\". Sia la RPC sia la RDC conducono le relazioni attraverso lo stretto mediante agenzie specializzate (come il Consiglio per gli Affari Continentali della RDC), piuttosto che attraverso i ministeri degli esteri. I diversi gruppi hanno diversi concetti di quella che \u00e8 l'attuale situazione politica formale di Taiwan.\nPer giunta, la situazione pu\u00f2 confondere a causa dei diversi partiti e dello sforzo da parte di molti gruppi di trattare la controversia in modo deliberatamente ambiguo. La soluzione politica accettata da molti degli attuali gruppi \u00e8 la cosiddetta prospettiva dello \"status quo\": cio\u00e8, ufficiosamente trattare Taiwan come uno stato e mantenendo un basso profilo, ufficialmente non esprimere alcun sostegno per il governo di questo stato, evitando una dichiarazione formale di indipendenza. In che cosa consisterebbe una dichiarazione di indipendenza non \u00e8 chiaro e pu\u00f2 essere confondente, dato il fatto che la Repubblica Popolare Cinese non ha mai controllato Taiwan a partire dalla sua fondazione e che la Repubblica di Cina, il cui governo controlla Taiwan, \u00e8 ancora uno stato sovrano come stabilito a Nanchino nel 1911, ma il suo territorio \u00e8 limitato alla provincia di Taiwan, alle Penghu, a una parte delle Isole Nansha e alle Isole Diaoyutai. Lo \"status quo\" \u00e8 accettato in gran parte perch\u00e9 non definisce lo status giuridico o lo status futuro di Taiwan, consentendo a ciascun gruppo di interpretare la situazione in un modo che \u00e8 politicamente accettabile per i suoi membri. Allo stesso tempo, questa politica dello \"status quo\" \u00e8 stata criticata come pericolosa, precisamente perch\u00e9 le diverse fazioni hanno diverse interpretazioni di quello che \u00e8 lo \"status quo\". Tuttavia, un errore di valutazione delle conseguenze insite nell'una o nell'altra politica potrebbe riflettersi pesantemente sui fragili equilibri dei rapporti fra Taiwan e la Repubblica Popolare Cinese, come dimostra la storia degli ultimi anni, in cui si sono avuti momenti di \"escalation\" della tensione, che talvolta hanno adombrato addirittura il rischio (fortunatamente sempre rientrato) di confronti armati.\nAntefatto.\nTaiwan (escluse le Isole Penghu) fu popolata inizialmente da popoli austronesiani e fu successivamente colonizzata dagli Olandesi, che erano arrivati nel 1623. Il Regno di Tungning, durato dal 1661 al 1683, fu il primo governo cinese han a dominare Taiwan. Dal 1683, la dinastia Qing govern\u00f2 Taiwan come una prefettura e nel 1875 divise l'isola in due prefetture. Nel 1885 l'isola fu trasformata in una provincia cinese a s\u00e9 stante per accelerare lo sviluppo di questa regione. Come conseguenza della Prima guerra sino-giapponese, nel 1895 Taiwan e le Penghu furono cedute dalla dinastia Qing al Giappone. Le truppe giapponesi a Taiwan si arresero alla Repubblica di Cina alla fine della Seconda guerra mondiale, ponendo di nuovo Taiwan sotto un governo cinese dopo 50 anni di dominio giapponese. La RDC rivendicava allora la sovranit\u00e0 sulla base dell'amministrazione della dinastia Qing, della Dichiarazione del Cairo, della Dichiarazione di Potsdam e dell'Atto di resa giapponese, ma questa rivendicazione negli anni successivi fu contestata dai gruppi favorevoli all'indipendenza a causa delle diverse valutazioni circa la legalit\u00e0 dei suddetti documenti. All'atto della sconfitta nella Guerra civile cinese del 1949, il governo della RDC si ritir\u00f2 a Taipei e mantenne il controllo su alcune isole lungo la costa della Cina continentale e nel Mar Cinese Meridionale. Il 1\u00ba ottobre 1949 nella Cina continentale fu istituita la Repubblica Popolare Cinese, che rivendicava di essere il legittimo successore della RDC.\nLe isole Quemoy, Matsu e Wuchiu sulla costa del Fukien, Taiping e Pratas nel Mar Cinese Meridionale, fanno parte dell'attuale territorio della RDC, ma non furono cedute al Giappone. Alcune argomentazioni che sostengono l'indipendenza di Taiwan non si applicano dunque a queste isole.\nQuestione della sovranit\u00e0 su Taiwan.\nCessione, restituzione e autodeterminazione di Taiwan.\nLa Cina, durante la dinastia Qing, cedette l'isola di Taiwan, comprese le Penghu, al Giappone \"in perpetuit\u00e0\" alla fine della Prima guerra sino-giapponese firmando il Trattato di Shimonoseki. Nella Conferenza del Cairo del 1943, le potenze alleate concordarono di far restituire \"tutti i territori che il Giappone aveva rubato ai Cinesi\", elencando specificamente \"Formosa\" e le Penghu, alla Repubblica di Cina dopo la sconfitta del Giappone. Sia secondo la Repubblica Popolare Cinese sia secondo la Repubblica di Cina, a questo accordo fu dato valore giuridico dall'Atto di resa giapponese nel 1945. L'ambasciatore della RPC presso l'ONU, Wang Yingfan (cinese \u738b\u82f1\u51e1), ha dichiarato pi\u00f9 volte nel comitato generale dell'ONU: \"Taiwan \u00e8 parte inseparabile del territorio della Cina fin dall'antichit\u00e0\" e \"sia la Dichiarazione del Cairo del 1943 sia la Dichiarazione di Potsdam del 1945 hanno riaffermato in termini inequivoci la sovranit\u00e0 della Cina su Taiwan come una questione di diritto internazionale.\" La RPC respinge le argomentazioni fondate sulla mancanza di uno specifico trattato (Trattato di pace di San Francisco) che trasferisca la sovranit\u00e0 di Taiwan alla Cina, notando di non essere stata firmataria di alcun trattato del genere, rendendo i trattati stessi irrilevanti rispetto alle rivendicazioni cinesi. La RDC sostiene che il Trattato di Taipei trasferiva implicitamente a essa la sovranit\u00e0 di Taiwan, tuttavia il Dipartimento di Stato statunitense dissent\u00ec da tale interpretazione nel suo Memorandum Starr del 1971.\nD'altro canto, un numero di sostenitori dell'indipendenza di Taiwan sostengono che Taiwan fu incorporata solo formalmente come territorio cinese sotto la dinastia Qing nel 1683, e come provincia nel 1885. Successivamente, a causa del Trattato di Shimonoseki del 1895, Taiwan aveva fatto parte \"de jure\" del Giappone quando fu istituita la RDC nel 1912 e quindi non faceva parte della repubblica cinese. Inoltre, la Dichiarazione del Cairo fu un comunicato stampa non firmato, i fautori dell'indipendenza sostengono che l'efficacia giuridica della Dichiarazione \u00e8 altamente discutibile. Inoltre, sottolineano che l'Atto di resa giapponese non era niente di pi\u00f9 di un armistizio, un \"modus vivendi\" in realt\u00e0, che serviva come accordo temporaneo o provvisorio che sarebbe stato rimpiazzato con un trattato di pace. Pertanto, soltanto un'occupazione militare di Taiwan cominci\u00f2 il 25 ottobre 1945, e sia il Trattato di San Francisco sia il Trattato di Taipei detengono la supremazia giuridica sull'atto di resa. Questi trattati non trasferirono il titolo di Taiwan dal Giappone alla Cina. Secondo questa argomentazione, la sovranit\u00e0 di Taiwan fu restituita al popolo di Taiwan quando il Giappone rinunci\u00f2 alla sovranit\u00e0 di Taiwan nel Trattato di San Francisco (noto anche come Trattato di pace di San Francisco, \"San Francisco Peace Treaty\", SFPT) nel 1951, sulla base della politica di autodeterminazione che \u00e8 stata applicata ai \"territori che si staccavano da stati nemici come risultato della Seconda guerra mondiale\" come definita dagli articoli 76b e 77b della Carta delle Nazioni Unite e anche dal protocollo della Conferenza di Jalta. L'Assemblea Generale delle Nazioni Unite non \u00e8 stata particolarmente ricettiva a questa argomentazione, e le domande della RDC di ammissione alle Nazioni Unite sono state respinte per 16 volte fin dai primi anni 1990.\nSebbene l'interpretazione dei trattati di pace sia stata usata per mettere in dubbio la legittimit\u00e0 della RDC su Taiwan prima degli anni 1990, l'introduzione delle elezioni popolari a Taiwan ha compromesso questa posizione. Eccetto i sostenitori pi\u00f9 estremi dell'indipendenza di Taiwan, la maggior parte dei Taiwanesi sostengono la teoria della sovranit\u00e0 popolare e non vedono pi\u00f9 molto conflitto tra questa teoria della sovranit\u00e0 e la posizione della RDC. In questo senso, il governo della RDC che amministra attualmente Taiwan non \u00e8 la stessa RDC che accett\u00f2 la resa giapponese perch\u00e9 le autorit\u00e0 al potere ricevettero il mandato popolare da diversi gruppi di elettori: uno \u00e8 l'elettorato cinese continentale, l'altro \u00e8 l'elettorato taiwanese. Infatti, l'ex presidente Chen Shui-bian ha enfatizzato frequentemente la teoria della sovranit\u00e0 popolare nei suoi discorsi.\nTuttavia, ancora nel 2011, il conflitto tra queste due teorie gioca ancora un ruolo nella politica interna taiwanese. La teoria della sovranit\u00e0 popolare, che la coalizione pan-verde enfatizza, suggerisce che Taiwan potrebbe compiere cambiamenti costituzionali fondamentali per mezzo di un referendum popolare. La teoria giuridica della RDC, che \u00e8 sostenuta dalla coalizione pan-azzurra, suggerisce invece che qualsiasi cambiamento costituzionale fondamentale richiederebbe che fosse seguita la procedura di emendamento prevista dalla costituzione della RDC.\nPosizione della Repubblica Popolare Cinese (RPC).\nLa posizione della RPC \u00e8 che la RDC abbia cessato di essere un governo legittimo all'atto della fondazione della prima il 1\u00ba ottobre 1949 e che la RPC sia il successore della RDC come unico governo legittimo della Cina, con il diritto di governare Taiwan in base alla teoria della sostituzione degli Stati.\nLa RDC sostiene di mantenere tutte le caratteristiche di uno stato e di non essere stata \"sostituita\" o \"succeduta\" dalla RPC perch\u00e9 ha continuato a esistere molto tempo dopo la fondazione della RPC. Secondo la Convenzione di Montevideo del 1933, la fonte pi\u00f9 citata per la definizione di entit\u00e0 statuale, uno stato deve possedere una popolazione permanente, un territorio definito, un governo e la capacit\u00e0 di entrare in relazioni con altri stati. La RDC asserisce di soddisfare tutti questi criteri in quanto possiede un governo che esercita un'effettiva giurisdizione su territori ben definiti con oltre 23 milioni di residenti permanenti e un ministero degli esteri in piena regola.\nLa RPC sostiene che la RDC e la RPC sono due differenti fazioni della Guerra civile cinese, che giuridicamente non \u00e8 mai finita. Pertanto entrambe le fazioni appartengono allo stesso paese sovrano\u2014la Cina. Secondo questa tesi, dal momento che la sovranit\u00e0 di Taiwan appartiene alla Cina, sulla secessione di Taiwan dovrebbero concordare gli 1,3 miliardi di cittadini cinesi invece dei 23 milioni di cittadini della RDC che vivono attualmente a Taiwan. Inoltre, essi interpretano che la Risoluzione 2758 dell'Assemblea generale delle Nazioni Unite, che afferma di \"riconoscere che i rappresentanti del Governo della Repubblica Popolare Cinese sono i soli rappresentanti legittimi della Cina alle Nazioni Unite\", nel senso che si riconosce che la RPC ha la sovranit\u00e0 su tutta la Cina, compresa Taiwan, anche se la Risoluzione, in realt\u00e0, non menziona specificamente Taiwan e a chi appartenga la sua sovranit\u00e0. Pertanto, la RPC crede che sia nei suoi diritti legali estendere la sua giurisdizione a Taiwan, se necessario con mezzi militari.\nIn aggiunta, la RPC sostiene che la RDC non soddisfa il quarto criterio della Convenzione di Montevideo, in quanto \u00e8 riconosciuta soltanto da 23 stati e le \u00e8 stato negato l'accesso a organizzazioni internazionali come l'ONU. La RDC ribatte che la pressione esercitata dalla RPC impedisce alla RDC di essere ampiamente riconosciuta. Questo \u00e8 accaduto per la RPC ha fatto molto passi coercitivi per isolare diplomaticamente la RDC. Inoltre, la RDC sottolinea che l'articolo 3 della stessa Convenzione di Montevideo afferma specificamente: \"L'esistenza politica dello stato \u00e8 indipendente dal riconoscimento di altri stati.\" Nondimeno, la RPC mette in evidenza che la Convenzione di Montevideo fu firmata soltanto da 19 stati alla Settima Conferenza internazionale degli Stati americani. Quindi l'autorit\u00e0 delle Nazioni Unite nonch\u00e9 le Risoluzioni dell'ONU dovrebbero scavalcare la Convenzione di Montevideo.\nLa Repubblica Popolare Cinese fino agli anni 1990 affermava chiaramente che \"c'\u00e8 soltanto una Cina nel mondo\", \"Taiwan \u00e8 una parte inalienabile della Cina\" e \"il governo della Repubblica Popolare Cinese \u00e8 il solo governo legittimo della Cina\". Questa visione era respinta dal governo della Repubblica di Cina, che sosteneva che sia la RPC sia la RDC erano due governi cinesi separati e sovrani che si erano divisi durante la Guerra civile cinese.\nL'attuale posizione della Repubblica Popolare Cinese \u00e8 pi\u00f9 ambigua sui termini della riunificazione. Pur affermando ancora che \"c'\u00e8 soltanto una Cina nel mondo\" e che \"Taiwan \u00e8 una parte inalienabile della Cina\", tuttavia, anzich\u00e9 il fatto che \"il governo della Repubblica Popolare Cinese \u00e8 il solo governo legittimo della Cina\", la RPC ora enfatizza che \"sia Taiwan sia il continente appartengono a un'unica Cina\". In pratica, il governo della Repubblica Popolare Cinese rimane disponibile a negoziare con il governo della Repubblica di Cina solo nel quadro della politica di una sola Cina, sebbene la sua posizione consenta ora una definizione pi\u00f9 flessibile di \"una sola Cina\", come quella che si trova nel Consenso del 1992. D'altra parte, il governo della RPC considera il Consenso del 1992 una misura temporanea per mettere da parte le dispute di sovranit\u00e0 e permettere i colloqui tra le parti.\nIl governo della Repubblica di Cina sotto l'amministrazione del PDP (2000-maggio 2008) non era disponibile ad accettare il Consenso del 1992 in quanto quest'ultimo o qualsiasi formulazione basata sulla \"politica di una sola Cina\" contrasta con la posizione del PDP di \"un solo paese da ciascuna parte\" - Taiwan e la Cina sono due paesi differenti e slegati da ciascuna parte dello Stretto di Taiwan. Dalla vittoria del KMT alle elezioni presidenziali, il governo della Repubblica di Cina ha accettato il Consenso del 1992, che ha come risultato colloqui semiufficiali tra le due parti. La RDC recentemente interpreta le relazioni attraverso lo stretto come \"speciali\", \"ma non come quelle tra due nazioni\". Tuttavia, rimane da vedere come la RPC evolver\u00e0 dalla sua attuale posizione di una definizione pi\u00f9 ambigua riguardo alla politica di \"una sola Cina\", quando arriver\u00e0 finalmente a risolvere le dispute di sovranit\u00e0 tra le due parti: se \"Cina\" significher\u00e0 la RPC o una nuova entit\u00e0 che include l'attuale RPC e RDC.\nIl governo della RPC considera le violazioni percepite alla sua politica di \"una sola Cina\", o le incoerenze come il fornire armi alla RDC, una violazione dei suoi diritti all'integrit\u00e0 territoriale. Le organizzazioni internazionali d'informazione spesso riferiscono che \"la Cina considera Taiwan una provincia rinnegata che deve essere unita al continente con la forza se necessario\", anche se la RPC non dice esplicitamente che Taiwan \u00e8 una provincia rinnegata. Tuttavia, le stazioni ufficiali dei \"media\" della RPC spesso si riferiscono a Taiwan come \"la Provincia di Taiwan\". (Si noti: la RPC rivendica anche Quemoy, Wuchiu e Matsu come parte della sua Provincia del Fujian e le Isole del Mar Cinese Meridionale come parte delle sue Province del Guangdong e dell'Hainan.)\nPosizione della Repubblica di Cina (RDC).\nSia la Costituzione originale del 1912 sia la versione \"Cao\" del 1923 non riuscirono a elencare Taiwan come parte della RDC dal momento che gli estensori al tempo consideravano Taiwan territorio giapponese. Fu solo a met\u00e0 degli anni 1930, quando sia il PCC sia il KMT, si resero conto della futura importanza strategica di Taiwan che essi alterarono le posizioni dei loro partiti per rivendicare Taiwan come parte della Cina. Dopo aver perso la Guerra civile contro il Partito comunista nel 1949, Chiang Kai-shek (Jiang JieShi) e il Partito nazionalista fuggirono a Taiwan, istituendo l\u00e0 un nuovo governo, ma sostennero sempre che il loro governo rappresentava tutta la Cina, cio\u00e8 sia Taiwan sia la terraferma.\nLa posizione di molti sostenitori dell'indipendenza di Taiwan \u00e8 che la RPC sia il governo della Cina, che Taiwan non sia parte della Cina e che la \"Repubblica di Cina (Taiwan)\" sia uno stato indipendente e sovrano. Il Partito Democratico Progressista afferma che Taiwan non \u00e8 mai stata sotto la giurisdizione della RPC e che la RPC non esercita alcuna influenza sui 23 milioni di Taiwanesi sull'isola. D'altro canto, la posizione della maggior parte dei sostenitori della riunificazione cinese crede che la Guerra civile cinese non sia ancora conclusa in quanto nessun accordo di pace fu mai firmato. Perci\u00f2, l'attuale separazione politica attraverso lo Stretto di Taiwan \u00e8 solo temporanea e il risultato sar\u00e0 una Cina riunificata che comprende sia la Cina continentale sia Taiwan.\nLa posizione della Repubblica di Cina era stata che essa era uno stato sovrano \"de jure\". La \"Repubblica di Cina\", secondo la definizione del governo della RDC, si estendeva sia alla Cina continentale sia all'isola di Taiwan.\nNel 1991, il presidente Lee Teng-hui dichiar\u00f2 ufficiosamente che il governo non avrebbe pi\u00f9 contestato il governo dei Comunisti nella Cina continentale, mentre il governo della RDC sotto il controllo del Kuomintang (KMT) sosteneva attivamente di essere il solo governo legittimo della Cina. I Tribunali di Taiwan non hanno mai accettato l'affermazione del presidente Lee, principalmente per la ragione che l'Assemblea Nazionale (ormai defunta) non cambi\u00f2 mai ufficialmente i confini nazionali. In particolare, la Repubblica Popolare Cinese asserisce che cambiare i confini nazionali sarebbe \"un precursore dell'indipendenza di Taiwan\". Il compito di cambiare i confini nazionali richiede ora un emendamento costituzionale approvato dallo Yuan Legislativo e ratificato da una maggioranza di tutti gli elettori della RDC aventi diritto di voto, che la RDC ha lasciato intendere costituirebbe motivo per un attacco militare.\nD'altro canto, bench\u00e9 la Costituzione della Repubblica di Cina promulgata nel 1946 non affermi esattamente quale territorio essa include, la bozza della Costituzione del 1925 effettivamente elencava singolarmente le province della Repubblica di Cina e Taiwan non era tra di esse, poich\u00e9 Taiwan probabilmente era \"de jure\" parte del Giappone come risultato del Trattato di Shimonoseki del 1895. La Costituzione prevedeva anche all'Articolo I.4, che \"il territorio della TDC \u00e8 il territorio originale governato da essa; a meno che non sia autorizzata dall'Assemblea Nazionale, esso non pu\u00f2 essere alterato.\" Tuttavia, nel 1946, Sun Fo, figlio di Sun Yat-Sen e ministro dello Yuan Esecutivo della RDC, rifer\u00ec all'Assemblea Nazionale che \"vi sono due tipi di mutamenti territoriali: 1. rinunciare a un territorio e 2. annettere un nuovo territorio. Il primo esempio sarebbe l'indipendenza della Mongolia, e il secondo esempio sarebbe la rivendicazione di Taiwan. Entrambi sarebbero esempio di mutamenti territoriali.\" Il Giappone rinunci\u00f2 a tutti i diritti su Taiwan nel Trattato di San Francisco del 1951 e nel Trattato di Taipei del 1952 senza un beneficiario esplicito. Sebbene la RDC abbia governato ininterrottamente Taiwan dopo che il governo fu indirizzato a Taiwan dall'Ordine Generale n. 1 (1945) per ricevere la resa giapponese, non c'\u00e8 mai stata una riunione dell'Assemblea Nazionale della RDC per deliberare un mutamento territoriale secondo la Costituzione. Il memorandum esplicativo alla Costituzione spiegava che l'omissione di elencare singolarmente le province al contrario delle bozze anteriori era un atto di deliberata ambiguit\u00e0: poich\u00e9 il governo della RDC non riconosceva la validit\u00e0 del Trattato di Shimonoseki, in base alla denuncia di Chiang Kai-shek del trattato stesso alla fine degli anni 1930, di conseguenza (secondo questa argomentazione) la sovranit\u00e0 di Taiwan non fu mai soppressa dalla Cina. Una ratifica dell'Assemblea Nazionale della RDC non \u00e8 perci\u00f2 necessaria.\nGli hanno menzionato la \"Provincia di Taiwan\" e la ora defunta Assemblea Nazionale approv\u00f2 emendamenti costituzionali che danno al popolo dell'\"Area libera della Repubblica di Cina\", che comprende i territori sotto la sua attuale giurisdizione, il diritto esclusivo, fino alla riunificazione, di esercitare la sovranit\u00e0 della Repubblica attraverso le elezioni del Presidente e dell'intera Legislatura, come pure attraverso elezioni per ratificare gli emendamenti alla costituzione della RDC. Inoltre, il Capitolo I, Articolo 2 della Costituzione della RDC afferma che \"La sovranit\u00e0 della Repubblica di Cina apparterr\u00e0 all'intero corpo dei cittadini.\" Questo suggerisce che la costituzione implicitamente ammette che la sovranit\u00e0 della RDC \u00e8 limitata alle aree che essa controlla anche se non c'\u00e8 alcun emendamento costituzionale che spieghi esplicitamente in dettaglio i confini della RDC.\nNel 1999, il presidente Lee Teng-hui della RDC propose una \"teoria dei due stati\" (\u5169\u570b\u8ad6) nella quale sia la Repubblica di Cina sia la Repubblica Popolare Cinese riconoscerebbero di essere due paesi separati con una speciale relazione diplomatica, culturale e storica. Questa dichiarazione tuttavia attir\u00f2 una reazione rabbiosa dalla RPC che credeva che Lee stesse occultamente sostenendo l'indipendenza di Taiwan.\nIl presidente Chen Shui-bian (2000-maggio 2008) sosteneva pienamente l'idea che la \"Repubblica di Cina sia un paese indipendente, sovrano\", ma nutriva l'opinione che la Repubblica di Cina sia Taiwan e che Taiwan non appartenga alla Repubblica Popolare Cinese. Questo \u00e8 suggerito nella sua Teoria dei quattro stadi della Repubblica di Cina. Data la necessit\u00e0 di evitare la guerra con la RPC, tuttavia, il presidente si \u00e8 trattenuto dal dichiarare formalmente l'indipendenza di Taiwan. Le pubblicazioni del governo hanno lasciato intendere che Taiwan si riferisce alla RDC, e \"Cina\" si riferisce alla RPC. Dopo essere diventato presidente del Partito Progressista Democratico nel luglio 2002, Chen sembr\u00f2 muoversi pi\u00f9 avanti della teoria dei due stati speciali di Lee e all'inizio di agosto 2002, proponendo il concetto di \"un solo paese su ciascun lato\", dichiar\u00f2 che Taiwan pu\u00f2 \"procedere sulla propria strada taiwanese\" e che \"\u00e8 chiaro che i due lati dello stretto sono paesi separati.\" Queste dichiarazioni eliminano essenzialmente qualsiasi fattore \"speciale\" nelle relazioni e furono fortemente criticate dai partiti di opposizione a Taiwan. Il presidente Chen ha ripetutamente rifiutato di appoggiare il principio di una sola Cina o il pi\u00f9 \"flessibile\" Consenso del 1992 che la RPC esige come precursore dei negoziati con la RPC. Durante la presidenza di Chen, non vi era stato alcun tentativo riuscito di far ripartire i negoziati a livello semiufficiale.\nNelle elezioni della RDC del 2008, il popolo assegn\u00f2 a Ma Ying-jeou del KMT una vittoria elettorale oltre che una considerevole maggioranza nella legislatura. Il presidente Ma, durante tutta la sua campagna elettorale, sostenne che avrebbe accettato il Consenso del 1992 e promosso migliori relazioni con la RPC. Rispetto allo status politico di Taiwan, la sua politica era: 1) non avrebbe negoziato con la RPC sul tema della riunificazione durante il suo mandato; 2) non avrebbe mai dichiarato l'indipendenza di Taiwan; e 3) non avrebbe provocato la RPC ad attaccare Taiwan. Accett\u00f2 ufficialmente il Consenso del 1992 nel suo discorso inaugurale che diede come risultato colloqui semiufficiali diretti con la RPC, e questo in seguito condusse all'inizio dei voli charter diretti del fine settimana tra la Cina continentale e Taiwan. Il presidente Ma interpreta le relazioni attraverso lo stretto come \"speciali\", \"ma non come quella tra due nazioni\". In seguito afferm\u00f2 che la Cina continentale fa parte del territorio della Repubblica di Cina, e che le leggi relative alle relazioni internazionali non sono applicabili alle relazioni tra la Cina continentale e Taiwan, in quanto sono parti di uno stato.\nPosizione di altri paesi e altre organizzazioni internazionali.\nA causa del sentimento anticomunista all'inizio della Guerra fredda, la Repubblica di Cina fu riconosciuta inizialmente come l'unico governo legittimo della Cina da parte delle Nazioni Unite e dalla maggior parte delle nazioni occidentale. Il 9 gennaio 1950, il governo israeliano estese il riconoscimento alla Repubblica Popolare Cinese. La Risoluzione 505 dell'Assemblea generale delle Nazioni Unite, approvata il 1\u00ba febbraio 1952, considerava i comunisti cinesi come ribelli contro la Repubblica di Cina. Tuttavia, gli anni 1970 videro un mutamento nei riconoscimenti diplomatici dalla RDC alla RPC. Il 25 ottobre 1971, la Risoluzione 2758 fu approvata dall'Assemblea Generale delle Nazioni Unite, che \"decide di restaurare tutti i suoi diritti alla Repubblica Popolare Cinese e per riconoscere i rappresentanti del suo Governo come gli unici rappresentanti legittimi della Cina alle Nazioni Unite, e di espellere immediatamente i rappresentanti di Chiang Kai-shek dal luogo che essi occupano illegalmente alle Nazioni Unite e in tutte le organizzazioni a loro legate.\" I molteplici tentativi da parte della Repubblica di Cina di riunirsi alle Nazioni Unite, non pi\u00f9 per rappresentare tutta la Cina, ma solo il popolo dei territori che governa, non hanno superato il vaglio dell'apposito comitato, in gran parte per le manovre diplomatiche della RPC, che asserisce che la Risoluzione 2758 ha definito la materia. (\"Vedi Cina e Nazioni Unite.\")\nLa RPC rifiuta di mantenere relazioni diplomatiche con qualsiasi nazione che riconosca la RDC, ma non obietta alle nazioni che conducono scambi economici, culturali e simili con Taiwan che non implicano una relazione diplomatica. Perci\u00f2, molte nazioni che hanno relazioni diplomatiche con Pechino mantengono uffici semi-diplomatici a Taipei. Ad esempio, gli Stati Uniti mantengono l'Istituto Americano a Taiwan. Similmente, il governo di Taiwan mantiene uffici semi-diplomatici nella maggior parte delle nazioni sotto vari nomi, pi\u00f9 comunemente come Ufficio Economico e Culturale di Taipei. Stati Uniti, Canada, Regno Unito, India, Pakistan e Giappone hanno formalmente adottato la politica di una sola Cina, in base alla quale la Repubblica Popolare Cinese \u00e8 teoricamente il solo governo legittimo della Cina. Tuttavia, gli Stati Uniti e il Giappone \"prendono atto\" piuttosto che \"riconoscere\" la posizione della RPC che Taiwan fa parte della Cina. Nel caso del Canada, gli accordi scritti bilaterali dichiarano che le due rispettive parti \"prendono nota\" della posizione di Pechino ma non usano la parola \"sostengono\". La posizione del governo del Regno Unito che \"il futuro di Taiwan sia deciso pacificamente dai popoli di entrambi i lati dello Stretto\" \u00e8 stata dichiarata parecchie volte. Malgrado la RPC asserisca che gli Stati Uniti si oppongano all'indipendenza taiwanese, gli Stati Uniti traggono vantaggio dalla sottile differenza tra \"si oppongono\" e \"non sostengono\". Infatti, una sostanziale maggioranza delle dichiarazioni che Washington ha fatto dicono che essi \"non sostengono l'indipendenza di Taiwan\" invece di dire che \"si oppongono\" all'indipendenza. Cos\u00ec, attualmente gli Stati Uniti non prendono posizione sull'esito politico, eccetto un'unica esplicita condizione che ci sia una soluzione pacifica alle differenze tra i due lati dello Stretto di Taiwan. Tutta questa ambiguit\u00e0 ha fatto s\u00ec che gli Stati Uniti stiano costantemente camminando su un filo del rasoio diplomatico riguardo alle relazioni attraverso lo stretto.\nLa RDC mantiene relazioni diplomatiche formali con 15 paesi, principalmente in America Centrale e Africa. In particolare anche la Santa Sede riconosce la\nRDC, uno stato in gran parte non cristiano/cattolico, principalmente per protestare contro ci\u00f2 che essa vede come la soppressione della fede cattolica nella Cina continentale da parte della RPC. Tuttavia, i diplomatici vaticani erano impegnati in colloqui con i politici delle RPC al tempo della morte di papa Giovanni Paolo II, in vista di migliorare le relazioni tra i due paesi. Interrogato, un diplomatico vaticano sugger\u00ec che le relazioni con Taiwan potrebbero rivelarsi \"sacrificabili\" se la RPC dovesse essere disponibile a impegnarsi in relazioni diplomatiche con la Santa Sede. Sotto papa Benedetto XVI il Vaticano e la RPC hanno mostrato maggiore interesse a stabilire legami: in tale contesto sono da inquadrare la nomina di vescovi cinesi filo-vaticani e la cancellazione da parte del Papa di una visita programmata del Dalai Lama.\nDurante gli anni 1990, ci fu un tiro alla fune diplomatico in cui la RPC e la RDC tentarono di superarsi nelle offerte per ottenere il sostegno diplomatico delle piccole nazioni. Questa contesa sembra essere rallentata come risultato del crescente potere economico della RPC e dei dubbi di Taiwan se questo aiuto fosse effettivamente nell'interesse della Repubblica di Cina. Nel marzo 2004, la Dominica spost\u00f2 il riconoscimento alla RPC in cambio di un grande pacchetto di aiuti. Tuttavia, alla fine del 2004, Vanuatu spost\u00f2 brevemente il riconoscimento da Pechino a Taipei, portando alla cacciata del suo Primo Ministro e a un ritorno al riconoscimento di Pechino. Il 20 gennaio 2005, Grenada spost\u00f2 il suo riconoscimento da Taipei a Pechino, in cambio di milioni in aiuti (1.500 dollari USA per ogni grenadiano). Tuttavia, il 14 maggio 2005, Nauru annunci\u00f2 la restaurazione di relazioni diplomatiche formali con Taipei dopo uno iato di tre anni, durante i quali aveva riconosciuto brevemente la Repubblica Popolare Cinese.\nIl 26 ottobre 2005 il Senegal ruppe le relazioni con la Repubblica di Cina e stabil\u00ec contatti diplomatici con Pechino. Il 5 agosto 2006 Taipei ruppe le relazioni con il Ciad quando quest'ultimo stabil\u00ec relazioni con Pechino. Il 26 aprile 2007, tuttavia, Saint Lucia, che aveva in precedenza troncato i legami con la Repubblica di Cina in seguito a un cambiamento di governo nel dicembre 1996, annunci\u00f2 la restaurazione di relazioni diplomatiche formali con Taipei. Il 7 giugno 2007, la Costa Rica ruppe i legami diplomatici con la Repubblica di Cina a favore della Repubblica Popolare Cinese. Nel gennaio 2008 il Ministro degli esteri del Malawi rifer\u00ec che il Malawi aveva deciso di interrompere il riconoscimento diplomatico della Repubblica di Cina e di riconoscere la Repubblica Popolare Cinese. Il 14 novembre 2013 il Gambia annunci\u00f2 la fine delle relazioni con Taiwan e l'avvio di quelle con Pechino. Il 26 dicembre 2016 S\u00e3o Tom\u00e9 e Pr\u00edncipe ha riavviato i legami diplomatici con la Repubblica Popolare Cinese, interrompendo il riconoscimento diplomatico della Repubblica di Cina. Il 19 giugno 2017 la Repubblica di Panama ha ristabilito i rapporti diplomatici con la Repubblica Popolare Cinese. Nel maggio 2018 Repubblica Dominicana e Burkina Faso hanno interrotto le relazioni diplomatiche con Taiwan, seguiti nel mese di agosto da El Salvador. il 16 settembre 2019 Taipei ha rotto le relazioni con le Isole Salomone dopo che queste ultime hanno stabilito relazioni con Pechino.\nIl 9 Dicembre 2021 il Nicaragua ha interrotto le relazioni con Taiwan, avviando legami diplomatici con la Repubblica Popolare Cinese.\nAl dicembre 2021 i paesi che intrattengono relazioni diplomatiche formali con Taiwan sono 14:\nSotto la continua pressione della RPC per bloccare qualsiasi rappresentanze della RDC che possa implicare la condizione di stato indipendente, le organizzazioni internazionali hanno adottato politiche diverse verso la questione della partecipazione della RDC. Nei casi in cui partecipano quasi tutti i membri dell'ONU o gli stati sovrani, come l'Organizzazione mondiale della sanit\u00e0 (OMS), la RDC \u00e8 stata completamente esclusa, mentre in altri, come l'Organizzazione mondiale del commercio (OMC) e il Comitato Olimpico Internazionale (CIO), la RDC partecipa sotto nomi insoliti: \"Cina Taipei\" (o \"Taipei Cinese\") nel caso dell'APEC e del CIO, e \"Territorio doganale separato di Taiwan, Penghu, Kimmen e Matsu\" (spesso abbreviato in \"Cina Taipei\") nel caso dell'OMC. La questione del nome della RDC venne sotto esame durante il Classico mondiale di baseball (CMB) del 2006. Gli organizzatori del torneo a 16 squadre intendevano chiamare Taiwan come tale, ma ritornarono a \"Cina Taipei\" dietro pressione della RPC. La RDC contest\u00f2 la decisione, asserendo che il CMB non \u00e8 un evento del CIO, ma non la spunt\u00f2. L'elenco dei nomi dei paesi e dei territori ISO 3166 registra Taiwan (TW) separatamente dalla e in aggiunta alla Repubblica Popolare Cinese (CN), ma elenca Taiwan come \"Taiwan, Provincia della Cina\" in base al nome usato dall'ONU sotto la pressione della RPC. Nello , Taiwan \u00e8 codificata anche CN-71 sotto la Cina, rendendo cos\u00ec Taiwan parte della Cina nelle categorie ISO 3166-1 e ISO 3166-2.\nLe questioni nominalistiche intorno a Taiwan/RDC continuano a essere un tema controverso in organizzazioni non governative come il Lions Club, che affront\u00f2 notevoli dispute nella denominazione della sua filiale taiwanese.\nControversie.\nMolti leader politici che hanno sostenuto una qualche forma della politica di una sola Cina hanno commesso \"lapsus linguae\" nel riferirsi a Taiwan come un paese o come la Repubblica di Cina. \u00c8 noto che i presidenti degli Stati Uniti Ronald Reagan e George W. Bush si riferirono a Taiwan come un paese durante i loro mandati in carica. Sebbene vicino alla fine del suo mandato come Segretario di Stato degli Stati Uniti, Colin Powell abbia detto che Taiwan non \u00e8 uno stato, egli si rifer\u00ec due volte a Taiwan come la Repubblica di Cina durante un'audizione al Comitato delle Relazioni estere del Senato degli Stati Uniti il 9 marzo 2001. Nel discorso di commiato del premier della Repubblica Popolare Cinese Zhu Rongji al Congresso nazionale del popolo, Zhu si rifer\u00ec accidentalmente alla Cina continentale e a Taiwan come a due paesi. Ci sono anche quelli della RPC che si riferiscono informalmente a Taiwan come un paese. Delegati del Sudafrica una volta si riferirono a Taiwan come la \"Repubblica di Taiwan\" durante il mandato di Lee Teng-hui come Presidente della RDC. Nel 2002, Michael Bloomberg, il sindaco di New York, si rifer\u00ec a Taiwan come un paese. Pi\u00f9 recentemente, l'ex segretario della difesa statunitense Donald Rumsfeld afferm\u00f2 in un giornale cinese locale in California nel luglio 2005 che Taiwan \u00e8 \"una nazione sovrana\". La Repubblica Popolare Cinese scopr\u00ec l'affermazione circa tre mesi dopo che era stata fatta.\nIn un controverso discorso il 4 febbraio 2006, il ministro degli esteri giapponese Tar\u014d As\u014d defin\u00ec Taiwan un paese con livelli di istruzione molto elevati a causa del precedente dominio coloniale giapponese sull'isola. Un mese pi\u00f9 tardi, disse a un comitato parlamentare giapponese che \"la democrazia [di Taiwan] \u00e8 considerevolmente maturata e l'economia liberale \u00e8 profondamente radicata, cos\u00ec \u00e8 un paese rispettoso delle leggi. In vari modi, \u00e8 un paese che condivide un senso di valori con il Giappone\". Allo stesso tempo, ammetteva che \"so che ci sar\u00e0 un problema nel chiamare [Taiwan] un paese\". In seguito, il Ministro degli esteri giapponese tent\u00f2 di minimizzare o di reinterpretare le sue osservazioni.\nNel febbraio 2007, la Banda della Polizia Reale di Grenada suon\u00f2 l'inno nazionale della Repubblica di Cina in un'inaugurazione del ricostruito Queen's Park Stadium di Saint George's finanziato dalla RPC. Grenada aveva rotto le relazioni diplomatiche con Taiwan appena due anni prima a favore della RPC.\nQuando il Kuomintang visit\u00f2 la Cina continentale nel 2005, i media della RPC controllati dal governo chiamarono questo evento una \"visita\" e definirono il KMT uno dei \"partiti politici di Taiwan\" anche se il nome completo del Kuomintang rimane il \"Partito Nazionalista Cinese\". \u00c8 interessante che, nella Cina continentale, esiste un partito legale chiamato il Comitato Rivoluzionario del Kuomintang che \u00e8 ufficialmente uno dei nove \"partiti consultivi\", secondo la Conferenza politica consultiva del popolo cinese della RPC.\nPossibili soluzioni e intervento militari.\nFino al 1979, entrambe le parti non escludevano il ricorso all'opzione militare per risolvere il conflitto. Infatti, scontri intermittenti si verificarono per tutti gli anni 1950 e 1960, con picchi che comprendevano la Prima e la Seconda crisi dello Stretto di Taiwan. Nel 1979, con il cambio statunitense del riconoscimento diplomatico alla RPC, la RDC perse il suo alleato necessario per \"riprendersi il continente\". Nel frattempo, il desiderio della RPC di essere accettata nella comunit\u00e0 internazionale la port\u00f2 a promuovere l'unificazione pacifica in base al principio che sarebbe stato pi\u00f9 tardi denominato \"un paese, due sistemi\", piuttosto che \"liberare Taiwan\" e fare di Taiwan una regione amministrativa speciale della RPC.\nCondizioni della RPC per l'intervento militare.\nCiononostante, il governo della RPC ha reso pubblici i motivi che farebbero scattare una guerra immediata con Taiwan, in modo specifico attraverso la sua controversa Legge anti-secessione del 2005. Queste condizioni sono:\nSi \u00e8 interpretato che questi criteri includano lo scenario dello sviluppo di armi nucleari da parte di Taiwan (\"vedi articolo principale:\" Taiwan e le armi di distruzione di massa).\nLa RPC ha fatto molte dimostrazioni di forza in questo contesto, con Jiang Zemin che, dopo aver preso il mantello di Presidente della Commissione militare centrale, \u00e8 diventato la voce dominante.\nSoprattutto la terza condizione ha causato agitazione a Taiwan, poich\u00e9 la sua formulazione \u00e8 generica e lascia molto spazio a interpretazioni discrezionali. Secondo alcuni, essa significherebbe che preservare l'ambiguo \"status quo\" non \u00e8 accettabile per la RPC, sebbene quest'ultima in molte occasioni abbia affermato che non c'\u00e8 una tabella di marcia esplicita per la riunificazione.\nLa preoccupazione di una dichiarazione formale di indipendenza di Taiwan \"de jure\" \u00e8 una forte spinta al concentramento di forze armate tra Taiwan e la Cina continentale. L'ex amministrazione Bush degli Stati Uniti dichiar\u00f2 pubblicamente che, dato lo \"status quo\", non avrebbe aiutato Taiwan se avesse dichiarato l'indipendenza unilateralmente.\nSecondo il presidente Chen Shui-bian, che fu Presidente della Repubblica di Cina tra il 2000 e il 2008, la Cina acceler\u00f2 lo schieramento di missili contro Taiwan fino a 120 all'anno (maggio 2007), portando l'arsenale totale a 706 missili balistici capaci di essere equipaggiati con testate nucleari puntate su Taiwan. Alcuni credono che questa dimostrazione di forza da parte della RPC sia uno strumento di pressione politica su Taiwan per indurla a rinunciare a mosse unilaterali verso l'indipendenza formale, almeno per il momento, anche se il governo della RPC (ovviamente) non ammette mai pubblicamente lo schieramento dei missili. Il 12 gennaio 2008 si tennero le elezioni legislative a Taiwan. I risultati diedero al Kuomintang e alla coalizione pan-azzurra una supermaggioranza (86 dei 113 seggi) nell'assemblea legislativa, infliggendo una pesante sconfitta al Partito Democratico Progressista del presidente Chen Shui-bian, che ottenne soltanto i 27 seggi rimanenti. L'alleato minore nella coalizione pan-verde, l'Unione per la Solidariet\u00e0 di Taiwan, non ottenne seggi. L'elezione per il XII Presidente e Vice Presidente della Repubblica di Cina si tenne il 22 marzo 2008. Il candidato del Kuomintang Ma Ying-jeou vinse con il 58% dei voti, ponendo fine a otto anni di potere presidenziali del Partito Progressista Democratico (DPP). Insieme alle elezioni legislative del 2008, la schiacciante vittoria di Ma riport\u00f2 il Kuomintang al potere a Taiwan.\nEquilibrio di potere.\nLa possibilit\u00e0 della guerra, la stretta prossimit\u00e0 geografica di Taiwan controllata dalla RDC e della Cina continentale controllata dalla RPC e le conseguenti fiammate che si presentano ogni tot anni, cospirano per rendere questo uno dei punti focali pi\u00f9 sorvegliati del Pacifico. Entrambe le parti hanno scelto di avere una forte presenza navale. Tuttavia, le strategie navali tra entrambe le potenze cambiarono grandemente negli anni 1980 e 1990, mentre la RDC assumeva un atteggiamento pi\u00f9 difensivo costruendo e comprando fregate e cacciatorpediniere lanciamissili, e la RPC una posizione pi\u00f9 aggressiva sviluppando missili da crociera e missili superficie-superficie.\nSebbene l'Aeronautica dell'Esercito Popolare di Liberazione sia considerata grande, la maggior parte della sua flotta consiste di caccia J-7 di pi\u00f9 vecchia generazione (MiG-21 e Mig-21BI schierati), sollevando dubbi sulla capacit\u00e0 dell'AEPL di controllare lo spazio aereo nell'eventualit\u00e0 di un conflitto. Dalla met\u00e0 degli anni 1990 la RPC ha acquistato, e pi\u00f9 tardi schierato, caccia basati su SU-27. Questi caccia russi, come pure le loro varianti cinesi J11A, sono attualmente oltre 170 di numero, e hanno accresciuto l'efficacia delle capacit\u00e0 oltre il raggio visivo (\"Beyond Visual Range\", BVR) dell'AEPL. Si prevede che l'introduzione di 60 caccia J10A di nuova generazione aumenti la potenza di fuoco dell'AEPL. L'acquisizione dei Su30MKK accrebbe ulteriormente la capacit\u00e0 di supporto aria-terra dell'AEPL. L'Aeronautica della RDC, d'altro canto, fa affidamento sui caccia di seconda generazione di Taiwan, che consiste di 150 F-16 Fighting Falcon di costruzione statunitense, approssimativamente di 60 Mirage 2000-5 di costruzione francese e approssimativamente di 130 IDF (\"Indigenous Defense Fighters\", \"caccia da difesa indigeni\") sviluppati localmente. Tutti questi caccia a reazione della RDC sono in grado di condurre missioni di combattimento con missili BVR, ma il livello della tecnologia nei caccia cinesi continentali si sta mettendo in pari. Anche la Defense Intelligence Agency degli Stati Uniti ha riferito che pochi dei 400 caccia totali di Taiwan sono capaci operativamente.\nNel 2003, la RDC acquist\u00f2 quattro cacciatorpediniere lanciamissili \u2014 l'ex classe USS \"Kidd\" - ed espresse un forte interesse per la classe \"Arleigh Burke\". Ma con la crescita della marina e dell'aeronautica della RPC, alcuni dubitano che la RDC in futuro potrebbe resistere a un determinato tentativo di invasione dalla Cina continentale. Queste preoccupazioni hanno portato all'opinione in certi circoli che l'indipendenza taiwanese, se deve essere realizzata, si dovrebbe tentare prima possibile, mentre la RDC ha ancora la capacit\u00e0 di difenderesi in un conflitto militare totale. Durante gli ultimi tre decenni, le stime di quanto a lungo la RDC potrebbe resistere a un'invasione su vasta scala da oltre lo Stretto senza alcun aiuto esterno sono diminuite da tre mesi a soltanto sei giorni. Date tali stime, la Marina statunitense ha continuato a esercitarsi a \"far scattare\" i suoi gruppi di portaerei, dando loro l'esperienza necessaria per rispondere rapidamente a un attacco a Taiwan. Gli Stati Uniti raccolgono anche dati sugli schieramenti militari della RPC, attraverso l'uso di satelliti spia, ad esempio. Ci vorrebbero giorni, se non settimane, perch\u00e9 la RPC preparasse un assalto completo a Taiwan.\nTuttavia, numerosi rapporti diffusi dalle forze armate della RPC, della RDC e degli Stati Uniti fanno affermazioni alla cieca reciprocamente contraddittorie sulla possibile difesa di Taiwan.\nNaturalmente, le evenienze di guerra non vengono pianificate nel vuoto. Nel 1979, il Congresso degli Stati Uniti approv\u00f2 la Legge sulle relazioni con Taiwan (\"Taiwan Relations Act\"), una legge generalmente interpretata imporre la difesa statunitense di Taiwan nell'eventualit\u00e0 di un attacco dalla Cina continentale (la legge si applica a Taiwan e a Penghu, ma non a Jinmen o Matsu). Gli Stati Uniti mantengono la pi\u00f9 grande flotta permanente del mondo nella Regione Pacifica vicino a Taiwan. La Settima Flotta, operante primariamente da varie basi in Giappone, \u00e8 un potente contingente navale costruito sull'unica portaerei del mondo schierata permanentemente in prima posizione avanzata, la USS George Washington (CVN-73). Sebbene lo scopo dichiarato della flotta non sia la difesa taiwanese, si pu\u00f2 presumere con sicurezza dalle azioni passate che questa \u00e8 una delle ragioni per le quali la flotta \u00e8 di stanza in queste acque.\nA partire dal 2000, il Giappone rinnov\u00f2 i suoi impegni di difesa con gli Stati Uniti e si lanci\u00f2 in un programma di riarmo, in risposta ai timori che Taiwan potesse essere invasa. Alcuni analisti credono che la RPC potrebbe lanciare attacchi preventivi alle basi militari in Giappone per dissuadere le forze statunitensi e giapponesi dal venire in aiuto della RDC. I pianificatori strategici considerano anche vitale una Taiwan indipendente, non solo perch\u00e9 la RDC controlla rotte preziose dal punto di vista economico, ma anche perch\u00e9 la sua cattura da parte della RPC renderebbe il Giappone pi\u00f9 vulnerabile. Durante la Seconda guerra mondiale, gli Stati Uniti invasero le Filippine, ma un altro bersaglio praticabile per consentire attacchi diretti contro il Giappone sarebbe stata Taiwan (allora nota come Formosa). Tuttavia, i critici della teoria degli attacchi preventivi asseriscono che la RPC dovrebbe essere restia a offrire al Giappone e agli Stati Uniti una tale scusa per intervenire.\nTerza crisi dello Stretto di Taiwan.\nNel 1996, la RPC cominci\u00f2 a condurre esercitazioni militari vicino a Taiwan e lanci\u00f2 parecchi missili balistici al di l\u00e0 dell'isola. La prova di forza fu fatta in risposta alla possibile rielezione dell'allora presidente Lee Teng-hui. Gli Stati Uniti, sotto il presidente Clinton, inviarono due gruppi da battaglia di portaerei nella regione, facendole navigare nello Stretto di Taiwan. La RPC, incapace di tracciare i movimenti delle navi e probabilmente non disponibile a intensificare il conflitto, si ritir\u00f2 rapidamente. L'evento ebbe scarso impatto sull'esito delle elezioni, poich\u00e9 nessuno dei concorrenti di Lee era abbastanza forte da sconfiggerlo, ma \u00e8 opinione diffusa che gli atti aggressivi della RPC, lungi dall'intimidire la popolazione taiwanese, abbiano dato a Lee una spinta che port\u00f2 la sua quota di voti oltre il 50 per cento.\nAnche se la possibilit\u00e0 di guerra nello Stretto di Taiwan \u00e8 piuttosto bassa nel breve termine, il perdurante stato di tensione nell'area impone tuttavia alla RPC, alla RDC e agli USA di rimanere cauti e vigili. Lo scopo delle tre parti al momento sembra essere, per la maggior parte, di mantenere lo \"status quo\".\nSviluppi a partire dal 2004 e prospettive future.\nGiudiziari.\nIl 24 ottobre 2006, il dottor Roger C. S. Lin guid\u00f2 un gruppo di residenti taiwanesi, compresi membri del Partito della Nazione Taiwanese, a inoltrare un reclamo per un provvedimento declaratorio (\"complaint for declaratory relief\") presso la Corte Distrettuale degli Stati Uniti per il Distretto di Columbia. Secondo il loro avvocato, signor Charles Camp, \"il reclamo chiede alla Corte di dichiarare se i ricorrenti taiwanesi, compresi membri del Partito della Nazione Taiwanese, abbiano certi diritti in base alla Costituzione degli Stati Uniti e alle altre leggi statunitensi\". La loro argomentazione centrale \u00e8 che, a seguito della rinuncia giapponese a tutti i diritti e rivendicazioni su Taiwan, Taiwan ricadde sotto la giurisdizione statunitense in base al fatto che gli Stati Uniti erano la potenza occupante designata nel Trattato di pace con il Giappone e che rimane cos\u00ec ancora oggi. Il governo degli Stati Uniti si oppose a questa causa.\nLa Corte distrettuale diede ragione al governo degli Stati Uniti il 18 marzo 2008 e decise che la causa presenta una questione politica; come tale, la Corte concluse di non avere giurisdizione per trattare la materia e respinse il reclamo. Contro questa decisione i ricorrenti presentarono appello e la Corte d'Appello conferm\u00f2 all'unanimit\u00e0 la decisione della Corte Distrettuale.\nLa RPC e Taiwan hanno concordato di accrescere la cooperazione nel settore della tutela della legge. La polizia continentale ha cominciato a costituire un ufficio di collegamento a Taipei nel 2010.\nPolitici.\nSebbene la situazione sia confondente, la maggior parte degli osservatori credono che essa sia stabile, con intese e accordi tra gentiluomini sufficienti a impedire alle cose di scoppiare in guerra aperta. L'attuale controversia riguarda il termine \"una sola Cina\", in quanto la RPC insiste che la RDC debba riconoscere questo termine per incominciare i negoziati. Sebbene il Partito Progressista Democratico abbia moderato il suo sostegno all'indipendenza di Taiwan, c'\u00e8 ancora insufficiente sostegno all'interno di quel partito perch\u00e9 l'ex Presidente Chen Shui-bian acconsenta a \"una sola Cina\". Al contrario, il Kuomintang (KMT) e il Partito del Popolo per Primo (PFP) paiono disponibili ad acconsentire a qualche variazione del principio di una sola Cina, e la maggior parte degli osservatori credevano che la posizione della RPC fosse volta a mettere fuori gioco Chen fino alle elezioni presidenziali del 2004, dove si sperava che qualcuno pi\u00f9 favorevole alla riunificazione cinese giungesse al potere. In parte per contrastare questo, Chen Shui-bian annunci\u00f2 nel luglio 2002 che se la RPC non rispondesse alla buona volont\u00e0 di Taiwan, Taiwan potrebbe \"andare per la propria... strada\".\nCon la rielezione di Chen nel 2004, le prospettive di Pechino per una pi\u00f9 rapida risoluzione furono raffreddate, bench\u00e9 sembrassero rafforzarsi di nuovo in conseguenza della maggioranza pan-azzurra nelle elezioni legislative del 2004. Tuttavia, l'opinione pubblica a Taiwan reag\u00ec sfavorevolmente nei confronti della legge antisecessione approvata dalla RPC nel marzo 2005. In seguito a due visite di alto profilo da parte dei leader dei partiti del KMT e del PFP nella RPC, l'equilibrio dell'opinione pubblica sembr\u00f2 assumere connotazioni ambigue, con la coalizione pan-verde che otteneva la maggioranza nelle elezioni dell'Assemblea Nazionale del 2005, e con la coalizione pan-azzurra che segnava per\u00f2 una vittoria schiacciante nelle elezioni municipali del 2005.\nLe elezioni legislative a Taiwan si tennero il 12 gennaio 2008. I risultati diedero al Kuomintang e alla coalizione pan-azzurra una maggioranza assoluta (86 dei 113 seggi) nell'assemblea legislativa, infliggendo una pesante sconfitta al Partito Progressista Democratico del Presidente Chen Shui-bian, che ottenne i 27 seggi rimanenti. Il partner minore della coalizione pan-verde, l'Unione per la Solidariet\u00e0 di Taiwan, non ottenne seggi.\nL'elezione del XII Presidente della RDC si tenne il 22 marzo 2008. Il candidato del Kuomintang Ma Ying-jeou vinse, con il 58% del voto, mettendo fine a otto anni di leadership del Partito Progressista Democratico (DPP). Insieme alle elezioni legislative del 2008, la vittoria schiacciante di Ma riport\u00f2 il Kuomintang al potere a Taiwan. Questa nuova situazione politica ha condotto a una diminuzione della tensione tra entrambi i lati dello Stretto di Taiwan e all'aumento delle relazioni attraverso lo stretto, rendendo una dichiazione di indipendenza, o di guerra, qualcosa di improbabile.\nLa Fondazione per gli Scambi tra lo Stretto (\"Straits Exchange Foundation\", SEF) di Taiwan e la sua corrispondente cinese \u2013 l'Associazione per le Relazioni attraverso lo Stretto di Taiwan (\"Association for Relations Across the Taiwan Strait\", ARATS) firmarono quattro accordi a Taipei il 4 novembre 2008. Sia la SEF sia l'ARATS hanno concordato di occuparsi di collegamenti marittimi diretti, di voli charter giornalieri, di servizio postale diretto e di sicurezza alimentare.\nOpinione pubblica.\nL'opinione pubblica di Taiwan a proposito delle relazioni con la RPC \u00e8 notoriamente difficile da misurare, in quanto i risultati dei sondaggi tendono a essere estremamente sensibili al modo in cui le domande sono formulate e a quali opzioni sono date, e c'\u00e8 una tendenza da parte di tutti i partiti politici ad alterare i risultati per sostenere il loro punto di vista.\nSecondo un sondaggio del novembre 2005 del Consiglio per gli Affari Continentali, il 37,7% delle persone che vivono nella RDC preferiscono mantenere lo status quo finch\u00e9 in futuro non potr\u00e0 essere presa una decisione, il 18,4% preferisce mantenere lo status quo indefinitamente, il 14% preferisce mantenere lo status quo fino all'indipendenza finale, il 12% preferisce mantenere lo status quo fino alla riunificazione finale, il 10,3% preferisce l'indipendenza prima possibile e il 2,1% preferisce la riunificazione prima possibile. Secondo lo stesso sondaggio, il 78,3% si oppongono al modello \"Una Cina due sistemi\", che era usato per Hong Kong e Macao, mentre il 10,4% \u00e8 a favore.\nSecondo un sondaggio del giugno 2008 della TVBS, una rete televisiva taiwanese di tipo tradizionale, il 58% delle persone che vivono a Taiwan preferisce mantenere lo status quo, il 19% preferisce l'indipendenza e l'8% preferisce l'unificazione. Secondo lo stesso sondaggio, se lo status quo non \u00e8 un'opzione e quelli che erano intervistati dovessero scegliere tra \"indipendenza\" o \"unificazione\", il 65% \u00e8 a favore dell'indipendenza, mentre il 19% opterebbe per l'unificazione. Lo stesso sondaggio rivela che, in termini di autoidentit\u00e0, quando ai rispondenti non si dice che un taiwanese pu\u00f2 anche essere un cinese, il 68% dei rispondenti si identificano come \"taiwanesi\", mentre il 18% si definirebbero \"cinesi\". Tuttavia, quando ai rispondenti si dice che c'\u00e8 l'opzione della doppia identit\u00e0, il 45% dei rispondenti si identificano come \"soltanto taiwanesi\", il 4% si definiscono \"soltanto cinesi\", mentre il restante 45% si definiscono \"sia taiwanesi sia cinesi\". Inoltre, quando si arriva alla preferenza su quale identit\u00e0 nazionale sia da usare nelle organizzazioni internazionali, il 54% delle persone nel sondaggio indicavano che preferiscono \"Taiwan\" e solo il 25% delle persone votavano per \"Taipei Cinese\".\nSecondo un sondaggio dell'ottobre 2008 del Consiglio per gli Affari Continentali, sulla questione dello status di Taiwan, il 36,17% dei rispondenti preferisce mantenere lo status quo finch\u00e9 una decisione non potr\u00e0 essere presa in futuro, il 25,53% preferisce mantenere lo status quo indefinitamente, il 12,49% preferisce mantenere lo status quo fino all'indipendenza finale, il 4,44% preferisce mantenere lo status quo fino alla riunificazione finale, il 14,80% preferisce l'indipendenza non appena possibile, e l'1,76% preferisce la riunificazione non appena possibile. Nello stesso sondaggio, sulla questione dell'atteggiamento del governo della RPC verso il governo della RDC, il 64,85% dei rispondenti considerano il governo della RPC ostile o molto ostile, il 24,89% considera il governo della RPC amichevole o molto amichevole, mentre il 10,27% non esprimeva un'opinione. Sulla questione dell'atteggiamento del governo della RPC verso il popolo di Taiwan, il 45,98% dei rispondenti considera il governo della RPC ostile o molto ostile, il 39,6% considera il governo della RPC amichevole o molto amichevole, mentre il 14,43% non esprimeva un'opinione.\nNel maggio 2009 il Dipartimento dell'interno di Taiwan (Repubblica di Cina) pubblic\u00f2 un'inchiesta che esaminava se la gente di Taiwan si vede come taiwanese, cinese o entrambi. Il 64,6% si vede come taiwanese, l'11,5% come cinese, il 18,1% come entrambi e il 5,8% era insicuro.\nSecondo un sondaggio del dicembre 2009 della rete televisiva taiwanese TVBS, se lo status quo non \u00e8 un'opzione e quelli che erano oggetto dell'inchiesta devono scegliere tra \"Indipendenza\" o \"Unificazione\", il 68% sono a favore dell'indipendenza mentre il 13% opterebbe per l'unificazione.\nCambiare lo status di Taiwan rispetto alla costituzione della RDC.\nDal punto di vista della costituzione della RDC, che i partiti politici tradizionali del KMT e del DPP attualmente rispettano e riconoscono, cambiare lo status di governo della RDC o chiarire completamente lo status politico di Taiwan richiederebbe nel migliore dei casi di modificare la RDC. In altre parole, se i sostenitori della riunificazione volessero riunificare Taiwan con la Cina continentale in modo tale da abolire effettivamente la RDC o da influire sulla sovranit\u00e0 della RDC, o se i sostenitori dell'indipendenza volessero abolire la RDC e istituire una Repubblica di Taiwan, dovrebbero anche emendare o abolire la costituzione della RDC e riscrivere una nuova costituzione. Approvare una modifica richiede un consenso politico insolitamente ampio, che include l'approvazione dei tre quarti di un quorum dei membri dello Yuan Legislativo. Questo quorum a sua volta richiede almeno i tre quarti di tutti i membri dell'Assemblea Legislativa. Dopo aver passato l'Assemblea, le modifiche necessitano della ratifica da almeno il cinquanta per cento di tutti gli elettori aventi diritto della RDC, \"indipendentemente\" dall'affluenza degli elettori.\nDati questi rigidi requisiti costituzionali, n\u00e9 i pan-verdi n\u00e9 i pan-azzurri possono cambiare unilateralmente lo status politico e giuridico di Taiwan rispetto alla costituzione della RDC. Tuttavia, i sostenitori estremi dell'indipendenza di Taiwan vedono la costituzione della RDC come illegale e, perci\u00f2, credono che le modifiche alla costituzione della RDC siano un modo non valido per cambiare lo status politico di Taiwan.\nNota sulla terminologia.\nStatus politico o vicenda di Taiwan.\nAlcune fonti accademiche, come pure entit\u00e0 politiche come la RPC, designano il controverso status di Taiwan come \"questione di Taiwan\", \"vicenda di Taiwan\" o \"problema di Taiwan\" (\u53f0\u7063\u554f\u984c). Queste terminologie non piacciono al governo della RDC, che sottolinea che dovrebbe parlarsi piuttosto del \"problema continentale\" o della \"questione continentale\", perch\u00e9 dal punto di vista della RDC, \u00e8 la RPC che sta facendo una questione o creando un problema intorno a Taiwan. Altri usano il termine \"questione dello Stretto di Taiwan\" che suona pi\u00f9 \"neutrale\", perch\u00e9 non implica alcun aspetto relativo alla sovranit\u00e0 e perch\u00e9 \"relazioni attraverso lo Stretto\" \u00e8 un termine usato sia dalla RDC sia dalla RPC per descrivere le loro interazioni. Tuttavia, per alcuni anche questo termine \u00e8 discutibile perch\u00e9 implica ugualmente che vi sia una questione, che essi ritengono sia creata solo dalla RPC.\n\"De facto\" o \"de iure\".\nDagli anni 1990 in poi, i servizi dei mezzi d'informazione descrivono talvolta Taiwan come avente un'indipendenza \"de facto\", mentre la Repubblica di Cina si \u00e8 sempre considerata come uno stato che continua a funzionare \"de iure\"."}
{"id": "3314569", "revid": "149727", "url": "https://it.wikipedia.org/wiki?curid=3314569", "title": "Alluvioni di Cambi\u00f2", "text": ""}
{"id": "3314579", "revid": "149727", "url": "https://it.wikipedia.org/wiki?curid=3314579", "title": "Pietramarazzi", "text": ""}
{"id": "3314581", "revid": "15756", "url": "https://it.wikipedia.org/wiki?curid=3314581", "title": "Thomaskantor", "text": "Il Thomaskantor \u00e8 il direttore artistico del Thomanerchor di Lipsia, nominato dal consiglio comunale della citt\u00e0.\nInsieme al coro del thomaskantor, le cui origini risalgono al XIII\u00b0 secolo, il direttore artistico \u00e8 responsabile anche della musica sacra nelle chiese della citt\u00e0. In particolare, ha il compito dell'attuazione dei mottetti settimanali e dell'organizzazione musicale dei servizi nella Chiesa Luterana della chiesa principale, la chiesa di San Tommaso. Collabora regolarmente con il Thomas Organist e l'Orchestra del Gewandhaus. Precedentemente i suoi compiti alla Thomasschule, musica, canto, strumentale, latino e lezioni di catechismo, andavano ben oltre l'esercizio della musica sacra. Dopo la riforma luterana, avvenuta dalla fine del XVI al XIX secolo, il thomaskantorat fu estremamente importante per la musica della chiesa protestante. Il suo thomaskantor pi\u00f9 famoso fu Johann Sebastian Bach. I suoi successori nel Kantorat sono definiti fin dal 1750. Il XIX\u00b0 e XX\u00b0 secolo videro il \"rinascimento di Bach\", grazie all'impulso di Felix Mendelssohn Bartholdy. Il thomaskantor era attivo dal 1553 al 1902 nella vecchia scuola di Thomas. Dal 2008 opera a Villa Thomana, nel campus didattico Forum Thomanum nel Bachviertel. L'attuale direttore \u00e8 Gotthold Shwarz, eletto nel 2016.\nStoria.\nAl tempo dei canonici nel monastero di San Tommaso si sono succeduti un prevosto, un priore e un custode. Dai documenti storici degli statuti si venne inoltre a conoscenza che il cantore o Figuralges\u00e4nge istruiva nel canto i novizi. Questi era quindi responsabile in particolare del \"Thomas Schulmeister .\" Solo pi\u00f9 tardi divenne istruttore di canto per gli studenti. Il primo rettore fu \"Thidericus\" e fu seguito da \"Johannes Stefanie de Orba\", il cui mandato fu ininterrotto dal 1443 al 1444 da \"Thomas Ranstete\". Fu poi la volta di Nicolaus Celer che rimase ferito nel 1494 con il suo coro durante i Vespri a causa del crollo della galleria del coro. Il primo thomaskantor fu Johannes Scharnagel.\nDurante la Riforma luterana, gli studenti della scuola di San Tommaso e il suo cantor Georg Rhau furono oggetto di notevole interesse, anche a causa della disputa di Lipsia, del 1519, avvenuta tra Martin Lutero, Andreas Karlstadt e Filippo Melantone, da un lato, e John Eck e Melchior Heger. Nel 1553 il tomaskhantor ricevette il suo primo appartamento e sede definitiva, presso la Old Thomas School al Thomaskirchhof. Intorno al 1564 fu definitivamente istituzionalizzata la direzione musicale dei servizi ecclesiasti guidata da Valentin Otto, presso la chiesa di San Tommaso. Sotto la direzione di \"Seth Calvisius\", tra il 1594 ed il 1616, l'Ufficio acquist\u00f2 importanza sovraregionale e da allora fu quasi esclusivamente abitato solo da esperti musicisti. \nIl thomaskantor Johann Hermann Schein, uno dei pi\u00f9 talentuosi musicisti della Germania centrale del XVII\u00b0 secolo, si defin\u00ec, \"direttore generale della musica\". Nel corso della sua carriera, e per estensione anche nella citt\u00e0 di Lipsia, notevole importanza assunse la musica barocca. Enorme fu il lavoro di Tobias Michael durante la Guerra dei Trent'anni per mantenere intatta sia fisicamente che artisticamente la Thomas School. A causa della malattia di Tobias Michael, Johann Rosenm\u00fcller divenne thomaskantor, ma dovette fuggire in quanto venne accusato di un crimine contro la moralit\u00e0. Dal 1657 Sebastian Kn\u00fcpfer prevalse sul noto musicista \"Adam Krieger\". Di notevole pregio furono le ricostruzioni testuali di Schelles, parole bibliche, arie madrigali, recitativi e corali, poi punto di riferimento i suoi successori. Nel 1701 Johann Kuhnau divenne thomascantor, seguito, nel 1723 da Johann Sebastian Bach, eletto all'unanimit\u00e0; tuttavia, per motivi finanziari, gli altri concorrenti, tra i quali, Johann Friedrich Fasch e Christoph Graupner non ottennero incarichi. Bach fu quindi oggi il thomaskantor pi\u00f9 importante. \nNel 1892 venne eletto \"Albert Becker\", attivo fino ad allora a Berlino, ma non entr\u00f2 in carica poich\u00e9 l'anno successivo, nel 1893, a causa del Kaiser Guglielmo II e la liberazione del Consiglio comunale di Lipsia, subentr\u00f2 Gustav Schreck . Successivamente, nel 1918 venne eletto Karl Straube, la cui attivit\u00e0 come maestro di cappella ha reso le cantate di Bach note oltre i confini della Germania. Il virtuoso dell'organo G\u00fcnther Ramin, uno dei molti noti studenti di Straubes, guid\u00f2 il coro di San Tommaso attraverso i tempi difficili del nazionalsocialismo e gli inizi della Repubblica Democratica Tedesca. Da Ramin in poi il coro non \u00e8 pi\u00f9 responsabile dei principali servizi di culto nel Nikolaikirche a Lipsia. Straube rimase in carica fino al 1939.\nDalla Seconda guerra mondiale.\nA partire dal 1939 fino al 1956 subentra G\u00fcnther Ramin , seguito da Kurt Thomas, fino al 1960, e da Erhard Mauersberg, fino al 1972. Infine, fino al 1991 la carica di thomascantor fu detenuta da Hans-Joachim Rotzsch.\nTempi moderni.\nDopo le dimissioni di Hans-Joachim Rotzsch nel 1991, fu nominato thomascantor Hermann Max, ma non entr\u00f2 mai in carica. \u00c8 stato seguito da Georg Christoph Biller. Nel 2016 c'erano quattro candidati per il 17\u00ba successore di Bach: Markus Teutschbein, Clemens Fl\u00e4mig, Markus Johannes Langer e Matthias Jung. Il comitato di ricerca fu favorevole a nominare un cantore provvisorio, Gotthold Schwarz."}
{"id": "3314588", "revid": "2084998", "url": "https://it.wikipedia.org/wiki?curid=3314588", "title": "Alagyaz", "text": "Alagyaz (in armeno \u0531\u056c\u0561\u0563\u0575\u0561\u0566, in curdo \"Elegez\", anche chiamato \"Alag\u00ebz\"; fino al 1938 \"Mets Dzhamshlu\", \"Bol'shoy Dzhamushli\", \"Dzhamushlu Bol'shoy\", \"Dzhamushli\", \"Mets Jamyshlu\" e \"Mets Jamshlu\") \u00e8 un comune dell'Armenia di 469 abitanti (2001) della provincia di Aragatsotn. La maggior parte della popolazione \u00e8 composta da Yazidi; il paese possiede un'industria casearia."}
{"id": "3314589", "revid": "149727", "url": "https://it.wikipedia.org/wiki?curid=3314589", "title": "Castelletto Scazzoso", "text": ""}
{"id": "3314593", "revid": "149727", "url": "https://it.wikipedia.org/wiki?curid=3314593", "title": "Sezz\u00e8", "text": ""}
{"id": "3314618", "revid": "767487", "url": "https://it.wikipedia.org/wiki?curid=3314618", "title": "Musica classica (film)", "text": "Musica classica (\"You're Darn Tootin\"') \u00e8 una comica muta diretta da Edgar Kennedy e interpretata da Laurel &amp; Hardy uscita nel 1928.\nTrama.\nA causa del loro licenziamento come suonatori di concerto, Stanlio e Ollio vengono cacciati dalla padrona di casa dove vivono. Cos\u00ec cercano di guadagnare un po' di soldi chiedendo la carit\u00e0 suonando i loro strumenti che usavano da suonatori: Stanlio un clarinetto e Ollio un corno francese. \nDopo tanti guai, dato che non sono riusciti a guadagnare un soldo, iniziano a litigare, distruggendosi a vicenda gli strumenti, picchiandosi e strappandosi i pantaloni. Il loro litigio si trasforma in rissa che coinvolge una moltitudine di persone. Quando Stanlio strappa per sbaglio i pantaloni a un poliziotto, con Ollio scappa e i due rubano i pantaloni ad un uomo e li indossano insieme."}
{"id": "3314623", "revid": "1494169", "url": "https://it.wikipedia.org/wiki?curid=3314623", "title": "Alagyaz (disambigua)", "text": ""}
{"id": "3314626", "revid": "149727", "url": "https://it.wikipedia.org/wiki?curid=3314626", "title": "Trumello", "text": ""}
{"id": "3314628", "revid": "114325", "url": "https://it.wikipedia.org/wiki?curid=3314628", "title": "Elegez", "text": ""}
{"id": "3314632", "revid": "149727", "url": "https://it.wikipedia.org/wiki?curid=3314632", "title": "Groppello Lomellino", "text": ""}
{"id": "3314636", "revid": "1494169", "url": "https://it.wikipedia.org/wiki?curid=3314636", "title": "Alag\u00ebz", "text": ""}
{"id": "3314638", "revid": "287204", "url": "https://it.wikipedia.org/wiki?curid=3314638", "title": "Alagez", "text": ""}
{"id": "3314640", "revid": "149727", "url": "https://it.wikipedia.org/wiki?curid=3314640", "title": "Cassolnuovo", "text": ""}
{"id": "3314643", "revid": "114325", "url": "https://it.wikipedia.org/wiki?curid=3314643", "title": "Mets Dzhamshlu", "text": ""}
{"id": "3314648", "revid": "37955607", "url": "https://it.wikipedia.org/wiki?curid=3314648", "title": "Velezzo", "text": ""}
{"id": "3314653", "revid": "149727", "url": "https://it.wikipedia.org/wiki?curid=3314653", "title": "Villabiscossi", "text": ""}
{"id": "3314659", "revid": "149727", "url": "https://it.wikipedia.org/wiki?curid=3314659", "title": "Torre Beretti", "text": ""}
{"id": "3314661", "revid": "115021184", "url": "https://it.wikipedia.org/wiki?curid=3314661", "title": "Castellaro de' Giorgi", "text": "Castellaro de' Giorgi \u00e8 l'unica frazione di Torre Beretti e Castellaro in provincia di Pavia. Si trova a nordest del centro abitato.\nStoria.\nCastellaro de' Giorgi (CC C144) appare come \"Castellarium\" nell'elenco delle terre soggette a Pavia (1250). Segu\u00ec le sorti di Frascarolo, essendo infeudato nel 1441 ai \"Birago\" che lo vendono ai \"Varesini\", tornando ai Birago ed essendo poi infeudato a Mercurino Arborio di Gattinara (1522), tornando infine ai Varesini. Questi ultimi, che vendettero Frascarolo ai Bellisomi e Cassina de' Bossi ai Cannobio, nel 1675 vendono anche Castellaro ai \"Pattigna\", feudatari anche nel secolo successivo. Il feudo di Castellaro comprendeva anche il comune di Cassina Comuna, che fu soppresso e unito definitivamente a Castellaro nel 1818. Il comune di Castellaro de' Giorgi fu a sua volta soppresso e unito a Torre Beretti nel 1928."}
{"id": "3314662", "revid": "114325", "url": "https://it.wikipedia.org/wiki?curid=3314662", "title": "Bol'shoy Dzhamushli", "text": ""}
{"id": "3314664", "revid": "114325", "url": "https://it.wikipedia.org/wiki?curid=3314664", "title": "Dzhamushlu Bol'shoy", "text": ""}
{"id": "3314668", "revid": "114325", "url": "https://it.wikipedia.org/wiki?curid=3314668", "title": "Dzhamushli", "text": ""}
{"id": "3314670", "revid": "114325", "url": "https://it.wikipedia.org/wiki?curid=3314670", "title": "Mets Jamyshlu", "text": ""}
{"id": "3314674", "revid": "6923", "url": "https://it.wikipedia.org/wiki?curid=3314674", "title": "Interfrigo", "text": "La Interfrigo \u00e8 una societ\u00e0 Svizzera fondata nel 1949 a Basilea.\nLa societ\u00e0 fu fondata per il trasporto di prodotti deperibili via ferrovia in tutta Europa.\nInfatti numerose compagnie ferroviarie europee come ad esempio le FS,SJ,SNCF,DR,DB,B,SNCB,NSB noleggiarono tali vagoni.\nDagli anni cinquanta il trasporto di merci deperibili via ferrovia era sempre in aumento, quindi il parco vagoni Interfrigo era sempre in continuo aumento.\nInizialmente i vagoni erano solo in livrea bianca o argento, muniti al loro interno di spazi per l'inserimento del ghiaccio. Dagli anni settanta la Interfrigo rinnov\u00f2 il parco aggiungendo vagoni di livrea azzurra.\nRispetto a quelli in livrea bianca o argento i vagoni in livrea azzurra, muniti di un motocompressore, potevano trasportare prodotti surgelati grazie al raggiungimento di temperatura interna di -25\u00b0.\nNegli ultimi anni il trasporto di merce deperibile con carri Interfrigo si \u00e8 dimezzato per l'aumento di trasporti di merce su gomma.\nIn Italia, tra gli anni settanta e fine anni ottanta, venivano organizzate spedizioni di prodotti ortofrutticoli per i mercati del nord Europa. Queste spedizioni avvenivano sempre con i vagoni Interfrigo. Questi erano i famosi \"treni derrata\" catalogati dalle ferrovie come \"merci rapidi\". Infatti ogni anno la Sicilia durante le campagne agrumarie utilizzava migliaia di vagoni Interfrigo per il nord Europa. Protagonista era anche la Puglia o parte della Romagna per la spedizione di prodotti ortofrutticoli con vagoni Interfrigo.\nL'ortomercato di Milano era dotato di uno scalo ferroviario interno per il trasporto Europeo di frutta e verdura con vagoni Interfrigo. Addirittura offriva un servizio di trasporto di prodotti ortofrutticoli per supermercati Svizzeri, i quali noleggiarono alla Interfrigo numerosi vagoni adottando le insegne della propria ragione sociale. Tali vagoni erano gli Interfrigo-Migros, nota catena di supermercati in Svizzera. I vagoni erano in livrea bianca, con disegnate nei fianchi simpatiche insegne di frutta e verdura. La gestione dei vagoni dell'ortomercato di Milano, veniva effettuata dalla vicina stazione di Milano Porta Vittoria, la quale spediva ogni giorno via Chiasso decine di vagoni Interfrigo-Migros carichi di prodotti ortofrutticoli. Gi\u00e0 da parecchi anni il raccordo ferroviario dell'ortomercato di Milano \u00e8 stato demolito.\nUn'altra realt\u00e0 di vagoni Interfrigo tra gli anni sessanta e fine ottanta fu nel paese di Vignola in provincia di Modena, per il trasporto delle ciliegie ai mercati del nord Europa.\nDa ricordare un altro raccordo della suddetta azienda nei pressi della Stazione di Tavazzano provvisto ancora di binari che entrano nello stabilimento attualmente abbandonato. Le rotaie sono state tagliate dalla Ferrovia Milano-Bologna ed una probabile rimmissione in servizio \u00e8 molto difficile visto anche l'interno dei fabbricati non ottimale a causa di un incendio scoppiato nel suddetto impianto "}
{"id": "3314677", "revid": "114325", "url": "https://it.wikipedia.org/wiki?curid=3314677", "title": "Mets Jamshlu", "text": ""}
{"id": "3314685", "revid": "135224", "url": "https://it.wikipedia.org/wiki?curid=3314685", "title": "Furggen", "text": "Il Furggen (detto anche \"Furgggrat\") \u00e8 una montagna di 3.492\u00a0m s.l.m. delle Alpi Pennine, lungo la frontiera tra l'Italia (Valle d'Aosta) e la Svizzera (Canton Vallese).\nAccesso.\nLa salita alla vetta pu\u00f2 avvenire partendo da Plan Maison e risalendo il tracciato della vecchia pista da sci; si pu\u00f2 anche raggiungere in funivia la Testa Grigia e raggiungere la cima facendo la \"Cresta del Furggen\". Un terzo itinerario \u00e8 fattibile partendo dalla Svizzera: si raggiunge in ovovia o il Trockener Steg (2939\u00a0m) o il Furgg (2432\u00a0m) e si raggiunge la vetta dal versante nord-est.\nNell'estate 2012 \u00e8 stata aperta una nuova via sulla parete sud della montagna (9 tiri, da 4 a 6b).\nTutti gli itinerari sono alpinistici.\nLa funivia.\nIl Furggen \u00e8 particolarmente noto perch\u00e9 nel 1952 fu costruita la funivia che collegava il monte con Plan Maison. L'impianto era una campata unica lunga 2887 metri, e l'ingegnere che lo progett\u00f2, il professor Zignoli, dovette tenere conto persino della curvatura terrestre. Dalla vetta c'era una galleria che scendeva sulla sinistra, oppure si poteva uscire direttamente dalla stazione e mettersi direttamente in pista. Questa uscita fu tuttavia chiusa definitivamente dopo un incidente mortale. Le cabine inizialmente erano di 25 persone, poi negli anni '70 la loro capienza fu ridotta a 20.\nNel 1993 la funivia fu chiusa a causa di un incidente a una fune traente, ma anche perch\u00e9 in quegli anni la \"Cervino S.p.A.\" era in notevoli difficolt\u00e0 economiche. In seguito sono partite molte critiche a causa della chiusura della funivia, e ancora oggi se ne richiede il rifacimento."}
{"id": "3314689", "revid": "1005847", "url": "https://it.wikipedia.org/wiki?curid=3314689", "title": "Elezioni presidenziali in Finlandia del 1994", "text": "Le elezioni presidenziali in Finlandia del 1994 si tennero il 16 gennaio (primo turno) e il 6 febbraio (secondo turno); videro la vittoria di Martti Ahtisaari, sostenuto dal Partito Socialdemocratico Finlandese."}
{"id": "3314696", "revid": "149727", "url": "https://it.wikipedia.org/wiki?curid=3314696", "title": "Circondario di Borgo Taro", "text": ""}
{"id": "3314710", "revid": "767487", "url": "https://it.wikipedia.org/wiki?curid=3314710", "title": "Antony and Cleopatra (film 1908)", "text": "Antonio e Cleopatra (\"Antony and Cleopatra\") \u00e8 un cortometraggio muto del 1908 diretto da James Stuart Blackton e da Charles Kent.\nProduzione.\nProdotto dalla Vitagraph Company of America\nDistribuzione.\nIl film fu distribuito dalla Vitagraph Company of America, in Italia dalla \"Accoretti\".\nUna copia del film viene conservata negli archivi della Biblioteca del Congresso.\nDate di uscita.\nIMDb\nAlias"}
{"id": "3314713", "revid": "149727", "url": "https://it.wikipedia.org/wiki?curid=3314713", "title": "Baldichieri", "text": ""}
{"id": "3314725", "revid": "149727", "url": "https://it.wikipedia.org/wiki?curid=3314725", "title": "Cerretto d'Asti", "text": ""}
{"id": "3314726", "revid": "2084998", "url": "https://it.wikipedia.org/wiki?curid=3314726", "title": "Zovasar", "text": "Zovasar (in armeno \u0536\u0578\u057e\u0561\u057d\u0561\u0580, fino al 1978 \"Aghakchik\") \u00e8 un comune dell'Armenia di 596 abitanti (2001) della provincia di Aragatsotn."}
{"id": "3314732", "revid": "1005847", "url": "https://it.wikipedia.org/wiki?curid=3314732", "title": "Elisabeth Rehn", "text": "Si present\u00f2 alle elezioni presidenziali del 1994 ottenendo inaspettatamente il 22,0% dei voti e giungendo al ballottaggio con Martti Ahtisaari, esponente del Partito Socialdemocratico Finlandese; fu sconfitta al secondo turno fermandosi al 46%. Alle successive elezioni presidenziali del 2000, Rehn non conferm\u00f2 il risultato che aveva raggiunto ottenendo l'8%.\nRehn \u00e8 stata la prima donna a divenire Ministro della Difesa in Finlandia; nel 1995 promosse una legge con cui fu avviato il reclutamento del personale femminile all'interno delle forze armate.\nRecentemente, Rehn ha ricevuto diversi riconoscimenti internazionali, come Sottosegretario generale delle Nazioni Unite e Inviato Speciale per i diritti umani in Bosnia ed Erzegovina. \u00c8 membro della Global Leadership Foundation, organizzazione il cui obiettivo e promuovere il buon governo nel mondo.\nSposata con Ove Rehn dal 1955, ha quattro figli."}
{"id": "3314733", "revid": "287204", "url": "https://it.wikipedia.org/wiki?curid=3314733", "title": "The Monitor", "text": "The Monitor \u00e8 il secondo album pubblicato dal gruppo alternative rock dei Titus Andronicus, pubblicato il 9 marzo 2010 dalla XL Recordings.\n\u00c8 un concept album basato su racconti sulla guerra di secessione, il titolo omaggia la corazzata statunitense USS Monitor che ha partecipato alla prima battaglia tra navi corazzate avvenuta l'8 e il 9 marzo del 1862 durante la guerra. Nell'album ci sono riferimenti a Billy Bragg e Bruce Springsteen.\nL'album \u00e8 stato accolto molto favorevolmente dalla critica entrando in molte classifiche del 2010."}
{"id": "3314734", "revid": "2084998", "url": "https://it.wikipedia.org/wiki?curid=3314734", "title": "Zarindja", "text": "Zarindja (in armeno \u0536\u0561\u0580\u056b\u0576\u057b\u0561, conosciuta anche come \"Zarindzha\", \"Zarndzha\" e \"Zarnja\") \u00e8 un comune dell'Armenia di 646 abitanti (2001) della provincia di Aragatsotn."}
{"id": "3314735", "revid": "106908", "url": "https://it.wikipedia.org/wiki?curid=3314735", "title": "Zarindzha", "text": ""}
{"id": "3314736", "revid": "106908", "url": "https://it.wikipedia.org/wiki?curid=3314736", "title": "Zarndzha", "text": ""}
{"id": "3314737", "revid": "767487", "url": "https://it.wikipedia.org/wiki?curid=3314737", "title": "Una bella serata", "text": "Una bella serata, noto anche come Il loro momento magico (\"Their Purple Moment\"), \u00e8 una comica muta del 1928 diretta da James Parrott e interpretata da Laurel &amp; Hardy.\nNella seconda met\u00e0 degli anni Ottanta, Enzo Garinei e Giorgio Ariani hanno prestato la voce a Stanlio e Ollio con le musiche di Piero Montanari.\nTrama.\nIl signor Pincher (Stan) nasconde parte del denaro che guadagna per non darlo a sua moglie che, per\u00f2, \nscopre il nascondiglio e sostituisce i soldi nascosti con pezzi di carta senza valore. Questi prende il portafoglio che aveva nascosto per andarsi a divertire con Oliver, altro uomo che fa il furbo sulla parte di denaro da dare a sua moglie. I due entrano in un locale con due ragazze e ordinano tanto cibo. Poi Pincher si accorge dello scambio effettuato da sua moglie: ha per\u00f2 paura di dirlo ad Oliver. In seguito entra nel locale un tassista a cui i due avevano promesso il pagamento di una corsa con le due ragazze. Oliver gli offre del cibo. Cos\u00ec Stan, disperato, mostra ad Oliver il contenuto del portafoglio. Tentano varie volte di scappare, ma ogni tentativo fallisce. Dopodich\u00e9 entrano nel locale le loro consorti informate da una vecchietta del fatto che Pincher e Oliver erano con due donne. Infine il direttore, andato dai malcapitati per riscuotere il conto, scopre la loro situazione e si infuria. Cos\u00ec Pincher e Oliver scappano, ma vengono visti dalle mogli. Cos\u00ec i due scappano in cucina dove vengono raggiunti dalle mogli. Oliver si giustifica davanti ad esse dicendo di essere stato trascinato l\u00ec da Pincher, il quale vuole sbattergli una torta in faccia, ma prende la moglie di Oliver, il quale per vendicarsi sbatte la torta in faccia alla moglie di Pincher. La rissa a base di cibo in faccia coinvolge anche il cuoco, un cameriere, il direttore, Pincher e Oliver."}
{"id": "3314741", "revid": "106908", "url": "https://it.wikipedia.org/wiki?curid=3314741", "title": "Zarnja", "text": ""}
{"id": "3314743", "revid": "339392", "url": "https://it.wikipedia.org/wiki?curid=3314743", "title": "Stazione meteorologica di Guidonia Montecelio", "text": ""}
{"id": "3314748", "revid": "2084998", "url": "https://it.wikipedia.org/wiki?curid=3314748", "title": "Yeghnik", "text": "Yeghnik (in armeno \u0535\u0572\u0576\u056b\u056f, conosciuto anche come \"Eghnik\" e \"Yekhnik\", fino al 1946 \"Dadalu\") \u00e8 un comune dell'Armenia di 452 abitanti (2001) della provincia di Aragatsotn. La chiesa del paese, San Nshan, risale al 1866."}
{"id": "3314749", "revid": "106908", "url": "https://it.wikipedia.org/wiki?curid=3314749", "title": "Eghnik", "text": ""}
{"id": "3314750", "revid": "106908", "url": "https://it.wikipedia.org/wiki?curid=3314750", "title": "Yekhnik", "text": ""}
{"id": "3314752", "revid": "106908", "url": "https://it.wikipedia.org/wiki?curid=3314752", "title": "Dadalu", "text": ""}
{"id": "3314756", "revid": "2084998", "url": "https://it.wikipedia.org/wiki?curid=3314756", "title": "Yerndjatap", "text": "Yerndjatap (in armeno \u0535\u0580\u0576\u057b\u0561\u057f\u0561\u0583, conosciuto anche come \"Yernjatap\" o \"Ernjatap\", fino al 1949 \"Karabulag\" o \"Ghrabulagh\") \u00e8 un comune dell'Armenia di 490 abitanti (2001) della provincia di Aragatsotn."}
{"id": "3314761", "revid": "106908", "url": "https://it.wikipedia.org/wiki?curid=3314761", "title": "Yernjatap", "text": ""}
{"id": "3314763", "revid": "106908", "url": "https://it.wikipedia.org/wiki?curid=3314763", "title": "Ernjatap", "text": ""}
{"id": "3314764", "revid": "1543377", "url": "https://it.wikipedia.org/wiki?curid=3314764", "title": "Doveri inderogabili", "text": "I doveri inderogabili sono una categoria di obblighi, previsti dalla Costituzione italiana, a cui nessun soggetto pu\u00f2 sottrarsi dall'adempimento. Tali obblighi sono di natura politica, economica e sociale. \nEsempi di tali doveri sono: \nTale categoria di doveri \u00e8 un elemento portante dello Stato sociale, in quanto spinge l'individuo ad avere la responsabilit\u00e0 di una comunit\u00e0 uscendo da visioni individualistiche."}
{"id": "3314765", "revid": "212348", "url": "https://it.wikipedia.org/wiki?curid=3314765", "title": "Razionale eisensteiniano", "text": ""}
{"id": "3314766", "revid": "2084998", "url": "https://it.wikipedia.org/wiki?curid=3314766", "title": "Yeghipatrush", "text": "Yeghipatrush (in armeno \u0535\u0572\u056b\u057a\u0561\u057f\u0580\u0578\u0582\u0577, fino al 1945 \"Tanjrlu\" o \"Tamdzhirlu\", dal 1945 al 1992 \"Mravyan\" o \"Mrravyan\") \u00e8 un comune dell'Armenia di 739 abitanti (2001) della provincia di Aragatsotn.\nDurante il periodo sovietico, la cittadina cambi\u00f2 nome in onore di Askanaz Mravyan, commissario culturale armeno. Possiede una chiesa risalente al XIII secolo."}
{"id": "3314770", "revid": "2084998", "url": "https://it.wikipedia.org/wiki?curid=3314770", "title": "Voskevaz", "text": "Voskevaz (in armeno \u0548\u057d\u056f\u0565\u057e\u0561\u0566, in passato \"Kiziltamur\" e \"Ghzltamur\") \u00e8 un comune dell'Armenia di 4 145 abitanti (2001) della provincia di Aragatsotn."}
{"id": "3314774", "revid": "2084998", "url": "https://it.wikipedia.org/wiki?curid=3314774", "title": "Vosketas", "text": "Vosketas (in armeno \u0548\u057d\u056f\u0565\u0569\u0561\u057d, fino al 1935 \"Kuldarvish\" e \"Ghuldervish\") \u00e8 un comune dell'Armenia di 526 abitanti (2001) della provincia di Aragatsotn."}
{"id": "3314781", "revid": "767487", "url": "https://it.wikipedia.org/wiki?curid=3314781", "title": "Tearing Down the Spanish Flag", "text": "Tearing Down the Spanish Flag \u00e8 un cortometraggio muto del 1898 diretto da James Stuart Blackton e da Albert E. Smith.\nTrama.\nIl film \u00e8 costituito dalla rappresentazione di una mano che abbatte con un colpo una bandiera spagnola.\nProduzione.\nIl film fu prodotto dalla American Vitagraph Company e girato a Brooklyn il 21 aprile 1898. Non si conoscono copie esistenti del film.\nDistribuzione.\nDistribuito dalla American Vitagraph Company.\nCritica.\nSul primo film di Blackton vi \u00e8 un testo di internet Movie Database."}
{"id": "3314782", "revid": "287204", "url": "https://it.wikipedia.org/wiki?curid=3314782", "title": "Voskehat", "text": ""}
{"id": "3314783", "revid": "2084998", "url": "https://it.wikipedia.org/wiki?curid=3314783", "title": "Voskehat (Aragatsotn)", "text": "Voskehat (in armeno \u0548\u057d\u056f\u0565\u0570\u0561\u057f, conosciuto anche come \"Voskeat\", in passato \"Patrindzh\" e \"Patridzh\") \u00e8 un comune dell'Armenia di 995 abitanti (2001) della provincia di Aragatsotn.\nNella cittadina, \u00e8 presente una chiesa del XIV secolo."}
{"id": "3314790", "revid": "1992109", "url": "https://it.wikipedia.org/wiki?curid=3314790", "title": "Rage of the Dragons", "text": " \u00e8 un videogioco picchiaduro del 2002, prodotto dalla Playmore (oggi SNK Playmore) e sviluppato dal gruppo messicano Evoga e la compagnia giapponese Noise Factory. Evoga ha lavorato sulla pianificazione e sul disegno iniziale, mentre Noise Factory sulle grafiche finali, sul sonoro e sulla programmazione.\nModalit\u00e0 di gioco.\nIl gioco si basa sugli incontri doppi, nei quali il giocatore pu\u00f2 assumere il controllo di due personaggi e interscambiarli durante gli incontri. Il personaggio in \"pausa\" potr\u00e0 lentamente ripristinare parte della sua barra d'energia mentre l'altro sta combattendo. Il giocatore pu\u00f2 anche realizzare particolari combo con entrambi i personaggi.\nUn'altra barra posta sulla parte bassa dello schermo si riempie man mano che gli attacchi portati vanno a buon fine. Quando la barra \u00e8 piena il giocatore ha a disposizione mosse speciali (combo, supermosse, ecc.).\nPersonaggi.\nCi sono 16 personaggi in totale, di cui 14 selezionabili dall'inizio, un boss intermedio e uno finale. Il giocatore pu\u00f2 scegliere una delle 6 coppie pre-impostate, che seguiranno la loro storia durante la partita, oppure creare una nuova coppia, che seguir\u00e0 una storia generica. Creando la coppia Jimmy + Billy si potr\u00e0 assistere a un finale nascosto.\nBoss.\nI due boss, al contrario degli altri personaggi, non combattono in coppia. Per questo motivo la loro barra d'energia vale doppio.\nSviluppo.\nIl gioco \u00e8 stato inizialmente pensato come seguito di \"Double Dragon\", storica serie di picchiaduro a scorrimento della Technos Japan Corporation. La casa detentrice dei diritti, per\u00f2, si rifiut\u00f2 di concederli, perci\u00f2 il gioco fu trasformato da \"seguito\" a \"omaggio alla serie\", e i nomi dei personaggi gi\u00e0 presenti nelle pubblicazioni originali (\"Jimmy Lee\", \"Billy Lee\" e \"Abobo\") furono trasformati negli attuali. Anche i personaggi della fidanzata di Jimmy e delle assistenti di Abubo sono legati alla saga \"originale\".\nJimmy, Lynn, Elias e Mr. Jones sono successivamente stati inclusi come personaggi nascosti anche nel videogioco \"Power Instinct Matrimelee\", prodotto tra gli altri dalla Noise Factory. Per ironia della sorte la societ\u00e0 che ha pubblicato i videogiochi della serie Power Instinct, la Atlus, ha pubblicato anche il gioco \"Double Dragon Advance\" per conto della Million."}
{"id": "3314791", "revid": "1305772", "url": "https://it.wikipedia.org/wiki?curid=3314791", "title": "Discografia dei Paramore", "text": "Questa \u00e8 la discografia dei Paramore, gruppo musicale statunitense in attivit\u00e0 dal 2004. Al 2018 hanno pubblicato cinque album in studio, due album dal vivo, cinque EP e oltre venti singoli.\nIl loro album di debutto \"All We Know Is Falling\", pubblicato nel 2005, riesce a raggiungere la 51\u00aa posizione degli album pi\u00f9 venduti nel Regno Unito, senza per\u00f2 riscontrare molto successo negli Stati Uniti. Nel 2014, a distanza di 9 anni dalla sua pubblicazione, riesce comunque a ottenere la certificazione di disco d'oro arrivando alla cifra di 500.000 copie vendute.\nNel 2007 realizzano il loro secondo album in studio, \"Riot!\", che porta alla notoriet\u00e0 internazionale i Paramore grazie a singoli di successo come \"Misery Business\" e \"Crushcrushcrush\". Il grande successo internazionale arriva per\u00f2 con la pubblicazione di \"Decode\", brano che entra a far parte della colonna sonora del film del 2008 \"Twilight\". Nel 2009 la band esce il terzo album di inediti, intitolato \"Brand New Eyes\". \u00c8 l'album che riconferma il successo di \"Riot!\" e \"Decode\", raggiungendo nuovi traguardi come il 2\u00ba posto negli Stati Uniti e il 1\u00ba nel Regno Unito, in Australia, in Nuova Zelanda e in altri paesi. Dopo i singoli \"Ignorance\" e \"Brick by Boring Brick\", viene pubblicato il fortunato \"The Only Exception\", che riesce a superare il successo di \"Misery Business\" e \"Decode\" nelle principali classifiche.\nIl quarto album in studio della band, intitolato \"Paramore\", esce nel 2013. Il singolo \"Still into You\" da esso estratto riesce a vendere pi\u00f9 di ogni altro singolo mai pubblicato dai Paramore a livello internazionale. Il successo del singolo rispecchia quello dell'album, grazie al quale la band ottiene il suo primo piazzamento in cima alla Billboard 200, raggiungendo il 1\u00ba posto anche in altri otto paesi. Nel 2014 viene pubblicato come quarto singolo estratto dall'album \"Ain't It Fun\", che riesce a superare il successo di ogni altro brano della band negli Stati Uniti, che raggiunge per la prima volta la Top 10 della Billboard Hot 100 e vince il Grammy Award alla miglior canzone rock nel 2015.\nAnticipato dai singoli \"Hard Times\" e \"Told You So\", il quinto album \"After Laughter\" viene pubblicato nel 2017.\nVersioni acustiche e inediti.\nI Paramore hanno pubblicato le versioni acustiche di alcune delle loro canzoni come B-side nei vari singoli o come tracce bonus nelle edizioni speciali degli album in studio (come le versioni acustiche di \"Where the Lines Overlap\", \"Ignorance\", \"Brick by Boring Brick\" e \"Turn It Off\" nella versione Deluxe e iTunes di \"Brand New Eyes\").\nNel corso degli anni la band ha registrato varie demo, alcune delle quali mai pubblicate (come \"Hello Hello\", \"Rewind\", \"Adore\", \"Stay Away\", \"Temporary\" e altre) e cover di altri artisti (come \"Use Somebody\" dei Kings of Leon, \"Sunday Bloody Sunday\" degli U2 e \"My Hero\" dei Foo Fighters). Nel 2010 i Paramore hanno registrato una cover di \"You Ain't Woman Enough (To Take My Man)\" di Loretta Lynn per l'album di cover prodotto in suo tributo dalla Columbia Records, intitolato \"Coal Miner's Daughter: A Tribute to Loretta Lynn\"."}
{"id": "3314794", "revid": "536735", "url": "https://it.wikipedia.org/wiki?curid=3314794", "title": "Segretario generale del Consiglio europeo", "text": ""}
{"id": "3314795", "revid": "2084998", "url": "https://it.wikipedia.org/wiki?curid=3314795", "title": "Verin Sasunik", "text": "Verin Sasunik (in armeno \u054e\u0565\u0580\u056b\u0576 \u054d\u0561\u057d\u0578\u0582\u0576\u056b\u056f, in passato \"Gharajilar\") \u00e8 un comune dell'Armenia di 81 abitanti (2001) della provincia di Aragatsotn. La cittadina venne abbandonata nel 1960 e ripopolata nel 1989."}
{"id": "3314799", "revid": "2084998", "url": "https://it.wikipedia.org/wiki?curid=3314799", "title": "Verin Sasnashen", "text": "Verin Sasnashen (in armeno \u054e\u0565\u0580\u056b\u0576 \u054d\u0561\u057d\u0578\u0582\u0576\u0561\u0577\u0565\u0576, in passato \"Verin Karakoymaz\" e \"Verkhniy Karakoymaz\") \u00e8 un comune dell'Armenia di 363 abitanti (2001) della provincia di Aragatsotn."}
{"id": "3314802", "revid": "2084998", "url": "https://it.wikipedia.org/wiki?curid=3314802", "title": "Verin Bazmaberd", "text": "Verin Bazmaberd (in armeno \u054e\u0565\u0580\u056b\u0576 \u0532\u0561\u0566\u0574\u0561\u0562\u0565\u0580\u0564, in passato \"Verin Agdzhakala\", \"Aghjaghala Ulia\" e \"Verkhnyaya Agdzhakala\") \u00e8 un comune dell'Armenia di 472 abitanti (2001) della provincia di Aragatsotn."}
{"id": "3314808", "revid": "481666", "url": "https://it.wikipedia.org/wiki?curid=3314808", "title": "Francesca di Rimini (film 1908)", "text": ""}
{"id": "3314809", "revid": "2084998", "url": "https://it.wikipedia.org/wiki?curid=3314809", "title": "Vardenut", "text": "Vardenut (in armeno \u054e\u0561\u0580\u0564\u0565\u0576\u0578\u0582\u057f, in passato \"Shirakala\") \u00e8 un comune dell'Armenia di 852 abitanti (2001) della provincia di Aragatsotn.\nLa cittadina \u00e8 stata fondata nel 1829 da emigranti persiani, come accordo in uno scambio di persone durante il trattato del Turkmenchay."}
{"id": "3314820", "revid": "583927", "url": "https://it.wikipedia.org/wiki?curid=3314820", "title": "Opus magnum", "text": ""}
{"id": "3314822", "revid": "1543377", "url": "https://it.wikipedia.org/wiki?curid=3314822", "title": "Juli\u00e1n Augusto Sald\u00edvar", "text": "Juli\u00e1n Augusto Sald\u00edvar, meglio conosciuto come J. Augusto Sald\u00edvar \u00e8 un centro abitato del Paraguay, situato nel dipartimento Central; la localit\u00e0 forma uno dei 19 distretti in cui \u00e8 diviso il dipartimento.\nPopolazione.\nAl censimento del 2002 Juli\u00e1n Augusto Sald\u00edvar contava una popolazione urbana di 3.977 abitanti (37.374 nell'intero distretto).\nCaratteristiche.\nAnticamente conosciuta con il nome di \"Posta Leiva\", la localit\u00e0 fu elevata al rango di distretto il 15 novembre 1985.\nIl distretto di Juli\u00e1n Augusto Sald\u00edvar vanta una tra le maggiori produzioni ortofrutticole del Paraguay: vi si coltivano lattuga, crescione cipolle, cavolfiori, bietole e fragole che finiscono in buona parte nei mercati e supermercati della capitale."}
{"id": "3314827", "revid": "287204", "url": "https://it.wikipedia.org/wiki?curid=3314827", "title": "Walter Aronsson", "text": "Biografia.\nAttivo negli anni 50, viene ricordato come vincitore di una medaglia di bronzo ai campionati mondiali, ottenuta nel bob a quattro a Garmisch-Partenkirchen 1953, insieme ai suoi connazionali Kjell Holmstr\u00f6m, Nils Landgren e Jan Lapidoth, superati dalla nazionale statunitense condotta da Lloyd Johnson (medaglia d'oro) e da quella tedesca occidentale pilotata da Anderl Ostler (argento).\nPrese inoltre parte a due edizioni delle Olimpiadi: a si classific\u00f2 al 13\u00ba nel bob a quattro mentre nel bob a due il suo equipaggio non riusc\u00ec a terminare la gara; otto anni dopo, a , fu invece undicesimo nel bob a quattro."}
{"id": "3314830", "revid": "293714", "url": "https://it.wikipedia.org/wiki?curid=3314830", "title": "J. Augusto Sald\u00edvar", "text": ""}
{"id": "3314831", "revid": "124164084", "url": "https://it.wikipedia.org/wiki?curid=3314831", "title": "Jan Lapidoth", "text": "Biografia.\nViene ricordato come vincitore di una medaglia di bronzo nella sua disciplina, ottenuta ai campionati mondiali del 1953 (edizione tenutasi a Garmisch-Partenkirchen, Germania) insieme ai suoi connazionali Walter Aronsson, Nils Landgren e Kjell Holmstr\u00f6m\nTotalizzarono il terzo miglior tempo, preceduti solo dalle nazionali tedesca e statunitense."}
{"id": "3314832", "revid": "293714", "url": "https://it.wikipedia.org/wiki?curid=3314832", "title": "J. A. Sald\u00edvar", "text": ""}
{"id": "3314844", "revid": "110157", "url": "https://it.wikipedia.org/wiki?curid=3314844", "title": "Beta-lattamasi", "text": "Le \u03b2-lattamasi sono enzimi () prodotti da alcuni batteri e responsabili della loro resistenza agli antibiotici \u03b2-lattamici come le penicilline, le cefamicine e le cefalosporine (i carbapenemi sono relativamente resistenti alle \u03b2-lattamasi). Questi enzimi inattivano l\u2019attivit\u00e0 di questi antibiotici idrolizzando la struttura comune a tutti questi: l\u2019anello \u03b2-lattamico.\nLe \u03b2-lattamasi sono capaci di rompere questa struttura rendendo il principio attivo poco funzionale e, di conseguenza, incapace di uccidere il batterio. Il meccanismo di idrolizzazione avviene in due fasi:\nAcquisendo la capacit\u00e0 di produrre questi enzimi, i batteri diventano resistenti ai farmaci e conoscerne i meccanismi fornisce gli strumenti per lo sviluppo di inibitori e nuovi antibiotici. Purtroppo, il fenomeno dell'antibiotico-resistenza \u00e8 notevolmente aumentato negli ultimi anni, soprattutto per colpa dell'abuso e del cattivo uso che ne viene fatto. Pertanto questi farmaci rischiano sempre pi\u00f9 di diventare inutili a causa del continuo sviluppo di ceppi batterici resistenti.\nI batteri in grado di produrre questo tipo di enzimi sono quelli che posseggono i geni della resistenza a questi antibiotici, questi possono essere acquisiti in due modi:\nInibitori delle \u03b2-lattamasi.\nPer porre rimedio a questo problema di resistenza, insieme agli antibiotici \u03b2-lattamici vengono somministrati dei principi attivi capaci di inattivare gli enzimi \u03b2-lattamasici: gli \"inibitori delle \u03b2-lattamasi\" che inibiscono l'attivit\u00e0 di tali enzimi.\nEsempi di questi inibitori sono:\nCos\u00ec come i \u03b2-lattamici, vengono elaborati da lattamasi \u03b2 per formare un primo intermedio covalente. A differenza del caso di antibiotici \u03b2-lattamici, l'intermedio \u00e8 molto stabile. La persistenza del legame covalente tra l'inibitore \u03b2-lattamasi e il sito di legame \u03b2-lattamasi disattiva l'enzima e previene l'elaborazione di antibiotici \u03b2-lattamici."}
{"id": "3314847", "revid": "4252", "url": "https://it.wikipedia.org/wiki?curid=3314847", "title": "\u0392-lattamasi", "text": ""}
{"id": "3314848", "revid": "767487", "url": "https://it.wikipedia.org/wiki?curid=3314848", "title": "The Moonshine Trail", "text": "The Moonshine Trail \u00e8 un film muto del 1919 diretto da J. Stuart Blackton.\nProduzione.\nProdotto da J. Stuart Blackton, fu il primo film uscito con la sua nuova casa di produzione, la J. Stuart Blackton Feature Pictures.\nDistribuzione.\nDistribuito dalla Path\u00e9 Exchange\nDate di uscita.\nIMDb\nAlias"}
{"id": "3314853", "revid": "6923", "url": "https://it.wikipedia.org/wiki?curid=3314853", "title": "Disastro di Le Mans del 1955", "text": "Il disastro di Le Mans \u00e8 stato un incidente automobilistico avvenuto l'11 giugno 1955, durante lo svolgimento della 24 Ore di Le Mans. Con 84 vittime e 120 feriti \u00e8 l'incidente pi\u00f9 grave nella storia dell'automobilismo.\nDinamica dell'incidente.\nL'incidente fu causato dall'uscita di pista della Mercedes-Benz 300 SLR di Pierre Levegh. La dinamica dell'incidente \u00e8 stata ricostruita grazie alla disponibilit\u00e0 delle riprese televisive. Sul rettilineo principale della pista, Levegh seguiva la Jaguar D-Type di Mike Hawthorn, che era in testa alla corsa, quando questi sorpass\u00f2 in doppiaggio la Austin-Healey guidata da Lance Macklin. Subito dopo la manovra, Hawthorn fren\u00f2 all'improvviso per rientrare ai box, spostandosi sulla destra. Macklin prov\u00f2 dapprima a frenare restando nel lato destro, ma nel tentativo fin\u00ec con le ruote sullo sporco al lato della pista e perse il controllo della sua vettura che inizi\u00f2 a scartare verso sinistra. Successivamente Macklin riusc\u00ec a riprendere il controllo del veicolo ma ormai si trovava sulla traiettoria della Mercedes di Levegh che sopraggiungeva in piena velocit\u00e0. L'auto di Levegh tampon\u00f2 la Austin di Macklin che funse da rampa, fu proiettata in alto, e si schiant\u00f2 sulla barriera che divideva la pista dalla tribuna, prendendo fuoco; alcuni pezzi dell'auto (il cofano, l'asse anteriore delle ruote, ed altri) volarono sulla tribuna piombando violentemente sugli spettatori. L'incidente caus\u00f2 la morte del pilota e di 83 spettatori, e il ferimento di altre 120 persone.\nNonostante l'accaduto la gara non fu interrotta. Secondo le dichiarazioni ufficiali degli organizzatori, la decisione fu presa per evitare che la gente, colta dal panico, lasciasse il circuito intasando le strade e ostacolando cos\u00ec l'arrivo delle ambulanze.\nConseguenze del disastro.\nIn seguito all'incidente, molte gare della stagione furono cancellate: il Gran Premio di Germania, la Coppa Acerbo e il Gran Premio di Svizzera. La Svizzera viet\u00f2 per legge le gare automobilistiche sul suo territorio sino al 2015, quando la legge fu modificata permettendo le sole competizioni con veicoli elettrici (sono state organizzate infatti l'e-prix di Zurigo nel 2018 e l'e-prix di Berna nel 2019); ad oggi il divieto \u00e8 ancora in vigore per le altre gare motoristiche su circuito ad eccezione della Formula E che gode di un permesso provvisorio. Alla fine della stagione, dopo aver vinto il campionato di Formula Uno, la Mercedes si ritir\u00f2 dalle corse in segno di rispetto per le vittime, e non vi fece ritorno fino al 1987. L'incidente diede forte impulso alla ricerca di sistemi per rendere i circuiti pi\u00f9 sicuri sia per gli spettatori che per i piloti.\nNegli Stati Uniti, l'American Automobile Association, il pi\u00f9 importante automobile club della nazione, decise di chiudere qualunque attivit\u00e0 sportiva. Questo port\u00f2 alla nascita della USAC e della sua \"confederazione\", insieme alla NASCAR e allo SCCA, nell'ACCUS, nato come rappresentante di queste federazioni presso la Commissione Sportiva Internazionale della FIA."}
{"id": "3314858", "revid": "1896180", "url": "https://it.wikipedia.org/wiki?curid=3314858", "title": "Megami Tensei", "text": ", comunemente abbreviato in , \u00e8 una serie di videogiochi di ruolo giapponesi, originariamente ispirati alla serie di romanzi \"Digital Devil Story\" di Aya Nishitani (il nome della serie proviene dal primo volume della serie di romanzi). I titoli della serie sono stati pubblicati dalla Atlus ad eccezione di quelli pubblicati per Famicom (NES), che sono stati pubblicati dalla Namco.\nAnche se la maggior parte dei titoli della serie hanno una storia indipendente, i videogiochi della serie \"Megami Tensei\" hanno molti elementi in comune fra loro. La mitologia e i demoni sono elementi dominanti in ogni capitolo della serie, in genere dando ai giocatori la possibilit\u00e0 di reclutare i demoni nelle battaglie. Altri elementi comuni includono il gameplay e i temi della trama.\nI giochi della serie \"Megami Tensei\" hanno incontrato grande favore da parte del pubblico e della critica, e la serie \u00e8 conosciuta in Giappone come la terza in importanza fra i videogiochi di ruolo, dopo \"Dragon Quest\" e \"Final Fantasy\". Non tutti i titoli della serie tuttavia sono stati pubblicati al di fuori del Giappone.\nGiochi.\nIl primo gioco della serie, ', \u00e8 basato sul romanzo dallo stesso nome dell'autore Aya Nishitani. \u00c8 stato pubblicato in Giappone nel 1987 sia per MSX che per Famicom. Insieme al suo sequel, ', sono gli unici due giochi della serie ad avere solo \"Megami Tensei\" nel titolo. \u00e8 il titolo del remake per Super Famicom dei primi due \"MegaTen\". In seguito la serie di punta \u00e8 diventata la serie , traducibile come \"La reincarnazione della vera Dea\", Lo \"Shin\" in questo caso \u00e8 un gioco di parole con lo che vuol dire \"nuovo\". Come spin-off di \"Megami Tensei\", in seguito \u00e8 diventato il sottotitolo di tutti gli adattamenti non giapponesi dei titoli della serie \"Megami Tensei\".\nAltri giochi inclusi nella serie \"Shin Megami Tensei\" includono \"Shin Megami Tensei II\" per Super Nintendo, pubblicato nel 1994, \"Shin Megami Tensei if...\", sempre per Super Nintendo nel 1994, ' per PlayStation 2 e ' per Nintendo DS. Un MMORPG, \"\", \u00e8 stato pubblicato nel gennaio 2008, sviluppato dalla Cave e pubblicato internazionalmente dalla Aeria Games. Il gioco si svolge fra il primo ed il secondo \"Shin Megami Tensei\", e i giocatori assumono il ruolo di un Devil Buster, che si avventura in una apocalittica Tokyo, alla luce della rinascita dell'umanit\u00e0 contemporaneamente ad un improvviso assalto di demoni.\nElementi comuni.\nTrama e temi.\nLa serie \"Megami Tensei\" si distingue tra gli altri videogiochi di ruolo giapponesi perch\u00e9 evita le impostazioni e gli elementi tipicamente cappa e spada tipici di questo genere. I giochi della serie \"MegaTen\" normalmente si svolgono nel Giappone attuale o in un futuro prossimo e ruotano attorno ad elementi di occulto con contaminazioni cyberpunk.\n\"Megami Tensei\" in italiano vuol dire \"La reincarnazione della Dea\" ed infatti l'eroina del primo gioco \u00e8 effettivamente la reincarnazione della dea Shinto Izanami. Nonostante il loro mantenimento di questo titolo, questa parte della storia non \u00e8 presente nella maggior parte degli altri giochi, anche se ci sono sempre personaggi che potrebbero essere considerati delle divinit\u00e0.\nOgni gioco nella serie contiene un qualche tipo di comunicazione fra i personaggi umani e i personaggi demoniaci, ed al giocatore \u00e8 spesso data la possibilit\u00e0 di convincere i demoni ad unirsi a loro nella battaglia. Inoltre, durante il gioco al giocatore \u00e8 spesso richiesto di fare delle scelte morali o filosofiche che influenzeranno la linea narrativa del gioco ed il finale.\nModalit\u00e0 di gioco.\nNella serie \"Megami Tensei\", il giocatore controlla un gruppo di personaggi, che include esseri umani, demoni o entrambi. I nemici sono tipicamente incontrati casualmente nel corso del percorso, e molti giochi della serie hanno una visuale in prima persona. Questa meccanica di gioco stata utilizzata generalmente da \"Revelations: Persona\". I giocatori potranno impartire comandi durante la battaglia ad ogni membro del gruppo seguito, come spesso accade nei videogiochi di ruoli a turni. Sebbene la maggior parte dei giochi della serie sia basata sul sistema a turni, i titoli \"Majin Tensei\" e \"Devil Survivor\" si basano sulla meccanica dei videogiochi di ruolo tattici.\nI nemici della serie vengono normalmente chiamati con il termine piuttosto che \"mostro\" come normalmente accade nei RPG. Il giocatore pu\u00f2 convincere gli \"akuma\" a passare dalla propria parte, facendoli diventare \u2013 \"demoni amichevoli\", un omofono per . \u00c8 anche possibile fondere insieme pi\u00f9 \"nakama\" per creare un altro, ancora pi\u00f9 potente \"nakama\" e, similarmente, potenziare gli armamenti fondendoli con gli \"akuma\". I giochi \"MegaTen\" fanno ampio riferimento alla mitologia: sono presenti nelle storie dei vari titoli divinit\u00e0 e creature della mitologia romana e greca, norrena, celtica, cristiana, egiziana, cinese, hindu e giapponese.\nAltri media e merchandise.\nIntorno alla serie si \u00e8 generato anche un ampio merchandise di grande successo, fatto di action figure, manga, giochi di ruolo e carte da gioco. Sono inoltre stati prodotti due OAV e tre serie televisive basate sui romanzi \"Digital Devil Story\" e sui videogiochi \"Megami Tensei\", in particolar modo \"Persona\" e \"Devil Children\".\nUn sequel animato di \"Persona 3\" intitolato \"Persona -trinity soul-\" \u00e8 stato trasmesso in Giappone nel gennaio 2008 per ventisei episodi. Ambientato dieci anni dopo gli eventi del gioco, l'anime vede Akihiko, uno dei protagonisti del gioco, come personaggio secondario nell'anime.. Esiste anche un adattamento manga di \"Persona 3\", scritto ed illustrato da Sh\u016bji Sogabe, e pubblicato mensilmente su \"Dengeki Maoh\". Anche \"Persona 4\" ha generato un adattamento manga, sempre realizzato da Sh\u016bji Sogabe, la cui serializzazione \u00e8 iniziata nel 2008."}
{"id": "3314862", "revid": "226458", "url": "https://it.wikipedia.org/wiki?curid=3314862", "title": "San Sebastiano (Cima da Conegliano Londra)", "text": "Il San Sebastiano \u00e8 un dipinto a olio su tavola (103,2x40,6\u00a0cm) di Cima da Conegliano, databile attorno al 1500 e conservato nella National Gallery di Londra.\nL'opera assieme a San Marco (?) compone un gruppo proveniente dalla chiesa di Santa Maria dei Crociferi a Venezia."}
{"id": "3314872", "revid": "767487", "url": "https://it.wikipedia.org/wiki?curid=3314872", "title": "The Message of the Mouse", "text": "The Message of the Mouse \u00e8 un film muto del 1917 diretto da James Stuart Blackton.\nTrama.\nCinque ambasciatori stranieri formulano un piano per stornare fondi dall'America in modo da poterli impiegare nei loro rispettivi paesi. Le speranze dei cospiratori risiedono in Henry Winthrop e nei suoi soci che detengono il monopolio delle navi a vapore. Cercando di scoprire i piani dei sindacati americani, i cospiratori assumono Hallan Varrie, una nota spia, che riesce a farsi assumere come domestico nella residenza di Winthrop.\nUn biglietto, che riporta un messaggio segreto tra Varrie e la sua complice Marcia Elmore, \u00e8 portato da un topo in giro per la casa: viene rinvenuto nella stanza di Wynn, la figlia di Henry Winthrop. La ragazza sospetta del coinvolgimento del padre nel piano e cerca di convincerlo a bloccare il ritiro di denaro dagli istituti che Winthrop controlla. Disperata, Wynn alla fine si rivolge ai servizi segreti e, con l'aiuto di Daniel Concord, il capo dei servizi, riesce a ottenere le prove contro Varrie. Il piano dei cospiratori fallisce, evitando conseguenze disastrose per gli Stati Uniti e la sua economia.\nProduzione.\nIl film fu prodotto dalla Vitagraph Company of America, un Blue Ribbon Feature.\nDistribuzione.\nDistribuito dalla Greater Vitagraph (V-L-S-E), il film usc\u00ec nelle sale statunitensi il 2 luglio 1917. Fu distribuito in riedizione nel 1920 ."}
{"id": "3314876", "revid": "4252", "url": "https://it.wikipedia.org/wiki?curid=3314876", "title": "Beta lattamasi", "text": ""}
{"id": "3314878", "revid": "4252", "url": "https://it.wikipedia.org/wiki?curid=3314878", "title": "Antimicotici", "text": ""}
{"id": "3314879", "revid": "4252", "url": "https://it.wikipedia.org/wiki?curid=3314879", "title": "Antifungini", "text": ""}
{"id": "3314884", "revid": "1305772", "url": "https://it.wikipedia.org/wiki?curid=3314884", "title": "Vardablur", "text": ""}
{"id": "3314886", "revid": "80598", "url": "https://it.wikipedia.org/wiki?curid=3314886", "title": "Natale Massara", "text": "Biografia.\nSi diploma in clarinetto al Conservatorio Giuseppe Verdi di Milano.\nHa esordito nel mondo della musica leggera come sassofonista nel gruppo musicale de i Ribelli, entrando poi con il gruppo nello staff della casa discografica Clan di Adriano Celentano.\n\u00c8 conosciuto per la sua attivit\u00e0 di compositore di colonne sonore; ha diretto l'orchestra al Festival di Sanremo 1969, al Festival di Sanremo 1970, al Festival di Sanremo 1971, al Festival di Sanremo 1973, al Festival di Sanremo 1974 e al Festival di Sanremo 1977, accompagnando vari cantanti.\nHa collaborato come arrangiatore e direttore d'orchestra con numerosi artisti fra cui Lucio Battisti, Equipe 84, Adriano Celentano, Mia Martini, Milva, Donatella Rettore, Milena Cant\u00f9, Mina.\nTra le sue canzoni pi\u00f9 note: \"Comunque\", scritta per Gino Santercole, \"Nevicate\" per Mia Martini, che ottenne a Palma de Mallorca il premio della Critica Europea, \"Come mio padre\" per Paula e \"La volpe\" per Ico Cerutti.\nBibliografia.\npag. 870"}
{"id": "3314888", "revid": "2084998", "url": "https://it.wikipedia.org/wiki?curid=3314888", "title": "Vardablur (Aragatsotn)", "text": "Vardablur (in armeno \u054e\u0561\u0580\u0564\u0561\u0562\u056c\u0578\u0582\u0580, fino al 1950 \"Dzhangi\" o \"Jangi\") \u00e8 un comune dell'Armenia di 577 abitanti (2001) della provincia di Aragatsotn."}
{"id": "3314895", "revid": "1543377", "url": "https://it.wikipedia.org/wiki?curid=3314895", "title": "Ushi", "text": "Ushi (in armeno \u0548\u0582\u0577\u056b) \u00e8 un comune dell'Armenia di 1.386 abitanti (2001) della provincia di Aragatsotn."}
{"id": "3314897", "revid": "767487", "url": "https://it.wikipedia.org/wiki?curid=3314897", "title": "The Press Gang; or, A Romance in the Time of King George III", "text": "The Press Gang; or, A Romance in the Time of King George III \u00e8 un cortometraggio muto del 1908 diretto da J. Stuart Blackton.\nProduzione.\nIl film fu prodotto dalla Vitagraph Company of America\nDistribuzione.\nDistribuito dalla Vitagraph Company of America anche con il titolo breve \"The Press Gang\", il film usc\u00ec nelle sale statunitensi il 25 luglio 1908"}
{"id": "3314899", "revid": "767487", "url": "https://it.wikipedia.org/wiki?curid=3314899", "title": "Odio, amore, vendetta", "text": "Odio, amore, vendetta (\"The Vengeance of Durand; or, The Two Portraits\") \u00e8 un cortometraggio muto del 1913 diretto da J. Stuart Blackton.\nProduzione.\nIl film fu prodotto dalla Vitagraph Company of America\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale statunitensi il 24 gennaio 1913. In Italia, ottenne nel gennaio 1915 il visto di censura numero 6295 (Sul sito di ItaliaTaglia, viene riportato come regista, il nome di Ralph Ince)."}
{"id": "3314900", "revid": "228587", "url": "https://it.wikipedia.org/wiki?curid=3314900", "title": "Sistema di numerazione degli autoveicoli in Unione Sovietica e in Russia", "text": "Nell'Unione Sovietica prima e in Russia poi, veniva utilizzato un sistema standard di numerazione degli autoveicoli. Usando la versione moderna del sistema \u00e8 possibile determinare il tipo e la cilindrata del veicolo. La versione moderna del sistema di numerazione \u00e8 stata introdotta nella met\u00e0 degli anni '70. Un sistema simile \u00e8 in uso anche nella Repubblica Popolare Cinese.\nVecchio sistema di numerazione.\nIl vecchio sistema di numerazione venne usato dal 1945 finch\u00e9 non venne sostituito con quello nuovo (tuttavia rimane ancora in produzione un modello numerato col vecchio sistema, il LAZ-695N ).\nCon il vecchio sistema il nome del veicolo consiste nel nome dell'azienda seguito da tre cifre. Ogni costruttore riceveva un range di numeri da usare. Il range dei numeri era assegnato come segue:\nSistema di numerazione moderno.\nIl sistema di numerazione moderno, (\u043e\u0442\u0440\u0430\u0441\u043b\u0435\u0432\u0430\u044f \u043d\u043e\u0440\u043c\u0430\u043b\u044c \u041e\u041d 025270-66), venne introdotto la prima volta nel 1966 ma non entr\u00f2 in vigore subito, quindi molti veicoli continuarono ad essere registrati col vecchio metodo; il primo autoveicolo ad usare la nuova nomenclatura fu la VAZ-2101, seguirono le altre fabbriche: Moskvi\u010d - nel 1976, Moskvi\u010d 2140; GAZ - nel 1982, GAZ-3102 e cos\u00ec via. Attualmente il sistema \u00e8 in uso in Russia anche se non viene del tutto usato dai costruttori.\nIn accordo col sistema, il nome completo di un autoveicolo \u00e8 la combinazione del nome del costruttore (es. VAZ) e al massimo 4 cifre (es. 2108):\n&lt;Nome costruttore o abbreviazione&gt;\u2014abcd,\ndove:\nPer le automobili la classe \u00e8 determinata in base alla cilindrata e al peso a secco, sono definite anche le sottoclassi (gruppi)::\nPer i camion la classe \u00e8 determinata dal peso a pieno carico:\nPer gli autobus la classe \u00e8 determinata in base alla lunghezza:\nLa \"quinta cifra\" \u00e8 opzionale, \u00e8 usata per specificare versioni differenti o modificate del modello standard.\nLa \"sesta cifra\" \u00e8 a volte usata per indicare varianti destinate all'esportazione.\nA volte, cifre separate da lineetta, venivano usate per indicare pacchetti opzionali.\nIl sistema ha diverse falle. Per esempio, c'erano alcuni veicoli che non potevano essere catalogati nella giusta maniera perch\u00e9 la loro cilindrata e il loro peso a secco appartenevano a due categorie diverse. Questo problema si manifest\u00f2 spesso quando venivano creati varianti dei modelli dalla cilindrata maggiorata o ridotta. Spesso l'inconveniente venne risolto denominando l'autoveicolo con la sigla del modello base; per esempio la Volga da 5,5 litri GAZ-31011 venne chiamata cos\u00ec perch\u00e9 il modello base era il 2,99 litri gaz-3101; diversamente seguendo il sistema standard si sarebbe dovuto chiamare con la cifra \"4\" come primo numero del nome. La Moskvi\u010d-214145 Svjatogor (basata sulla Moskvi\u010d 2141) equipaggiata da un 2.0 litri derivante da un motore Renault F3R, quindi rientrante nella classe media secondo il sistema di numerazione normale (pi\u00f9 di 1.800 cm\u00b3), ma nella classe Piccola in base al peso a secco.\nComunque nella maggior parte dei casi il sistema ha funzionato discretamente per i suoi tempi, questo perch\u00e9 i nuovi modelli venivano specificatamente creati per rientrare nelle classi e sottoclassi e la maggiorazioni o riduzioni di cilindrata erano molto rare.\nIl sistema spesso non \u00e8 usato per i mercati esteri, dove vengono usati nomi diversi (solitamente basati direttamente sulla cilindrata come la \"Moskvi\u010d 1500\" che nel mercato interno invece \u00e8 chiamata Moskvi\u010d 2140), oppure si usano nomi come \"Moskvi\u010d Aleko\" per la Moskvi\u010d 2141. \nNel tardo periodo dell'Unione Sovietica alla nomenclatura standard veniva affiancata la denominazione interna delle fabbriche come per esempio: Lada Sputnik per la VAZ 2108, VAZ 2109 e loro varianti.\nEsempi.\nIl VAZ-21063: un veicolo prodotto dalla VAZ, con una cilindrata compresa tra 1200 cm\u00b3 e 1800 cm\u00b3 (2), che \u00e8 un'autovettura (1), sesto modello del costruttore (06), terza modificazione del modello originale (3).\nIl GAZ-31029-51: classe media (3) autovettura (1) veicolo prodotto dalla GAZ, con una cilindrata compresa tra 1800 cm\u00b3 e 3500 cm\u00b3, secondo modello del costruttore (02), nona modificazione (9), incluso il pacchetto opzionale N\u00b051 installato dal costruttore (51).\nFuturo del sistema.\nIl futuro del sistema non \u00e8 chiaro. Alcuni costruttori lo seguono mentre altri no. Ad esempio AutoVAZ non aderisce allo standard con la sua nuova Lada Kalina ignorando la seconda cifra chiama i modelli 1117, 1118 e 1119 nonostante la cilindrata di 1,6 litri.\nCollegamenti esterni.\n Breve descrizione del sistema"}
{"id": "3314901", "revid": "228587", "url": "https://it.wikipedia.org/wiki?curid=3314901", "title": "San Marco (Cima da Conegliano Londra)", "text": "Il San Marco (?) \u00e8 un dipinto a olio su tavola (103,2x40,6\u00a0cm) di Cima da Conegliano, databile attorno al 1500 e conservato nella National Gallery di Londra.\nL'identificazione della figura drappeggiata nell'opera non \u00e8 certa, potrebbe trattarsi di San Marco per il suo aspetto generale e la presenza di una penna d'oca (che suggerisce un evangelista), ma potrebbe essere anche identificata con San Luca o san Giacomo.\nL'opera assieme a San Sebastiano compone un gruppo proveniente dalla chiesa di Santa Maria dei Crociferi a Venezia."}
{"id": "3314904", "revid": "767487", "url": "https://it.wikipedia.org/wiki?curid=3314904", "title": "The Collie Market", "text": "The Collie Market \u00e8 un cortometraggio muto del 1917 diretto da James Stuart Blackton.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla Greater Vitagraph (V-L-S-E), il film - un cortometraggio in due bobine - usc\u00ec nelle sale statunitensi il 2 aprile 1917."}
{"id": "3314905", "revid": "38120", "url": "https://it.wikipedia.org/wiki?curid=3314905", "title": "Allenatore di hockey su prato", "text": ""}
{"id": "3314918", "revid": "79968", "url": "https://it.wikipedia.org/wiki?curid=3314918", "title": "Maya (induismo)", "text": ""}
{"id": "3314924", "revid": "1543377", "url": "https://it.wikipedia.org/wiki?curid=3314924", "title": "Juan Escarr\u00e9", "text": "Nato e cresciuto sportivamente ad Alicante, \u00e8 considerato il miglior giocatore spagnolo di hockey su prato di tutti i tempi e un simbolo della Nazionale spagnola (di cui \u00e8 stato anche capitano), con le sue 256 presenze e i risultati conseguiti: vittoria dell'Hockey Champions Trophy nel 2004 e dei campionati europei nel 2005, oltre a un secondo posto ai Giochi olimpici di Atlanta nel 1996 e ai Mondiali nel 1998.\nNel 2004 (ancora in attivit\u00e0 come giocatore) \u00e8 diventato allenatore della nazionale spagnola Under-18."}
{"id": "3314925", "revid": "38120", "url": "https://it.wikipedia.org/wiki?curid=3314925", "title": "Juan Escarr\u00e9 Urue\u00f1a", "text": ""}
{"id": "3314937", "revid": "547034", "url": "https://it.wikipedia.org/wiki?curid=3314937", "title": "Manso", "text": "Manso, dal latino \"m\u0101nsu(m)\", participio passato di \"man\u0113re\" (restare, dimorare) signifca \"luogo di sosta\" ed \u00e8 voce dotta derivante da \"mansione(m)\", \"dimora\", da cui \"magione\". \nNel Medioevo, indicava la quantit\u00e0 di terreno o podere lavorato dai componenti di una famiglia con un solo paio di buoi. Al manso era annessa anche la casa colonica. I coloni, (servi, semiliberi, liberi) erano chiamati: dominicales, tributarii, ingenuiles, serviles, vestiti, inhabitati secondo la loro posizione giuridica davanti al padrone.\nOrganizzazione ed estensione.\nFino a circa l'VIII secolo, il \"manso longobardo\", secondo la definizione di Leicht, era molto esteso, con dimensioni impressionanti che non si troveranno nei secoli successivi, comprese fra i 10 e i 75 iugeri \n, organizzato come un podere retto da un titolare (servo, e qualche volta libero) affiancato da servi domestici, a lui necessari per coltivare un'azienda dalle dimensioni cospicue. \nTuttavia, almeno dalla met\u00e0 del secolo IX, nel X, XI e XII il manso muter\u00e0 estensione. Culminando il processo di riduzione dell'area poderale dovuto all'insedimento nella media e alta pianura fino alla collina, le dimensioni del manso saranno comprese orientativamente fra i 4 e i 24 iugeri: tali mansi venivano considerati nel 1099 aziende poderali di notevole ampiezza.\nIn Italia il manso sopravvisse ben oltre il Medioevo e nel Tirolo-Alto Adige rimane tuttora con la denominazione di \"maso chiuso\"."}
{"id": "3314938", "revid": "647919", "url": "https://it.wikipedia.org/wiki?curid=3314938", "title": "Manso (misura)", "text": ""}
{"id": "3314940", "revid": "486946", "url": "https://it.wikipedia.org/wiki?curid=3314940", "title": "Festival (singolo)", "text": ""}
{"id": "3314941", "revid": "486946", "url": "https://it.wikipedia.org/wiki?curid=3314941", "title": "Festival (brano musicale)", "text": ""}
{"id": "3314944", "revid": "247222", "url": "https://it.wikipedia.org/wiki?curid=3314944", "title": "Titanic (album)", "text": ""}
{"id": "3314954", "revid": "330270", "url": "https://it.wikipedia.org/wiki?curid=3314954", "title": "Grand Prix (film 1966)", "text": ""}
{"id": "3314958", "revid": "404338", "url": "https://it.wikipedia.org/wiki?curid=3314958", "title": "Radioterapico", "text": ""}
{"id": "3314959", "revid": "404338", "url": "https://it.wikipedia.org/wiki?curid=3314959", "title": "Linfocitica", "text": ""}
{"id": "3314962", "revid": "228587", "url": "https://it.wikipedia.org/wiki?curid=3314962", "title": "Campionati europei di canottaggio", "text": "I campionati europei di canottaggio hanno una tradizione molto pi\u00f9 antica rispetto ai campionati mondiali di canottaggio, infatti mentre questi ultimi si disputano solamente dal 1962, gli europei hanno invece visto la loro prima edizione nel 1893 al lago d'Orta in Italia.\nTuttavia si disputarono sino al 1969 (in tutto 53 edizioni) e si dovette aspettare il 2007 per il loro ripristino con lo svolgimento della LIV edizione."}
{"id": "3314964", "revid": "183114", "url": "https://it.wikipedia.org/wiki?curid=3314964", "title": "Arterivirus", "text": ""}
{"id": "3314973", "revid": "830579", "url": "https://it.wikipedia.org/wiki?curid=3314973", "title": "Yasutoshi Murakawa", "text": "Carriera.\nHa studiato sotto Kanji Kashiwabara, Takuya Nishioka, Yumiko Inoue, lavorando poi come scrittore.\n\u00c8 membro del Japan Writers Guild."}
{"id": "3314974", "revid": "2084998", "url": "https://it.wikipedia.org/wiki?curid=3314974", "title": "Antarut", "text": "Antarut (in armeno \u0531\u0576\u057f\u0561\u057c\u0578\u0582\u057f; fino al 1949 \"Inaklu\") \u00e8 un comune dell'Armenia di 225 abitanti (2001) della provincia di Aragatsotn. Il paese contiene alcuni antichi khachkar."}
{"id": "3314975", "revid": "114325", "url": "https://it.wikipedia.org/wiki?curid=3314975", "title": "Inaklu", "text": ""}
{"id": "3314978", "revid": "2084998", "url": "https://it.wikipedia.org/wiki?curid=3314978", "title": "Apnagyugh", "text": "Apnagyugh (in armeno \u0531\u0583\u0576\u0561\u0563\u0575\u0578\u0582\u0572, chiamato anche \"Ap'nagyugh\"/\"Apnagyukh\"; precedentemente \"Akina-G\u00f6k\") \u00e8 un comune dell'Armenia di 490 abitanti (2001) della provincia di Aragatsotn."}
{"id": "3314980", "revid": "114325", "url": "https://it.wikipedia.org/wiki?curid=3314980", "title": "Ap'nagyugh", "text": ""}
{"id": "3314981", "revid": "114325", "url": "https://it.wikipedia.org/wiki?curid=3314981", "title": "Apnagyukh", "text": ""}
{"id": "3314982", "revid": "114325", "url": "https://it.wikipedia.org/wiki?curid=3314982", "title": "Akina-G\u00f6k", "text": ""}
{"id": "3314983", "revid": "114325", "url": "https://it.wikipedia.org/wiki?curid=3314983", "title": "Akina-Gok", "text": ""}
{"id": "3314985", "revid": "481349", "url": "https://it.wikipedia.org/wiki?curid=3314985", "title": "Sport motoristici", "text": "Gli sport motoristici (\"motorsports\" in lingua inglese) sono quel gruppo di sport che utilizzano veicoli a motore, dando vita a delle competizioni.\nSport.\nSostanzialmente gli sport motoristici appartengono alle seguenti categorie:\nOlimpiadi.\nIl motociclismo \u00e8 stato sport dimostrativo ai Giochi olimpici di e la motonautica a quelli di ."}
{"id": "3314986", "revid": "2084998", "url": "https://it.wikipedia.org/wiki?curid=3314986", "title": "Ara (Armenia)", "text": "Ara (in armeno \u0531\u0580\u0561, anche chiamato \"Arai\"/\"Aray\"; precedentemente \"Bazardzhug\" e \"Bazarjik\") \u00e8 un comune dell'Armenia di 368 abitanti (2001) della provincia di Aragatsotn. Il paese ospita le rovine di un caravanserraglio del 1213."}
{"id": "3314988", "revid": "114325", "url": "https://it.wikipedia.org/wiki?curid=3314988", "title": "Aray", "text": ""}
{"id": "3314989", "revid": "114325", "url": "https://it.wikipedia.org/wiki?curid=3314989", "title": "Bazardzhug", "text": ""}
{"id": "3314990", "revid": "114325", "url": "https://it.wikipedia.org/wiki?curid=3314990", "title": "Bazarjik", "text": ""}
{"id": "3314991", "revid": "729019", "url": "https://it.wikipedia.org/wiki?curid=3314991", "title": "Metropolitana di Bangkok", "text": "La metropolitana di Bangkok (chiamata anche MRT-Subway o Bangkok Metro) \u00e8 un sistema di trasporto pubblico sotterraneo che serve la Citt\u00e0 di Bangkok, capitale della Thailandia. Attualmente \u00e8 costituita da due linee, la linea Blu, inaugurata nel luglio 2004, e la linea Viola, inaugurata nell'agosto 2016. \u00c8 prevista la costruzione di altre 4 linee. Il servizio \u00e8 integrato con la ferrovia di superficie, gli autobus ed il sistema cittadino di ferrovie sopraelevate comprendente le due linee del Bangkok Skytrain e l'Airport Rail Link. La metropolitana \u00e8 gestita dalla Bangkok Metro Public Company Limited (BMPCL) su concessione dell'Autorit\u00e0 del trasporto di massa della Thailandia, che a sua volta gestisce il Bangkok Skytrain.\nStoria.\nLa costruzione della metropolitana ebbe inizio il 19 novembre 1996, il progetto sub\u00ec molti ritardi a causa della crisi economica tailandese del 1997 e per i problemi derivanti dalla natura del terreno paludoso cittadino.\nLa linea Chaloem Ratchamongkhon, meglio conosciuta come linea Blu, fu inaugurata il 3 luglio 2004 dal re Bhumibol Adulyadej e dalla regina Sirikit in persona, tuttavia gi\u00e0 da aprile era stata aperta in alcuni periodi. La metropolitana ebbe inizialmente un buon successo che and\u00f2 scemando dopo poco tempo, attestandosi su una media di 180.000-200.000 utenti giornalieri (contro la previsione di 400.000) nonostante l'abbattimento dei prezzi da 12-38 baht a 10-15 baht. In seguito i prezzi salirono e nel novembre del 2012 variavano dai 16 ai 40 baht.\nOperazioni.\nTutte gli ingressi delle stazioni sono elevati di un metro dal piano stradale per evitare che le frequenti inondazioni che affliggono Bangkok raggiungano le gallerie. Tutte le stazioni sono dotate di ascensori e rampe per consentire l'accesso ai passeggeri in sedia a rotelle. Per ragioni di sicurezza, le banchine sono separate dai binari da schermi di protezione e porte a scorrimento automatico che si aprono solo a convoglio fermo. Oltre al personale di controllo di servizio sulle banchine, sono installate telecamere a circuito chiuso. Ogni convoglio \u00e8 costituito da 2 locomotrici ed una carrozza centrale.\nLinea Blu.\nLa Linea Blu \u00e8 stata la prima ad entrare in funzione, \u00e8 lunga circa 20\u00a0km ed \u00e8 servita da 18 stazioni. Il servizio pu\u00f2 trasportare fino a 40.000 passeggeri per ora in ciascuna direzione ed \u00e8 svolto da una flotta di 19 treni costruiti dalla Siemens, che raggiungono gli 80\u00a0km/h. La linea collega la stazione di Tao Poon, situata nel distretto nord-occidentale di Bang Sue, a Hua Lamphong, la stazione ferroviaria principale di Bangkok che si trova nel centro cittadino. Ha interscambi con lo Skytrain alle stazioni di Si Lom, Sukhumvit e Chatuchak e con la linea Viola alla stazione di Tao Poon. Il deposito dei treni si trova nel distretto di Huai Khwang, tra le stazioni di Phra Ram 9 e Thailand Cultural Centre.\nLinea Viola.\nLa linea Viola, inaugurata nell'agosto del 2016, \u00e8 lunga 23\u00a0km ed \u00e8 servita da 16 stazioni. Congiunge la stazione di Tao Poon, nel distretto di Bang Sue a quella di Khlong Bang Phai, che si trova nella citt\u00e0 di Nonthaburi. Nell'agosto del 2017 \u00e8 stato inaugurato il breve tratto facente parte della linea Blu che consente l'interscambio tra la linea Viola e quella Blu alle stazioni di Tao Poon.\nEspansione.\n\u00c8 attualmente in costruzione l'estensione della linea Blu, che con due tunnel sotto il fiume Chao Phraya collegher\u00e0 gli attuali capo-linea di Hua Lamphong e Bang Sue con due diverse stazioni di Thonburi, la parte occidentale di Bangkok, dove la maggior parte della linea sar\u00e0 sopraelevata. Il prolungamento congiunger\u00e0 Hua Lamphong alla stazione di Lak Song, nel distretto sud-occidentale di Bang Khae, mentre la stazione di Tao Poon sar\u00e0 collegata con la stazione di Tha Phra, nel distretto nord-occidentale di Bangkok Yai. La fine dei lavori \u00e8 prevista per il 2019\nIl prolungamento della linea Viola collegher\u00e0 il distretto di Bang Sue con il centro di Bangkok lungo l'asse nord-sud e proseguir\u00e0 ad ovest a Thonburi per arrivare nel Distretto di Rat Burana. Sono inoltre state approvate le costruzioni della linea Rosa, Arancione e Gialla."}
{"id": "3314995", "revid": "594158", "url": "https://it.wikipedia.org/wiki?curid=3314995", "title": "Sport motoristico", "text": ""}
{"id": "3314998", "revid": "2084998", "url": "https://it.wikipedia.org/wiki?curid=3314998", "title": "Aragats (Aragatsotn)", "text": "Aragats (in armeno \u0531\u0580\u0561\u0563\u0561\u056e; fino al 1948 \"Kaznafar\" e \"Ghazanfar\") \u00e8 un comune dell'Armenia di abitanti (2010) della provincia di Aragatsotn."}
{"id": "3314999", "revid": "114325", "url": "https://it.wikipedia.org/wiki?curid=3314999", "title": "Kaznafar", "text": ""}
{"id": "3315000", "revid": "114325", "url": "https://it.wikipedia.org/wiki?curid=3315000", "title": "Ghazanfar", "text": ""}
{"id": "3315003", "revid": "594158", "url": "https://it.wikipedia.org/wiki?curid=3315003", "title": "Salto in alto ventrale", "text": ""}
{"id": "3315004", "revid": "2084998", "url": "https://it.wikipedia.org/wiki?curid=3315004", "title": "Aragatsavan", "text": "Aragatsavan (in armeno \u0531\u0580\u0561\u0563\u0561\u056e\u0561\u057e\u0561\u0576, chiamato anche \"Aragats\", \"Alagyaz\", \"Alag\u00ebz\", \"Alages\" e \"Alagyoz\") \u00e8 un comune \ndell'Armenia di 5570 abitanti (2010) della provincia di Aragatsotn."}
{"id": "3315007", "revid": "114325", "url": "https://it.wikipedia.org/wiki?curid=3315007", "title": "Alages", "text": ""}
{"id": "3315011", "revid": "114325", "url": "https://it.wikipedia.org/wiki?curid=3315011", "title": "Alagyoz", "text": ""}
{"id": "3315013", "revid": "490801", "url": "https://it.wikipedia.org/wiki?curid=3315013", "title": "Rifugio Margherita", "text": ""}
{"id": "3315014", "revid": "2084998", "url": "https://it.wikipedia.org/wiki?curid=3315014", "title": "Aragatsotn (comune)", "text": "Aragatsotn (in armeno \u0531\u0580\u0561\u0563\u0561\u056e\u0578\u057f\u0576, chiamato anche \"Aragatzotn\") \u00e8 un comune dell'Armenia di 804 abitanti (2001) della provincia di Aragatsotn."}
{"id": "3315015", "revid": "37963606", "url": "https://it.wikipedia.org/wiki?curid=3315015", "title": "Aragatzotn", "text": ""}
{"id": "3315019", "revid": "112361214", "url": "https://it.wikipedia.org/wiki?curid=3315019", "title": "Starorusskij rajon", "text": "Lo Starorusskij rajon () \u00e8 un rajon dell'Oblast' di Novgorod, nella Russia europea; il capoluogo \u00e8 Staraja Russa. Istituito nel 1927, ricopre una superficie di 3.111,36 chilometri quadrati ed ospita una popolazione di circa 48.500 abitanti."}
{"id": "3315021", "revid": "37963654", "url": "https://it.wikipedia.org/wiki?curid=3315021", "title": "Distretto di Staraja Russa", "text": ""}
{"id": "3315022", "revid": "2084998", "url": "https://it.wikipedia.org/wiki?curid=3315022", "title": "Arevut", "text": "Arevut (in armeno \u0531\u0580\u0587\u0578\u0582\u057f, chiamato anche \"Barozh\"/\"Barodz\"; fino al 1935 \"Duzkend\") \u00e8 un comune dell'Armenia di 167 abitanti (2001) della provincia di Aragatsotn."}
{"id": "3315023", "revid": "114325", "url": "https://it.wikipedia.org/wiki?curid=3315023", "title": "Barozh", "text": ""}
{"id": "3315024", "revid": "114325", "url": "https://it.wikipedia.org/wiki?curid=3315024", "title": "Barodz", "text": ""}
{"id": "3315025", "revid": "114325", "url": "https://it.wikipedia.org/wiki?curid=3315025", "title": "Duzkend", "text": ""}
{"id": "3315027", "revid": "594158", "url": "https://it.wikipedia.org/wiki?curid=3315027", "title": "Campionato inshore formula 1", "text": ""}
{"id": "3315028", "revid": "118747618", "url": "https://it.wikipedia.org/wiki?curid=3315028", "title": "Nidovirales", "text": "Nidovirales \u00e8 un ordine di virus a RNA a singolo filamento positivo costituito nel 1996 per includere le famiglie di virus \"Arteriviridae\", \"Coronaviridae\" \"Roniviridae\" e \"Tobaniviridae\" (la famiglia dei torovirus), classificate insieme in base a considerazioni di tipo filogenetico stabilite sulla base della loro organizzazione genomica policistronico-simile, veicolante cio\u00e8 l'informazione per pi\u00f9 geni e l'uso di comuni strategie trascrizionali e post-traduzionali. In seguito sono state aggiunte nuove famiglie.\nTassonomia.\nL'ordine \"Nidovirales\" \u00e8 suddiviso in otto sottordini che comprendono in tutto 14 famiglie:"}
{"id": "3315029", "revid": "2084998", "url": "https://it.wikipedia.org/wiki?curid=3315029", "title": "Artashavan", "text": "Artashavan (in armeno \u0531\u0580\u057f\u0561\u0577\u0561\u057e\u0561\u0576; precedentemente \"Ilanchalan\") \u00e8 un comune dell'Armenia di 624 abitanti (2001) della provincia di Aragatsotn. Il paese contiene le rovine di una chiesa del VII secolo."}
{"id": "3315030", "revid": "114325", "url": "https://it.wikipedia.org/wiki?curid=3315030", "title": "Ilanchalan", "text": ""}
{"id": "3315032", "revid": "37963810", "url": "https://it.wikipedia.org/wiki?curid=3315032", "title": "Terrecotte", "text": ""}
{"id": "3315033", "revid": "124300684", "url": "https://it.wikipedia.org/wiki?curid=3315033", "title": "Campionato del mondo formula 1 motonautica", "text": "F1H2O o comunemente campionato del mondo di formula 1 motonautica \u00e8 uno sport organizzato e promosso da H2O Racing Ltd. \u00c8 patrocinato dall'Unione Internazionale di Motonautica (UIM). \u00c8 la massima classe di motonautica inshore.\nOgni gara dura all'incirca 45 minuti e si svolge su un circuito delineato da boe di colore giallo e rosso in base alla direzione della curva. Le gare di F1H2O vengono organizzate in laghi, porti, fiumi e coste riparate con superfici estremamente calme.\nLa griglia di partenza viene stabilita in base al risultato delle prove di qualificazione, cronometrate da un avanzato sistema manuale/satellitare combinato.\nStoria.\nLe prime competizioni motonautiche inshore di livello mondiale per imbarcazioni fuoribordo risalgono agli anni '60, quando a Lake Havasu City (e in seguito a Saint Louis) si teneva annualmente una gara di tipo \"unlimited\" (senza limiti di motore), considerata l'evento pi\u00f9 importante della stagione.\nNel frattempo in Europa si disputavano diverse gare indipendenti, senza un vero campionato, e la massima categoria era la classe ON per motori di cilindrata fino a 2 litri.\nA partire dal 1973 le categorie della motonautica furono riclassificate in Formule in analogia con l'automobilismo e la classe ON cominci\u00f2 quindi ad essere conosciuta come Formula 1.\nNegli anni successivi, la categoria \"unlimited\" americana venne riconosciuta dalla UIM come classe OZ e inizi\u00f2 a diffondersi anche in Europa, venendo aggregata all'esistente Formula 1.\nNel 1978 fu istituito il Canon Trophy, precursore del campionato del mondo. L'intenzione del trofeo era quella di creare una competizione con classifica a punti che includesse le pi\u00f9 prestigiose gare europee, grazie anche al coinvolgimento delle due note case costruttrici di motori nautici Mercury Marine e OMC. Il Canon Trophy era aperto alle imbarcazioni di Formula 1 (ON e OZ) e di formule minori e si svolse per tre stagioni.\nInfatti, alla fine del 1980, avvenne una scissione tra le due classi principali: alcuni piloti crearono la FONDA (Formula ON Drivers Association) che l'anno seguente avrebbe organizzato il proprio campionato con imbarcazioni di classe ON e col supporto della Mercury. I sostenitori della classe OZ invece istituirono una serie rivale, grazie all'appoggio della OMC per la fornitura dei motori (coi marchi Evinrude e Johnson) e della John Player come sponsor principale. Dopo diverse dispute su chi avesse il diritto di utilizzare il marchio \"Formula 1\", la UIM decise di assegnare la denominazione alla serie con le imbarcazioni OZ, che divenne quindi ufficialmente il Campionato del Mondo Formula 1. Il campionato FONDA divenne invece noto col nome di World Grand Prix.\nPer alcuni anni il campionato mondiale F1 surclass\u00f2 come spettacolarit\u00e0 e popolarit\u00e0 la serie rivale, fin quando l'escalation delle prestazioni delle potenti OZ caus\u00f2 alcuni incidenti mortali. Questi eventi causarono l'abbandono da parte di diversi sponsor e la serie necessit\u00f2 una ristrutturazione che fece spostare il baricentro delle gare verso gli Stati Uniti, ritenuti il mercato principale per i motori fuoribordo di grossa cilindrata. Una cattiva gestione economica da parte dell'organizzatore port\u00f2 alla definitiva chiusura del campionato al termine del 1986 e al suo assorbimento all'interno delle competizioni nazionali americane.\nIn Europa continuava comunque a tenersi il World Grand Prix della FONDA che guadagn\u00f2 in popolarit\u00e0 dalla scomparsa della serie rivale, attirando piloti e sponsor. Per questo motivo, nel 1990 la UIM decise di promuoverlo a Campionato del Mondo di F1.\nNicol\u00f2 di San Germano \u00e8 diventato il promotore dell'evento nel 1993 e da allora \u00e8 riuscito a ampliare notevolmente i confini geografici e la notoriet\u00e0 di questo sport. Il 18 dicembre 2015 Marit Str\u00f8m\u00f8y, pilota norvegese, \u00e8 la prima donna a vincere una gara (di massima categoria) fra tutti gli sport motonautici. Sale sul primo gradino del podio di Sharjah (emirati Arabi Uniti) seguita da 18 piloti.\nImbarcazioni.\nNel campionato di F1H2O si utilizzano catamarani che, oltre a permettere di raggiungere un'alta velocit\u00e0, hanno una manovrabilit\u00e0 eccezionale. Le imbarcazioni pesano 390\u00a0kg, calcolando anche il peso del motore che da solo raggiunge 118\u00a0kg; riescono a mantenere un peso cos\u00ec basso grazie all'utilizzo di materiali come la fibra di carbonio e il kevlar. Sono lunghe sei metri, larghe due e utilizzano un motore Mercury Marine V6 due tempi, 425 CV. Questo motore permette alle F1 della motonautica di raggiungere i 100\u00a0km/h in meno di quattro secondi e di arrivare ad una velocit\u00e0 massima di oltre 240\u00a0km/h.\nStruttura del campionato.\nI partecipanti al campionato del mondo di F1H2O si dividono in 10 differenti team composti da almeno due piloti ciascuno. Il campionato \u00e8 suddiviso in pi\u00f9 Gran Premi (6-9 gare annuali) e si svolge in tutto il mondo in luoghi stabiliti all'inizio di ogni stagione.\nOgni gara permette al vincitore di accumulare punti in base alla sua posizione di arrivo secondo la seguente tabella:\nAl termine della stagione viene premiata la miglior scuderia in base alla somma dei punteggi ottenuti dai rispettivi piloti e il miglior pilota che ottiene il titolo di campione del mondo.\nRegole generali.\nOgni Gran Premio ha la durata di 45 minuti, la lunghezza di ogni tracciato \u00e8 di circa 2\u00a0km ed \u00e8 segnalato dalla presenza di boe di colore rosso, che obbligano il passaggio alla sinistra della stessa, e di boe di colore giallo che obbligano il passaggio alla destra della stessa.\nIl campo gara si divide in 5 diverse aree:\nDRY PIT: Area dove si trovano tutte le barche fuori dall'acqua e gli spazi per le scuderie, qui avvengono i lavori dei meccanici e tecnici sulle rispettive barche all'interno dei box.\nWET PIT: Area dove due gru meccaniche permettono la messa in acqua delle barche.\nPONTONE: Area dove si allineano barche prima della partenza, punto cruciale per sorpassi e incidenti all'inizio delle gare.\nTIMING AREA: Area dove vengono calcolati i tempi di gara, posto in linea con l'arrivo. All'interno e nelle zone circostanti si trova il direttore di gara. Il sistema di Timing, sviluppato da H2O Racing Ltd. \u00e8 uno degli strumenti pi\u00f9 all'avanguardia nel mondo della motonautica.\nNella stessa area sono presenti i team manager che comunicano via radio con i piloti durante la gara, fornendo informazioni sulla condizione dell'acqua, tempi, meteo e le prestazioni degli avversari.\nTRIBUNE: Viene attribuita una zona per gli spettatori muniti di pass ufficiali.\nSicurezza.\nLa sicurezza ha un ruolo di fondamentale importanza durante queste manifestazioni sportive:\nGli Osprey, un gruppo di sommozzatori specializzati nel recupero e successivo trasporto dei piloti incidentati, svolgono un eccellente ruolo di sicurezza in acqua.\nIl supporto delle barche pompieri e delle motovedette \u00e8 essenziale e questi garantiscono il pronto intervento in casi d'incidenti molto gravi.\nPer quanto riguarda la sicurezza a terra \u00e8 presente un team di medici specializzati in traumatologia per i primi soccorsi e all'eventualit\u00e0 accompagnano i piloti negli ospedali pi\u00f9 vicini al campo di gara."}
{"id": "3315034", "revid": "2084998", "url": "https://it.wikipedia.org/wiki?curid=3315034", "title": "Arteni", "text": "Arteni (in armeno \u0531\u0580\u057f\u0565\u0576\u056b; precedentemente \"Bogutlu\") \u00e8 un comune dell'Armenia di 3375 abitanti (2010) della provincia di Aragatsotn. Il paese possiede un'industria di produzione del vino."}
{"id": "3315035", "revid": "114325", "url": "https://it.wikipedia.org/wiki?curid=3315035", "title": "Bogutlu", "text": ""}
{"id": "3315037", "revid": "106376", "url": "https://it.wikipedia.org/wiki?curid=3315037", "title": "Santuario della Madonna del Bosco (Spino d'Adda)", "text": "Il santuario dell'Annunciazione di Maria Santissima, pi\u00f9 noto come santuario della Madonna del Bosco (in dialetto cremasco: \"sant\u00fcare dala Mad\u00f2na dal B\u00f3sch\") \u00e8 un luogo di culto mariano situato a Spino d'Adda.\nIl santuario si trova lungo un'antica strada campestre che collega Spino d'Adda a Barbuzzera. Dai primi anni sessanta \u00e8 venuto a trovarsi a circa 200 metri dalla nuova strada paullese.\nStoria.\nNel luogo dove ora sorge il santuario verso la met\u00e0 del Trecento esisteva un'edicola campestre. Un uomo, Alessandro Ciseri, fu catturato da gendarmi ed incantenato; mentre veniva trasportato per essere rinchiuso nelle carceri di Lodi una volta giunto in prossimit\u00e0 dell'immagine religiosa le catene si spezzarono ed il Ciseri pot\u00e9 fuggire.\nDi seguito l'uomo ritorn\u00f2 presso l'edicola e depose le manette e la catena quale ex voto (conservate fino alla seconda met\u00e0 del XX secolo, quando sparirono a seguito di un furto). Il fatto attir\u00f2 l'attenzione di numerosi fedeli che finanziarono con oblazioni la costruzione di una chiesa.\nCaratteristiche.\nL'ingresso della chiesa \u00e8 anticipato da un pronao, con motivo a serliana, che copre un portale affiancato da due finestre. Sopra si apre una finestra con arco ribassato che d\u00e0 luce all'interno; il timpano \u00e8 triangolare.\nL'interno \u00e8 a navata unica, ma la zona presbiteriale si articola su due livelli, soluzione insolita per i santuari mariani della provincia di Cremona. La parte alta del presbiterio, cui si accede tramite due scale laterali, presenta un ciclo di affreschi del XVI secolo attribuiti a Callisto Piazza o alla sua bottega: l'\"Assunzione di Maria\", la \"Visitazione\", la \"Presentazione\", l'\"Adorazione dei pastori\", l'\"Adorazione dei Magi\".\nUna tela di Callisto Piazza che raffigurava l'\"Annunciazione\", \u00e8 stata trafugata.\nIl livello inferiore del presbiterio, lo scurolo, \u00e8 dotato di abside con l'immagine miracolosa della \"Madonna col Bambino\"; sulle pareti si trovano anche l'antica immagine dell'edicola campestre nonch\u00e9 stucchi dipinti che raffigurano \"Sant'Anna\", la \"Madonna e il Bambin Ges\u00f9\", la \"Visitazione\", il \"Padre Eterno\", l'\"Assunzione\" e l'\"Immacolata Concezione\".\nLungo l'accesso alla cripta sono posti due affreschi del XVII secolo: \"san Fermo\" (o forse \"san Rustico\" o \"san Defendente\") e \"san Giacomo\".\nLe tele delle pareti laterali dell'aula sono opere moderne di Erminio Merisi.\nLe tele antiche e un crocifisso ligneo quattrocentesco che adornavano il santuario sono state trasferite presso la chiesa parrocchiale per sottrarle al pericolo di furto.\nCuriosit\u00e0.\nNei suoi esterni \u00e8 stato ambientato parte del videoclip musicale del brano I treni di Tozeur cantato in duo da Franco Battiato ed Alice nel 1984."}
{"id": "3315040", "revid": "599013", "url": "https://it.wikipedia.org/wiki?curid=3315040", "title": "Oleksij Ponikarov'skyj", "text": "Gioca per lo SKA San Pietroburgo nella Kontinental Hockey League. In passato ha giocato in National Hockey League per i Toronto Maple Leafs, i Pittsburgh Penguins, i Los Angeles Kings, i Carolina Hurricanes, i Winnipeg Jets e i New Jersey Devils."}
{"id": "3315041", "revid": "2084998", "url": "https://it.wikipedia.org/wiki?curid=3315041", "title": "Aruch", "text": "Aruch (in armeno \u0531\u0580\u0578\u0582\u0573; fino al 1970 \"Talish\") \u00e8 un comune dell'Armenia di 1016 abitanti (2001) della provincia di Aragatsotn, a sud del monte Aragats. Il paese risale al VI secolo quando fu un campo invernale per le truppe reali; fu reso poi un insediamento permanente da Grigor Mamikonian (661-682). Aruch \u00e8 sede del complesso monastico del VII secolo Aruchavank; vi sono anche resti del palazzo dei Mamikonian."}
{"id": "3315042", "revid": "114325", "url": "https://it.wikipedia.org/wiki?curid=3315042", "title": "Talish", "text": ""}
{"id": "3315044", "revid": "850412", "url": "https://it.wikipedia.org/wiki?curid=3315044", "title": "Formula 1 (motonautica)", "text": ""}
{"id": "3315045", "revid": "647919", "url": "https://it.wikipedia.org/wiki?curid=3315045", "title": "Formula 1 motonautica", "text": ""}
{"id": "3315047", "revid": "594158", "url": "https://it.wikipedia.org/wiki?curid=3315047", "title": "Campionato mondiale formula 1 motonautica", "text": ""}
{"id": "3315049", "revid": "729019", "url": "https://it.wikipedia.org/wiki?curid=3315049", "title": "John Brown Gordon", "text": " Pur provenendo da studi e pratica di legge e quindi privo di studi specifici e di preparazione militare, divenne all'inizio della guerra di secessione ufficiale nell'Esercito degli Stati Confederati, dimostrandosi su molti campi di battaglia del fronte virginiano comandante brillante, valoroso, dalla forte personalit\u00e0 ed anche dotato di chiara intelligenza tattico-strategica.\nAlla fine della guerra civile, dopo aver guidato negli anni precedenti dalla prima linea con grande coraggio (rimase ferito numerose volte) i suoi uomini dell'Alabama e della Georgia in quasi tutte le grandi battaglie in Virginia, assunse il comando, con il grado di maggior generale ma facente funzione di tenente generale, dell'intero II Corpo d'armata della Armata Confederata della Virginia Settentrionale e guid\u00f2 con notevole abilit\u00e0 le ultime disperate controffensive sudiste nella Valle di Shenandoah, sul fronte di Petersburg ed a Appomattox (dove condusse l'ultimo tentativo di rompere l'accerchiamento prima della resa del 9 aprile 1865).\nParticolarmente stimato dallo stesso generale Robert Edward Lee, di cui divenne uno dei consiglieri pi\u00f9 ascoltati, viene considerato dalla storiografia americana uno degli ufficiali pi\u00f9 capaci dal punto di vista tattico e strategico e maggiormente dotati di personalit\u00e0 e attitudine al comando, rivelatesi nel campo confederato durante il conflitto.\nFu membro della Massoneria.\nBiografia.\nSul fronte virginiano.\nOriginario di una famiglia di piantatori della Georgia, John Brown Gordon, quarto di dodici figli, comp\u00ec eccellenti studi in legge nell'Universit\u00e0 della Georgia ad Atlanta, intraprendendo per breve tempo anche la pratica legale oltre a curare alcuni investimenti della famiglia in miniere di carbone in Tennessee. Allo scoppio della guerra civile americana, Gordon, pur privo di educazione militare specifica, venne rapidamente eletto capitano di un reparto di volontari salendo poi subito di grado fino ad assumere la carica di colonnello comandante del 6\u00ba reggimento dell'Alabama, inviato sul fronte virginiano.\nCon questo reparto, il colonnello Gordon prese parte alla lunga e sanguinosa campagna del 1862, distinguendosi per la prima volta alla battaglia dei Sette Pini, dove il 6\u00ba Alabama, inquadrato nella brigata del brigadier generale Robert Rodes (divisione del generale Daniel Harvey Hill) sferr\u00f2 un violento attacco alla ridotta di Fair Oaks, difesa dalle truppe dell'Unione del generale Casey. Gordon guid\u00f2 audacemente in prima linea la carica che cost\u00f2 pesanti perdite (il 6\u00ba Alabama ebbe il 60% di uomini morti o feriti) ma venne infine coronata da successo: la posizione venne conquistata dagli uomini dell'Alabama, anche se la battaglia termin\u00f2 senza risultati decisivi.\nDurante le successivi battaglie dei Sette Giorni, il colonnello Gordon (sempre schierato nella divisione del capace generale D.H.Hill) pass\u00f2 temporaneamente al comando dell'intera brigata del generale Rodes, rimasto ferito sul campo, e prese parte soprattutto all'aspra battaglia di Malvern Hill. La brigata guidata da Gordon sferr\u00f2 uno degli attacchi principali contro le solide linee federali e venne decimata dal fuoco nemico, il colonnello guid\u00f2 coraggiosamente l'inutile tentativo e ottenne nuova fama come ufficiale capace e valoroso, ma rimase anche ferito seriamente agli occhi, dovendo di conseguenza abbandonare temporaneamente il comando.\nRipresosi dalla ferita, il colonnello Gordon torn\u00f2 alla testa del suo 6\u00ba Alabama e rientr\u00f2 in azione solo durante la campagna del Maryland, il primo tentativo del generale Lee di invadere il Nord; alla cruenta battaglia di Antietam il reparto di Gordon venne schierato sulla cosiddetta \"Sunken Road\", la \"strada in trincea\", la cui posizione era fondamentale al centro delle linee confederate. Il generale Lee in persona controll\u00f2 lo schieramento di Gordon che nell'occasione manifest\u00f2 grande spirito combattivo e non manc\u00f2 di impressionare favorevolmente il comandante in capo dell'armata.\nL'attacco delle truppe dell'Unione contro la \"Sunken Road\" fu devastante, ma gli Alabamiani di Gordon si batterono con grande valore, il colonnello stesso rimase sulle linee e venne ferito cinque volte (agli arti superiori, inferiori, alla spalla sinistra), finendo per cadere incosciente, dopo una ultima ferita al volto, sul campo di battaglia ma evitando miracolosamente la morte. Evacuato nelle retrovie, Gordon pass\u00f2 un lungo periodo di cure e convalescenza prima di rientrare in campo nella primavera del 1863, assegnato al comando di una brigata georgiana con cui si distinse anche alla vittoriosa battaglia di Chancellorsville, prima di partecipare alla decisiva invasione della Pennsylvania, sempre al comando della brigata, composta da combattivi reggimenti della Georgia, della divisione del generale Jubal Early, appartenente al II Corpo d'armata del generale Richard Ewell.\nGettysburg e la campagna del 1864.\nNelle fasi iniziali dell'invasione della Pennsylvania la brigata georgiana di Gordon (promosso generale di brigata) marci\u00f2 in testa al resto delle formazioni del II Corpo d'armata che era penetrato per primo in territorio nemico, avanzando audacemente in direzione di Harrisburg, la capitale dello Stato. Le truppe del generale Gordon raggiunsero il corso del fiume Susquehanna, il punto pi\u00f9 a settentrione tra tutti i reparti dell'armata, prima di essere precipitosamente richiamate a sud per prendere parte alla inattesa e prematura battaglia di Gettysburg. \nIl 1\u00ba luglio 1863 la brigata di Gordon giunse sul campo di battaglia nel primo pomeriggio, provenendo da nord-est e sbucando di sorpresa sul fianco destro esposto delle precarie linee dell'Unione. L'intervento delle truppe del generale Gordon e dell'intera divisione del generale Early, fu decisivo e complet\u00f2 la vittoria confederata del primo giorno. In questa fase Gordon ed Early, favorevoli a proseguire immediatamente l'attacco sfruttando il momento favorevole e lo sbandamento federale occupando l'altura chiave di Culps Hill, entrarono in contrasto con il generale Ewell che prudentemente attese nuovi ordini di Lee e comunque condusse con scarsa risolutezza i combattimenti del 2 e 3 luglio a cui i reparti di Gordon parteciparono solo marginalmente. Non coinvolta direttamente nella disfatta la brigata georgiana del generale Gordon dovette comunque ripiegare tristemente a sud insieme ai resti dell'armata sconfitta.\nFu durante la dura e interminabile campagna del 1864 che John Brown Gordon diede completa dimostrazione delle sue qualit\u00e0 di capo militare, dimostrando non solo combattivit\u00e0, audacia e coraggio personale, ma anche notevoli capacit\u00e0 di tattico ed anche di stratega, assumendo un ruolo privilegiato tra i luogotenenti e i consiglieri del generale Lee, sempre pi\u00f9 afflitto dalle difficolt\u00e0 della situazione e svantaggiato dalla netta superiorit\u00e0 di uomini e mezzi del nemico. Inizialmente sempre al comando della brigata della Georgia nella divisione del generale Early, Gordon partecip\u00f2 alla battaglia di Wilderness dove ide\u00f2 e condusse un abile attacco aggirante sul fianco destro delle forze federali, mettendo in grave difficolt\u00e0 il nemico e contribuendo a concludere con un successo i duri combattimenti.\nAlla successiva battaglia di Spotsylvania il generale Gordon svolse un ruolo ancor pi\u00f9 decisivo: dopo il crollo delle linee confederate nel cosiddetto \"angolo insanguinato\" (\"Bloody Angle\", al centro delle linee sudiste), il generale Lee affid\u00f2 proprio a Gordon il comando dell'intera divisione del generale Early (passato temporaneamente al comando del III Corpo d'armata), posta in riserva per ristabilire la situazione e contrattaccare. Il generale pass\u00f2 immediatamente all'attacco, dopo aver dissuaso Lee dal prendere parte personalmente all'azione, e riguadagn\u00f2 una parte del terreno perduto, stabilizzando, dopo combattimenti straordinariamente accaniti e sanguinosi, le precarie posizioni confederate e vaniifcando gli ambiziosi piani del generale Grant.\nDalla valle dello Shenandoah ad Appomattox.\nMentre si succedevano nuovi aspri scontri sul fronte virginiano, il generale Lee cerc\u00f2 di riprendere l'iniziativa inviando l'intero II Corpo d'armata, ora comandato dal generale Early, lungo la valle del fiume Shenandoah per effettuare una audace puntata oltre il Potomac e minacciare la stessa Washington; il generale Gordon mantenne il comando della sua divisione con il grado di Maggior generale e prese parte alla pericolosa avanzata confederata in direzione della capitale federale. Anche in questa fase Gordon diede prova di notevoli qualit\u00e0 di comando e avanz\u00f2 rapidamente verso il Potomac, prendendo parte con un ruolo decisivo alla vittoriosa battaglia del Monocacy e raggiungendo con le sue truppe la periferia di Washington. \nDopo il ripiegamento lungo la valle dello Shenandoah, Gordon rimase con il II Corpo del generale Early e combatt\u00e9 in tutte le battaglie principali della dura campagna in questa regione contro le preponderanti forze unioniste del generale Sheridan. Nell'ottobre 1864 il generale Early, dopo aver subito una serie di sconfitte, decise di passare alla controffensiva e fu proprio il generale Gordon che ide\u00f2 l'audace piano di marcia avvolgente per sferrare un attacco di sorpresa sul fianco dei federali a Cedar Creek.\nGordon condusse la manovra aggirante, alla testa del grosso del II Corpo d'armata, con grande abilit\u00e0; sorprese completamente il nemico e sbaragli\u00f2 inizialmente l'VIII Corpo d'armata dell'Unione. Tuttavia, la battaglia, iniziata con questo spettacolare successo, sarebbe terminata ugualmente con la sconfitta confederata, dopo l'arrivo di potenti forze di riserva unioniste guidate personalmente dal generale Sheridan.\nDopo questa sfortunata battaglia, il generale Gordon assunse definitivamente il comando dell'intero II Corpo d'armata (dopo la destituzione di Early) e rientr\u00f2 nel settore di Petersburg, abbandonando la valle dello Shenandoah e rafforzando le deboli forze del generale Lee poste a difesa di Richmond. Per i suoi successi, per la notevole abilit\u00e0 tattica dispiegata e per l'intuito strategico dimostrato, Gordon divenne uno dei luogotenenti pi\u00f9 fidati ed uno dei consiglieri pi\u00f9 ascoltati del generale Lee durante l'ultima fase della guerra.\nAlla ripresa delle operazioni nella primavera 1865, quindi, Lee si rivolse al generale Gordon (ora facente funzione di tenente generale) per trovare una via d'uscita dalla situazione ormai compromessa delle forze confederate sul fronte di Petersburg; il generale propose un brillante attacco di sorpresa nel settore chiave di Fort Stedman, ideando anche innovative tattiche di infiltrazione e di penetrazione in profondit\u00e0 precorritrici di procedimenti tattici del ventesimo secolo. Dopo aver ricevuto l'assenso di Lee, Gordon sferr\u00f2 quindi il suo audace attacco di sorpresa che per\u00f2 dopo un successo iniziale, termin\u00f2 in un fallimento di fronte alle difficolt\u00e0 reali e alle potenti forze federali.\nLa situazione ormai stava precipitando, e la nuova offensiva dell'Unione costrinse infine il generale Lee ad ordinare l'abbandono delle linee di Petersburg e l'evacuazione di Richmond, cercando di ripiegare verso sud. L'ultima campagna dell'Armata della Virginia Settentrionale sarebbe terminata ad Appomattox con la resa di tutte le forze superstiti. Il generale Gordon, alla guida del II Corpo d'armata ancora efficiente, svolse un ruolo cruciale anche in quest'ultima fase, guidando, in testa alle altre formazioni dell'armata, la manovra di sganciamento e di ritirata, e affrontando vari duri scontri con le forze nemiche all'inseguimento.\nComnbattivo fino all'ultimo, Gordon guid\u00f2 anche, il 9 aprile 1865, l'ultimo attacco confederato ad Appomattox per cercare disperatamente di rompere l'accerchiamento delle forze dell'Unione. Dopo la resa, il generale guid\u00f2 orgogliosamente l'ultima parata delle sue truppe davanti alle linee dell'Unione, prima di cedere le armi con onore.\nDopo la guerra.\nDopo la fine della guerra civile, John Brown Gordon mantenne il suo impegno a favore dei diritti del Sud e si oppose strenuamente alla politica della \"Ricostruzione\" organizzata dal Governo Federale, favorendo il mantenimento della segregazione a favore del dominio dei bianchi. Coinvolto nel fenomeno del Ku Klux Klan, di cui secondo alcune fonti sarebbe stato il capo segreto nello Stato della Georgia, Gordon respinse le accuse rivoltegli ma afferm\u00f2 il suo impegno a favore di societ\u00e0 segrete per il \"mantenimento della pace al sud\". Nel 1873 Gordon venne eletto al Senato degli Stati Uniti, mantenendo il seggio fino al 1880; nel 1886 divenne governatore della Georgia, per poi tornare al Senato federale dal 1891 al 1897. Nel 1903, l'ex-generale pubblic\u00f2 le sue interessanti memorie di guerra (\"Reminiscences of the Civil War\"), che incontrarono il favore del pubblico e della critica. John Brown Gordon mor\u00ec improvvisamente nel 1904, all'et\u00e0 di 71 anni, a Miami, dove si era recato per visitare il figlio.\nPersonaggio tra i pi\u00f9 notevoli della guerra civile, tipico rappresentante delle classi dominanti bianche del Sud, di costituzione agile e con profondi occhi chiari in un volto dalla forte espressivit\u00e0, il generale Gordon un\u00ec spiccate doti di comando, capacit\u00e0 di riscuotere l'ammirazione ed il consenso di superiori, sottoposti e truppa, grande coraggio personale, con un carattere solido e lucide capacit\u00e0 intellettuali che gli permisero di mostrare notevole perspicacia strategica e tattica. Capace di ideare nuove tattiche ed ampi progetti strategici e di mettere in esecuzione i suoi piani, viene considerato uno dei capi pi\u00f9 brillanti emersi nei due campi durante la guerra civile."}
{"id": "3315050", "revid": "2084998", "url": "https://it.wikipedia.org/wiki?curid=3315050", "title": "Ashnak", "text": "Ashnak (in armeno \u0531\u0577\u0576\u0561\u056f; precedentemente \"Eshniak\") \u00e8 un comune dell'Armenia di 1237 abitanti (2010) della provincia di Aragatsotn. Il paese esiste fin dal V secolo, ma fu spostato nel luogo in cui si trova nel 1830; i suoi dintorni ospitano le rovine di una cappella del X secolo, una chiesa del V secolo ed un antico forte. Prima della dissoluzione dell'Unione Sovietica, Ashnak aveva un corpo di ballo che si esib\u00ec a livello internazionale."}
{"id": "3315051", "revid": "599013", "url": "https://it.wikipedia.org/wiki?curid=3315051", "title": "Brenden Morrow", "text": "Gioca per i Tampa Bay Lightning nella National Hockey League. \u00c8 stato il capitano e la bandiera dei Dallas Stars, infatti ha giocato in Texas per ben 12 stagioni."}
{"id": "3315052", "revid": "114325", "url": "https://it.wikipedia.org/wiki?curid=3315052", "title": "Eshniak", "text": ""}
{"id": "3315056", "revid": "1718925", "url": "https://it.wikipedia.org/wiki?curid=3315056", "title": "Marina Warner", "text": "Biografia.\nMarina Sarah Warner \u00e8 una narratrice, saggista, autrice di critica \u201cstorico-culturale\u201d e di critica d'arte. Autrice di romanzi e racconti dal taglio trans-culturale e postmoderno. Gli ultimi tre, dei cinque romanzi al suo attivo \u2018The Lost Father\u2019 (1988), \u2018Indigo\u2019 (1992) e \u2018The Leto Bundle\u2019 (2000), narrano storie di sradicamento.\nNata a Londra il 9 novembre del 1946 da madre italiana (Emilia) e padre inglese (Esmond), trascorre l'infanzia nell'Egitto coloniale, dove il padre, dopo la guerra, affascinato dall'atmosfera cosmopolita della citt\u00e0, apre una libreria al Cairo dove l'autrice parla francese a scuola, inglese con gli adulti e arabo con la gente del luogo. La famiglia Warner, in seguito ai primi tumulti nazionalisti, nel 1952, \u00e8 costretta a lasciare il Paese.\nDopo un soggiorno a Londra e un trasferimento dei Warner a Bruxelles, in Inghilterra frequenta la St Mary's School di Ascot. A diciassette anni \u00e8 ad Oxford, al Lady Margaret Hall, dove si perfeziona in italianistica e in francesistica, dove nasce la sua passione per la mitologia e dove si former\u00e0 nel campo della filologia e della medievistica.\nCruciale per la sua ispirazione narrativa \u2013 al di l\u00e0 degli assunti di fede da cui prender\u00e0 le distanze \u2013 sar\u00e0, per sua ammissione, l'educazione cattolica. Le forme del culto, l'agiografia, la pittura sacra, e la meditazione sulle immagini dei riti liturgici, saranno, insieme a quelle delle mitologie d'occidente e d'oriente, un archivio a cui l'autrice continuer\u00e0 ad attingere. \u2018Il Padre Perduto\u2019 appare dopo i primi due romanzi, nel 1988. Selezionato per il \u201cBrooker Prize\u201d ( poi andato a \u2018Oscar e Lucinda\u2019 di Peter Carey), insieme alle opere di Bruce Chatwin, David Lodge, Penelope Fitzgerald e ai \u2018Satanic Verses\u2019 di Salman Rushdie, \u00e8 nello stesso anno insignito del \u201cCommonwealth Writers Prize\u201d e del \u201cPEN Silver Pen Awards\u201d.\nIl romanzo seguiva \u2018Monuments and Maidens: The Allegory of the Female Form\u201d, del 1985, saggio (premiato col \u201cFawcett Prize\u201d nel 1986) sull'iconografia di stato, sull'uso nazionalista di quelle allegorie femminili che tanta parte avranno ne \u2018Il Padre Perduto\u2019. L'impegno nell'esame delle immagini della femminilit\u00e0 nella storia culturale \u2013 e non solo occidentale \u2013 sar\u00e0 un tratto costante della sua produzione, anche se passer\u00e0 dalla ricerca delle \u201cfigure eroiche\u201d alla critica dei miti quotidiani (\u201cvolevo occuparmi delle figure [\u2026] pi\u00f9 anonime e silenti [\u2026] del passato). \u00c8 una ricerca condotta applicando alle tradizioni popolari la sua formazione (il primo libro nel 1972 \u00e8 la biografia dell'ultima imperatrice della Cina, \u2018The Dragon Emperess: The Life and Times of Tz'uhsi 1851-1908, Emperess Dowager of China', all'inizio rifiutata da Chatto &amp; Windus). \nInsieme alla rappresentazione delle immagini, la sua area di riflessione ruota intorno ai modi in cui allegorie e simbolismi continuano a riverberare nella cultura contemporanea, e al ruolo dell'iconografia nell'immaginario e nella vita. L'attenzione alle pratiche della cultura popolare, che trasferisce dall'analisi alla narrativa, la avvicina agli intenti della scuola britannica degli \u201cStudi culturali\u201d e allo spazio contestato della produzione critica e letteraria (post-)coloniale con cui entrer\u00e0 in un dibattito critico fruttuoso, specie dopo la pubblicazione del romanzo \u2018Indigo\u2019. Queste scelte estetico-politiche non hanno avuto sempre il favore della critica. Al contrario i suoi temi e il suo tipo d'approccio (comparatismo, transculturalismo, intreccio tra letterature, tradizione e moduli popolari e colti), che convoglia nell'indagine critica opere canoniche e delle culture \u201cbasse\u201d, che con le sue tecniche sovrappone entro le strutture narrative, la storia, il folklore e l'arte, che indaga in quel luogo intermedio dei \u201cgeneri misti\u201d, all'inizio sono stati accolti con riserva dall'establishmernt letterario e critico britannico. Questo suo sottrarsi alle etichette, infatti, e il suo agire controcorrente nelle scelte professionali e nella pratica di scrittura saggistica e letteraria, le hanno anzi in un primo tempo guadagnato, se non ostilit\u00e0, certo diffidenza sia nello stesso ambito femminista che in quello dell'accademia, insofferente alle sue scelte di \u201cstudiosa indipendente\u201d. Dichiara Warner: \u201cvolevo la libert\u00e0 [\u2026] di Londra [\u2026] Quando ho cominciato io [\u2026] era troppo presto per gli studi delle donne, per gli studi interculturali e per quel genere di comparatismo letterario [\u2026] Percorsi di questo tipo [\u2026] ancora non ne esistevano [\u2026] almeno in quell'ambiente accademico\u201d. E citando John Updike, che paragonava le favole a \u201cframmenti di vetro erosi dal tempo e abbandonati dal mare sulla spiaggia\u201d, Warner osserva, appunto, come questi \u201cdetriti\u201d culturali, ultimi residui di esperienze antiche, possano offrire insospettate chiavi reinterpretative del passato non solo europeo, e possono essere utili a riprogettare futuri comuni. Negli ultimi lavori non le interessano pi\u00f9 soltanto gli aspetti \u201cvittimizzanti\u201d delle discriminazioni di classe, di genere e di razza, bens\u00ec pure \u201ci modi in cui all'interno dei sistemi di potere, delle strutture di relazione e delle gerarchie [\u2026] gli individui [\u2026] siano riusciti a costruire, a mantenere qualcosa per s\u00e9 medesimi\u201d. Vuole dunque raccontare \u201cnon solo l'oppressione\u201d, ma anche le risorse investite nelle strategie di sopravvivenza. La densit\u00e0 multi-prospettica delle sue riscritture l'hanno fatta accostare alle opere di Angela Carter (amata da Warner pure per la \u201cfestivit\u00e0 Rabelaisiana\u201d) e di Antonia Byatt.\nDopo gli studi di Oxford e gli anni nel giornalismo, lavorando per il Daily Telegraph e per Vogue (che lascia nel 1971), Warner si dedica alla ricerca. Segue negli Stati Uniti d'America il giornalista William Shawcross, che sposa ma da cui divorzier\u00e0, ed \u2018Alone of All her Sex\u2019, \u2018The Myth and Cult of Virgin Mary\u2019, che appare nel 1976, \u00e8 frutto delle letture di quegli anni alla \u201cLibrary of Congress\u201d. Lo studio del culto della Madonna e dei suoi modelli di femminilit\u00e0 \u00e8 seguito nel 1977 \u2013 anno in cui nasce il figlio Conrad \u2013 dal romanzo \u2018In a Dark Wood\u2019 centrato sulla crisi religiosa del protagonista che scopre la propria omosessualit\u00e0, dove Warner \u201cdrammatizza\u201d il suo \u201cdistacco dal cattolicesimo\u201d (\u201cne mettevo in discussione soprattutto l'atteggiamento verso la sessualit\u00e0\u201d). Nel 1981 \u2013 anno in cui sposa il pittore John Dewe Matthews, da cui si separer\u00e0 anni dopo \u2013 pubblica \u2018Joan d'Arc: The Image of Female Heroism', che esamina le contrapposte appropriazioni del mito di Giovanna d\u2019Arco nella cultura e nell'arte europea. Vi fa seguito, nel 1982, il romanzo \u2018The Skating Party\u2019 con i personaggi dell'antropologo e della giovane \u201cstrega\u201d: \u201clei una moderna Giovanna d'Arco e lui un inquisitore del XX secolo\u201d. Scriver\u00e0 Warner: \u201cLa figura della strega, nel romanzo, \u00e8 usata dall'antropologo a sostegno dei suoi principi, proprio come fanno politici e storici con la figura salvifica di Giovanna d'Arco [\u2026]. Quello che conta cio\u00e8 non \u00e8 la figura per s\u00e9, bens\u00ec la gloria della sua morte\u201d. Il tema della risemantizzazione dei miti eroici sar\u00e0 ricorrente nella sua produzione fino a dominare gli ultimi suoi saggi. Questi sono destinati all'analisi dei miti contemporanei, vale a dire dei modi in cui, secondo l'autrice, attraverso le varie pratiche culturali, essi possono mascherare la realt\u00e0 e dislocarne i conflitti, disperdendoli nel pulviscolo accecante di quella gloria. Il romanzo \u2018Indigo\u2019, del 1992, scandaglia le origini seicentesche della famiglia del padre (i Warner: primi colonizzatori inglesi). L'autrice si confronta con i temi del colonialismo, dello sfruttamento, della schiavit\u00f9, ambientando nei Caraibi la sua riscrittura di \u2018The Tempest\u2019. Da scrittrice bianca, borghese ed europea, entra nel territorio contestato della categoria di razza, e narra la storia dell'isola \u201csenza storia\u201d e la vita di una nuova Sycorax.\nVastissima \u00e8 la produzione della scrittrice nell'ambito della critica d'arte (ricordiamo \u2018The Inner Eye: Art Beyond the Visible', del 1996) e dei racconti, gran parte dei quali sono apparsi singolarmente in antologie o in periodici. \u2018Six Tales of Enchantement\u2019 sono del 1994, in diverso modo collegati al saggio del 1995: \u2018From the beast to the Blond\u2019. \u2018On Fairy Tales and their Tellers\u2019, indagine sulle metamorfosi di fiabe e leggende. In \u2018Managing Monsters\u2019. \u2018Six Myths of our Time, del 1995, che raccoglie le sue \u201cBBC Reith Lectures\u201d del 1994, l'autrice analizza modalit\u00e0 di sopravvivenza e di mutazione di miti e simboli, attraverso i diversi codici rappresentativi (orali, scritti, visivi) delle forme popolari antiche e moderne (compresi il cinema e altri media) e tende a dimostrare come questo tipo d'immagini siano ogni volta \u201cincorporate entro determinate strutture di potere\u201d. In \u2018Fantastic Metamorphoses\u2019, \u2018Other Worlds: Ways of telling the Self' (che raccoglie le sue \u201cClarendon Lectures\u201d) esamina tra l'altro le rielaborazioni mitico-favolistiche presenti nel \u201cgotico imperiale\u201d inglese. In \u2018The Leto Bundle\u2019 la figura centrale attraversa storia e paesi dei Balcani."}
{"id": "3315061", "revid": "7", "url": "https://it.wikipedia.org/wiki?curid=3315061", "title": "Giuseppe Massara", "text": ""}
{"id": "3315063", "revid": "339392", "url": "https://it.wikipedia.org/wiki?curid=3315063", "title": "Guerra civile romana (83-82)", "text": ""}
{"id": "3315068", "revid": "339392", "url": "https://it.wikipedia.org/wiki?curid=3315068", "title": "Guerra civile romana (88-82)", "text": ""}
{"id": "3315072", "revid": "37964148", "url": "https://it.wikipedia.org/wiki?curid=3315072", "title": "Isola di Kyushu", "text": ""}
{"id": "3315074", "revid": "37964173", "url": "https://it.wikipedia.org/wiki?curid=3315074", "title": "Isola di Kiushu", "text": ""}
{"id": "3315076", "revid": "37964186", "url": "https://it.wikipedia.org/wiki?curid=3315076", "title": "J\u014dmon", "text": ""}
{"id": "3315077", "revid": "599013", "url": "https://it.wikipedia.org/wiki?curid=3315077", "title": "Mike Ribeiro", "text": "Carriera.\nGiocatore.\nMike Ribeiro nasce a Le Plateau-Mont-Royal in Qu\u00e9bec, Canada. Venne selezionato come 45\u00aa scelta dei Montreal Canadiens nel secondo round. Nel 2006 Ribeiro venne trasferito ai Dallas Stars in cambio di Janne Niinimaa. Nella stagione 2006-2007 ha guidato i Dallas Stars con i suoi 59 punti, cos\u00ec il 12 luglio Ribeiro ha firmato un contratto di un anno con i Dallas Stars, il cui valore \u00e8 di 2,8 milioni di dollari. Nella stagione 2007-2008 gioc\u00f2 addirittura nell'All Star Game. Mike Ribeiro \u00e8 noto per il suo stile creativo di gioco con passaggi fra le gambe e numeri di alta classe. Nel 2004 Ribeiro si butt\u00f2 nel ghiaccio simulando per\u00f2, infatti dopo qualche minuto i tifosi dei Boston Bruins lo videro sorridere. Ribeiro, sua moglie e due amici sono stati arrestati per intossicazione pubblica l'11 ottobre 2010."}
{"id": "3315078", "revid": "767487", "url": "https://it.wikipedia.org/wiki?curid=3315078", "title": "Adorazione dei Magi (Bosch New York)", "text": "L'Adorazione dei Magi \u00e8 un dipinto a tempera e olio su tavola (71,1x56,5\u00a0cm) attribuito a Hieronymus Bosch, databile al 1474 circa e conservato nel Metropolitan Museum of Art di New York.\nStoria.\nL'opera si trovava nella collezione Lippmann di Berlino quando venne battuta all'asta nel 1912, pervenendo alla collezione Kennedy e da l\u00ec al museo newyorkese.\nNumerose incertezze hanno riguardato la sua autografia e attribuzione. Se Max Friedl\u00e4nder (1927) la consider\u00f2 opera giovanile restaurata, Wilenski (1960) e Tolnay (1965) la ritennero opera di bottega pi\u00f9 tarda, databile al 1510-1515. Gli stessi curatori del museo l'hanno indicata come \"pastiche\" databile al 1550 circa. Nonostante ci\u00f2 contributi pi\u00f9 recenti (Larsen, 1998, e Vermet, 2001) sono ritornati sulle posizioni di Friedl\u00e4nder, vedendovi una delle pi\u00f9 antiche opere attribuibili all'artista, pur ammettendo la possibilit\u00e0 di qualche intervento della bottega familiare.\nEsiste una copia del dipinto nel Museo Boijmans Van Beuningen di Rotterdam, generalmente ritenuta di bottega, ma attribuita al maestro direttamente da Puyvelde per una mostra a Parigi del 1947; un'altra replica pi\u00f9 tarda \u00e8 nel museo del Brabante del Nord a 's-Hertogenbosch, citt\u00e0 natale di Bosch.\nDescrizione e stile.\nLa scena dell'adorazione dei Magi \u00e8 risolta in maniera centrale, con la Madonna col Bambino che fa da cardine tra san Giuseppe, il bue e l'asinello a sinistra e i tre Magi e tra pastori curiosi affacciati a una finestra della capannuccia (uno che si riscalda le mani a un fuocherello, vera pittura di genere) a destra. Al centro in basso si trova un elegante levriero, il cane da caccia, che probabilmente \u00e8 da intendersi al seguito dei tre re, mentre a sinistra un'altra finestrella \u00e8 occupata da un altro uomo che si affaccia, pure un pastore. La capanna \u00e8 una sorta di castello abbandonato, con una torre cilindrica e muri diroccati, sul quale tre angeli tendono un telone verde per coprire la Sacra Famiglia. Un altro dettaglio vivace \u00e8 la sporta e il bastone di uno dei pastori di destra lasciati appoggiati sul vicino muretto. La composizione prospettica \u00e8 impostata \"a tunnel\", con uno scorcio vertiginoso e un orizzonte particolarmente alto, che, con la profusione dell'oro, farebbe pensare a una datazione piuttosto precoce dell'opera, o comunque legata a stilemi attardati.\nIl muro di sfondo rotto permette di lasciare spazio a un'ariosa veduta che si perde in lontananza, popolata da figurette intente a varie attivit\u00e0, da animali e da una lontana citt\u00e0 dal profilo azzurrino, offuscata dal pulviscolo atmosferico.\nIl cattivo stato di conservazione e la presenza di ridipinture rendono difficile una precisa analisi stilistica. Sono state notate affinit\u00e0 con il \"Trittico dell'Adorazione dei Magi\" di Madrid (1485-1500), come la figura del re di colore vestito di bianco, il tettuccio d'ardesia ricoperto di licheni gialli, il ponte con l'albero nello sfondo, i personaggi a cavallo e la coppia di figurine che danza.\nLa fisionomia della Madonna rimanda ad esempi pi\u00f9 olandesi che fiamminghi, come le opere di Geertgen tot Sint Jans, con i suoi capelli dai ricci un po' schematici, fatti con puntini dorati. Anche il paesaggio riecheggia opere della scuola di Haarlem."}
{"id": "3315079", "revid": "132266", "url": "https://it.wikipedia.org/wiki?curid=3315079", "title": "Moti operai del 1953 in Germania Est", "text": ""}
{"id": "3315089", "revid": "1305772", "url": "https://it.wikipedia.org/wiki?curid=3315089", "title": "Zevi", "text": ""}
{"id": "3315091", "revid": "122246", "url": "https://it.wikipedia.org/wiki?curid=3315091", "title": "Coppa di Portogallo (pallavolo maschile)", "text": "La Coppa di Portogallo di pallavolo maschile \u00e8 un torneo nazionale portoghese, organizzato dalla Federazione pallavolistica del Portogallo.\nLa prima edizione del torneo si \u00e8 giocata nell'annata 1964-65 e le squadre che hanno riportato il maggior numero di successi sono l', il e il ."}
{"id": "3315093", "revid": "830939", "url": "https://it.wikipedia.org/wiki?curid=3315093", "title": "Alfred Hause", "text": "Biografia.\nIl \"deutsche Tango-K\u00f6nig\" (re del tango tedesco) gioc\u00f2 un ruolo importante nella ricostruzione della cultura musicale in Germania dopo la seconda guerra mondiale. Cre\u00f2 il suo leggendario \"Continental Tango Sound\". Nel 1945 entr\u00f2 a far parte della band di Willy Geiger. Si trasfer\u00ec poi ad Amburgo alla \"Nordwestdeutschen Rundfunk\" (NWDR) (radio del nord-ovest). Qui fu primo violino e poi capo della sezione degli archi. Nel 1948 divenne capo della danza dell'orchestra NWDR.\nDivenne noto in patria per numerose registrazioni discografiche, nonch\u00e9 apparizioni in programmi televisivi di Peter Frankenfeld e Hans-Joachim Kulenkampff, oltre che nelle numerose trasmissioni radiofoniche di Hans Rosenthal (\"Wer fragt-gewinnt\", \"Allein gegen alle\", \"Spa\u00df mu\u00df sein\"). Nel 1961 vinse, con la sua orchestra, con il pezzo \"Bailando a dos\", il primo premio allo \"Schlager-Festival\" di Baden-Baden. Nel 1965 e 1967 and\u00f2 in tour in Giappone, in collaborazione con la Nippon Co.\nDalla fine degli anni 1950 lavor\u00f2 con James Last, sotto il nome di \"Hans Last\", quando era alla NWDR e come arrangiatore per Frank Thon sotto il nome di Alfred Hause.\nContinu\u00f2 a far parte della NWDR (poi NDR) fino al suo pensionamento nel 1973. Nel 1996 ha ricevuto l'Ordine al Merito di Germania.\nLa sua urna si trova nella cappella del cimitero di Ohlsdorf, ad Amburgo."}
{"id": "3315097", "revid": "287204", "url": "https://it.wikipedia.org/wiki?curid=3315097", "title": "Per te (album)", "text": ""}
{"id": "3315098", "revid": "118532234", "url": "https://it.wikipedia.org/wiki?curid=3315098", "title": "Mitsui", "text": " \u00e8 stata una azienda giapponese.\nStoria.\nL'azienda ha origini antichissime, risalendo addirittura al periodo Edo, quando fu fondata per opera di Mitsui Takatoshi (1622\u20131694). Egli era il quarto figlio di un commerciante, e alla morte del padre prese le redini delle attivit\u00e0 paterne, fondando un negozio di vendita di kimono che ebbe molto successo.\nNel corso degli anni l'azienda si espanse, ampliandosi a diversi settori, ma fu durante il periodo Meiji che in seguito alla spinta del governo imperiale per rendere il Giappone una potenza industriale si espanse a ritmi veloci diventando uno Zaibatsu.\nDopo la seconda guerra mondiale il SCAP decise di dissolvere i pi\u00f9 grandi zaibatsu del paese, su imitazione della legge antitrust statunitense. Nonostante la scissione la varie societ\u00e0, ora formalmente separate sulla carta, continuarono a condividere gli uomini nei consigli di amministrazione e il nome originario. I due pezzi pi\u00f9 importanti dell'ex trust Mitsui sono Mitsui Bank e Mitsui &amp; Co.\nProfilo.\nMitsui \u00e8 uno dei pi\u00f9 grandi keiretsu del paese, attivo praticamente in tutti i principali settori economici tramite le proprie societ\u00e0 controllate, tra cui Mitsui &amp; Co., Sumitomo Mitsui Trust Holdings, Japan Steel Works, Mitsui Chemicals, Mitsui Construction Co., Mitsui Engineering &amp; Shipbuilding, Mitsui Fudosan, Mitsui-gold, Mitsui Mining &amp; Smelting, Mitsui Oil Exploration Co. (MOECO), Mitsui O.S.K. Lines, Mitsui Petrochemical Industries Ltd, Mitsui-Soko, Mitsui Sumitomo Insurance Group, Oji Paper Company, Pacific Coast Recycling, Sumitomo Mitsui Financial Group, Sumitomo Mitsui Banking Corporation, Taiheiyo Cement, Toray Industries, Toshiba Corporation, Tri-net Logistics Management, Mitsui Commodity Risk Management."}
{"id": "3315101", "revid": "2184720", "url": "https://it.wikipedia.org/wiki?curid=3315101", "title": "La cura (singolo Franco Battiato)", "text": "La cura \u00e8 un singolo del cantautore italiano Franco Battiato, pubblicato nel 1997 dalla Mercury Records come estratto dall'album \"L'imboscata\".\nIl brano in versione digitale \u00e8 certificato doppio disco di platino con oltre 60.000 copie vendute.\nDescrizione.\nNe \"La cura\", la voce di Battiato si rivolge ad una persona amata con evocazioni ed esortazioni alla guarigione facendo leva sul potere terapeutico della musica e delle parole, ricorrendo a suggestioni filosofiche (\u00ab\"Percorreremo assieme le vie che portano all'essenza\"\u00bb), esotiche (\u00ab\"Vagavo per i campi del Tennessee\" / \"come vi ero arrivato chiss\u00e0\"\u00bb) e oniriche (\u00ab\"Pi\u00f9 veloci di aquile i miei sogni\" / \"attraversano il mare\"\u00bb).\nIl brano riscuote in breve tempo un grande successo di pubblico e critica, venendo giudicato \"Canzone italiana dell'anno\" al Premio italiano della musica del 22 marzo 1997. Pochi mesi dopo, Battiato partecipa con il pezzo al Festivalbar 1997. \nLa seconda traccia inclusa nel singolo, estratta dall'album \"La emboscada\", \u00e8 la versione spagnola di \"Strani giorni\", con testo adattato da Milagrosa Ortiz Mart\u00edn.\nVideo musicale.\nIl videoclip che accompagna il brano, girato a Lisbona, \u00e8 diretto da Riccardo Paoletti.\nAltre versioni.\nVista l'ottima accoglienza, Battiato canter\u00e0 \"La cura\" in quasi tutti i suoi successivi concerti di musica leggera, includendone una versione in tutti i suoi album live, a partire da \"Last Summer Dance\". Della traccia dal vivo presente su quest'album, esiste anche una versione in cui sono stati rimossi gli applausi e i cori del pubblico, pubblicata su un singolo promozionale del 2003. \u00c8 stata inoltre inclusa un'altra versione dal vivo sull'EP di \"Shock in My Town\", estratta dal video album \"L'imboscata Live Tour 1997\".\nLa canzone \u00e8 stata cantata in spagnolo da Battiato col titolo \"El cuidado\" e con testo adattato da Milagrosa Ortiz Mart\u00edn. \u00c8 presente sull'album \"La emboscada\", su un CD promozionale uscito in Spagna e come seconda traccia del singolo \"Di passaggio\".\nNel 2010 viene inserita nell'album \"Ti amo anche se non so chi sei\", cantata da pi\u00f9 artisti in favore di una campagna per la donazione degli organi. Vi partecipano lo stesso Franco Battiato, Lucio Dalla, Florence Donovan, Gianni Morandi, Iskra, Roberto Ferri e la cantante iraniana Sepideh Raissadat.\n\"La cura\" \u00e8 presente anche sull'ultimo album di Battiato, \"Torneremo ancora\", dove \u00e8 accompagnato nell'esecuzione dalla Royal Philharmonic Orchestra.\nCover.\nNegli anni la canzone ha avuto molte cover, tra cui quelle di:\nParte del testo viene inoltre citato da Checco Zalone nel brano \"Angela\" e da Caparezza in \"Sono troppo stitico\", traccia dell'album \"Habemus Capa\".\nIn altri media.\n\"La cura\" \u00e8 stata utilizzata nella colonna sonora dei film \"Mio fratello rincorre i dinosauri\" (2019) e \"Tutti per 1 - 1 per tutti\" (2020)."}
{"id": "3315111", "revid": "767487", "url": "https://it.wikipedia.org/wiki?curid=3315111", "title": "Madeline - Il diavoletto della scuola", "text": "Madeline - Il diavoletto della scuola (\"Madeline\") \u00e8 un film del 1998 diretto da Daisy Von Scherler Mayer.\nLa pellicola \u00e8 ispirata alla serie di romanzi \"Madeline\" che Ludwig Bemelmans ha scritto a partire dal 1939.\n\u00c8 interpretato da Frances McDormand, Nigel Hawthorne e Hatty Jones nella sua prima apparizione cinematografica.\nTrama.\nMadeline \u00e8 una vivace ragazzina di 10 anni che ha perso i genitori da piccola. Assieme alle sue undici compagne (la migliore amica Aggie, la peggiore di tutte Vicki, Chantal, Lucinda, Beatrice, Serena, Lulu, Julie, Stacey, Veronica, Marie-Odile) frequenta un collegio della Parigi del 1956, dove vive da sempre come fosse casa sua. Le ragazze vivono e studiano sotto la tutela di suor Clavel, una suora in apparenza severa ma che in realt\u00e0 prova un profondo affetto verso le sue allieve, e di Helene, la cuoca del collegio.\nUn giorno, la dolce e anziana proprietaria del collegio, Lady Covington, che prima era una normale ragazza francese, muore a causa di una lunga malattia, e suo marito, l'avaro Lord Covington, come nuovo proprietario del collegio decide di vendere la scuola ad alcuni ambasciatori mondiali.\nIntanto Madeline e le sue amiche conoscono l'affascinante e coraggioso Pepito, il figlio dell'ambasciatore spagnolo che si \u00e8 appena trasferito nei pressi del collegio, assumendo Leopold, un istitutore francese, per istruire il ragazzo. Ma Leopold, presentatosi con falso curriculum, \u00e8 in realt\u00e0 un delinquente infanticida e cerca di cogliere l'occasione giusta per rapire Pepito e, se i genitori non pagheranno il riscatto, ucciderlo, facendosi aiutare da due uomini idioti che, per non farsi scoprire, si sono infiltrati come clown in un circo appena arrivato in citt\u00e0. Pepito si dimostra all'inizio antipatico ma, in seguito, diventer\u00e0 alleato di Madeline per riuscire nel piano contro Covington, con grande disappunto di Leopold, che non riesce mai a rimanere solo in casa con lui, per rapirlo.\nIniziano qui le avventure di Madeline che con l'aiuto delle sue amiche e di Pepito mettono dei miniciccioli nell'erba del giardino per allontanare le ambasciate potenzialmente interessate ad acquistare la propriet\u00e0.\nUn giorno, mentre Miss Clavel, Madeline e le sue amiche escono dal collegio per fare una passeggiata a Notre-Dame, Madeline cade nelle acque della Senna e viene salvata da un cane randagio che scappa subito dopo il salvataggio.\nIl giorno seguente, Madeline rimane al collegio da sola, ritrova il cane randagio davanti alla porta e lo adotta dandogli il nome di Genevieve.\nEssendo per\u00f2 proibito tenere animali a scuola, le ragazze lo mettono dentro una cuccia fuori dall'edificio, ma dopo mesi, in una sera invernale, Lord Covington scopre l'accaduto e libera il cane, che scappa via. Madeline intanto sospetta qualcosa su Leopold, quando questi parla con un clown del circo, ed infatti si sta preparando per prendere Pepito il giorno dopo. Covington comunica che la scuola sar\u00e0 venduta di l\u00ec a due giorni.\nIl giorno seguente, Suor Clavel, Madeline e le ragazze escono per cercare Genevieve, ma senza successo, quindi vanno a rilassarsi nel circo vicino, per riprendersi dalla tristezza di quanto comunicato.\nMadeline, convinta di dover trovare una nuova famiglia entro un giorno solo, decide di fare la giocoliera e di andare via con il circo, lasciando il suo cappello ad Aggie, la sua migliore amica, dicendole di non dire niente a nessuno.\nIn quel momento, approfittando di un temporale che allontana l'ambasciatore spagnolo e suor Clavel, Leopold e i due falsi clown rapiscono Pepito, e in seguito anche Madeline, unica testimone del rapimento, in modo da chiedere il riscatto anche a Lord Covington e alla scuola.\nIntanto le amiche tornano al collegio e, dopo essere stata scoperta, Aggie confessa a tutti che Madeline \u00e8 scappata con il circo: in realt\u00e0 lei e Pepito sono stati rapiti e legati su un furgone rubato ai circensi e guidato da Leopold.\nAllora Suor Clavel inizia a cercare la ragazza e per strada ritrova il cane Genevieve, avvertendo anche la polizia insieme ai genitori di Pepito. Le ricerche durano tutta la notte.\nAll'alba, poich\u00e9 il riscatto non \u00e8 stato pagato, \u00e8 il momento per Leopold di uccidere Pepito. Ma Madeline e Pepito fuggono dai rapitori a bordo di una motocicletta nel furgone.\nLeopold li insegue per ucciderli e quando spunta dall'altro capo di strada Suor Clavel, tenta di investire anche lei (anche perch\u00e9 ella, come suora, lo rifiut\u00f2, quando lui la corteggiava), ma Genevieve ringhia dall'auto e spaventa i due clown-rapitori, che accidentalmente fanno sbagliare a Leopold la manovra e finiscono tutti e tre con il furgone nella Senna- Leopold \u00e8 costretto ad arrendersi alla polizia.\nPepito, accompagnato da Suor Clavel, torna a casa dai suoi genitori, mentre Madeline e la suora tornano al collegio, acclamate dalle ragazze e da Helene. In quell'istante Lord Covington trova finalmente due acquirenti disposti a comprare la scuola, cio\u00e8 gli ambasciatori uzbeki.\nA questo punto, Madeline scopre che Lord Covington \u00e8 buono e vuole vendere l'edificio perch\u00e9 si sente triste e solo dopo aver perso la tanto amata moglie. Cos\u00ec la bimba gli fa capire che la moglie \u00e8 come se fosse viva nella scuola stessa e soffrirebbe se lui la vendesse. Colpito dalla saggezza della piccola, Covington si commuove e decide di non vendere mai pi\u00f9 il collegio, cos\u00ec come gli ambasciatori rifiutano la vendita."}
{"id": "3315112", "revid": "1305887", "url": "https://it.wikipedia.org/wiki?curid=3315112", "title": "Ecce Homo (Bosch)", "text": ""}
{"id": "3315128", "revid": "767487", "url": "https://it.wikipedia.org/wiki?curid=3315128", "title": "Coppa Italia Dilettanti 2010-2011", "text": "La Coppa Italia Dilettanti 2010-11 \u00e8 un trofeo di calcio il cui vincitore accede direttamente alla Serie D. Nel caso in cui sia gi\u00e0 stata promossa in D per la posizione in classifica nel suo campionato, accede alla Serie D la finalista perdente. Se anch'essa \u00e8 stata gi\u00e0 promossa in D, sar\u00e0 promossa la migliore delle semifinaliste, e se anche la migliore semifinalista \u00e8 gi\u00e0 promossa, ha diritto alla Serie D l'altra semifinalista, e cos\u00ec via. Le squadre partecipanti sono le vincitrici delle fasi regionali dei campionati di Eccellenza e Promozione\nFase eliminatoria a gironi.\nLe 19 squadre partecipanti al primo turno (9-23 febbraio) verranno divise in 8 gironi:\nI gironi sono stati sorteggiati come segue:\nFase a eliminazione diretta.\nFinale.\nCitt\u00e0 di Marino comunque promossa in Serie D 2011-2012."}
{"id": "3315130", "revid": "767487", "url": "https://it.wikipedia.org/wiki?curid=3315130", "title": "Open GDF SUEZ 42 2011", "text": "L'Open GDF SUEZ 42 2011 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2011. Il torneo si gioca a Andr\u00e9zieux-Bouth\u00e9on in Francia dal 17 al 23 gennaio 2011 e ha un montepremi di $25,000.\nVincitori.\nSingolare.\n Mona Barthel ha battuto in finale Stephanie Vogt 6-3 3-6 6-4\nDoppio.\n Darija Jurak / Valerija Savinych hanno battuto in finale Kiki Bertens / Rich\u00e8l Hogenkamp 6-3 7-6(0)"}
{"id": "3315136", "revid": "2121638", "url": "https://it.wikipedia.org/wiki?curid=3315136", "title": "Flextronics", "text": "Flex Ltd (gi\u00e0 nota come Flextronics International Ltd. o Flextronics) \u00e8 un'azienda statunitense di origine con sede operativa a Singapore che fornisce componenti elettronici destinati ad essere utilizzati dai produttori di primo impianto nella realizzazione di reti di telecomunicazioni, nell'elettronica di consumo, nell'industria computeristica, nell'industria delle apparecchiature mediche ecc. Produce accessori e componentistica elettrica ed elettronica per conto terzi. Inoltre fornisce anche servizi di catena della distribuzione, come la realizzazione del confezionamento e il trasporto delle merci, cos\u00ec come la progettazione del bene e la gestione del processo post-vendita. \u00c8 quotata al NASDAQ (FLEX).\nStoria.\nLa societ\u00e0 nasce nel 1969 nella Silicon Valley come \"Flextronics Inc\" ad opera di Joe McKenzie. Nel 1980 viene ceduta a Bob Todd, Joe Sullivan e Jack Watts. Nel 1987 si quota in Borsa, ma viene delistata nel 1990 e viene ridenominata Flextronics International Ltd con sede a Singapore. Nel 1994 si quota nuovamente in Borsa.\nAttivit\u00e0.\nLa societ\u00e0 fabbrica accessori, prodotti finiti o componenti per conto di aziende come SanDisk, Microsoft, Epson, HP, Motorola, Palm, Casio, Apple ecc. Ha impianti in 30 paesi ed un giro di affari di quasi 16 miliardi di dollari.\nProduce palmari, telefoni cellulari, videocamere, lettori MP3, adattatori per le card, schede WiFi, semiconduttori, apparati ottici.\n\u00c8 ad esempio il produttore di Zune, Xbox e Xbox 360.\nClienti.\nAl gennaio 2010 i pi\u00f9 grandi clienti di Flextronics sono Cisco Systems, Eastman Kodak, RIM, Sony-Ericsson, Lenovo, Dell Computer Corporation e Sun Microsystem.\nItalia.\nNel 2000 ha acquisito da Siemens e da Telecom Italia, la Divisione Hardware della societ\u00e0 Italdata, con sede in Avellino, che \u00e8 stata ridenominata Flextronics Italy S.p.A.\nSempre nello stesso anno Flextronics Group Sweden AB acquisisce da Siemens CA L'Aquila S.r.l. attiva nella produzione, assemblaggio e riparazione di prodotti elettronici e moduli-base per reti di telecomunicazione e viene ridenominata Flextronics International L'Aquila S.p.A..\nEntrambe le partecipazioni sono state dismesse.\nNel 2015 l'azienda compra lo stabilimento di produzione di Trieste da Alcatel-Lucent."}
{"id": "3315138", "revid": "132266", "url": "https://it.wikipedia.org/wiki?curid=3315138", "title": "Guardia caccia", "text": ""}
{"id": "3315140", "revid": "767487", "url": "https://it.wikipedia.org/wiki?curid=3315140", "title": "ITF Women's $25,000 tennis Tournament Muzaffarnagar 2011", "text": "L'ITF Women's $ tennis Tournament Muzaffarnagar 2011 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2011. Il torneo si \u00e8 giocato a Muzaffarnagar in India dal 17 al 23 gennaio 2011 e aveva un montepremi di $25\u00a0000.\nVincitori.\nSingolare.\n Tadeja Majeri\u010d ha battuto in finale Zheng Saisai 6-2 5-7 6-2\nDoppio.\n Rushmi Chakravarthi/ Poojashree Venkatesha hanno battuto in finale Miki Miamura / Mari Tanaka 3-6 6-4 [14-12]"}
{"id": "3315149", "revid": "767487", "url": "https://it.wikipedia.org/wiki?curid=3315149", "title": "Ace Sports Group Tennis Classic 2011", "text": "L'Ace Sports Group Tennis Classic 2011 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2011. Il torneo si \u00e8 giocato a Lutz negli USA dal 17 al 23 gennaio 2011 e aveva un montepremi di \u00a0$.\nVincitori.\nSingolare.\n Laura Siegemund ha battuto in finale Jessica Pegula 6-7(4) 6-1 6-2\nDoppio.\n Ahsha Rolle / Mashona Washington hanno battuto in finale Gabriela Dabrowski / Sharon Fichman 6-4 6-4"}
{"id": "3315150", "revid": "2038466", "url": "https://it.wikipedia.org/wiki?curid=3315150", "title": "Canal+ (piattaforma televisiva)", "text": "Canal+ (gi\u00e0 Canalsat) \u00e8 una piattaforma televisiva commerciale satellitare a pagamento francese.\nStoria.\nQuesta piattaforma nasce nel 1995 con il nome di \"Canalsatellite num\u00e9rique\" come versione digitale della piattaforma \"Canalsatellite analogique\", che dal 1992 trasmetteva in analogico. Le trasmissioni analogiche cessano nel 1998. Nel 2004 la piattaforma acquisisce il nome \"Canalsat\". Dal primo agosto 2019 cambia nome in \"Canal+\"."}
{"id": "3315153", "revid": "149466", "url": "https://it.wikipedia.org/wiki?curid=3315153", "title": "San Walfredo", "text": ""}
{"id": "3315155", "revid": "466539", "url": "https://it.wikipedia.org/wiki?curid=3315155", "title": "Rudolf Wagner", "text": "Co-scopritore della cellula ovocita, fece inoltre importanti studi sul ganglio e sul sistema nervoso simpatico.\nBiografia.\nFiglio di un professore di \"gymnasium\" inizi\u00f2 a studiare medicina a Erlangen nel 1822. Complet\u00f2 la sua carriera accademica nel 1826 a W\u00fcrzburg con i professori Johann Lukas Sch\u00f6nlein e Karl Friedrich Heusinger. Trascorse circa un anno a studiare botanica presso il Jardin des Plantes e comp\u00ec alcuni viaggi a Cagliari e in altri luoghi del Mar Mediterraneo dove fece delle scoperte in campo zoologico. Nel 1832 divent\u00f2 professore di zoologia e anatomia comparata a Erlangen; vi rimase fino al 1840 quando fu chiamato a Gottinga dove insegn\u00f2 fino alla morte avvenuta a causa della tubercolosi."}
{"id": "3315164", "revid": "61051", "url": "https://it.wikipedia.org/wiki?curid=3315164", "title": "O-2 Skymaster", "text": ""}
{"id": "3315165", "revid": "110157", "url": "https://it.wikipedia.org/wiki?curid=3315165", "title": "Bu\u0219ila", "text": "Bu\u015fila \u00e8 un comune della Moldavia situato nel distretto di Ungheni di 2.020 abitanti al censimento del 2004."}
{"id": "3315166", "revid": "256896", "url": "https://it.wikipedia.org/wiki?curid=3315166", "title": "Vigili del Fuoco Volontari - Alto Adige", "text": ""}
{"id": "3315167", "revid": "767487", "url": "https://it.wikipedia.org/wiki?curid=3315167", "title": "Cetireni", "text": "Cetireni \u00e8 un comune della Moldavia situato nel distretto di Ungheni di 2.081 abitanti al censimento del 2004."}
{"id": "3315168", "revid": "188116", "url": "https://it.wikipedia.org/wiki?curid=3315168", "title": "Angelo Alfano", "text": ""}
{"id": "3315169", "revid": "214753", "url": "https://it.wikipedia.org/wiki?curid=3315169", "title": "Lloyd Johnson", "text": "Biografia.\nViene ricordato come vincitore di una medaglia d'oro nella sua disciplina, vittoria ottenuta ai campionati mondiali del 1953 (edizione tenutasi a Garmisch-Partenkirchen, Germania) insieme ai suoi connazionali Piet Biesiadecki, Hubert Miller e Joseph Smith\nSuperarono le nazionali della Germania Ovest e la svedese."}
{"id": "3315171", "revid": "767487", "url": "https://it.wikipedia.org/wiki?curid=3315171", "title": "Chirileni", "text": "Chirileni \u00e8 un comune della Moldavia situato nel distretto di Ungheni di 1.996 abitanti al censimento del 2004."}
{"id": "3315176", "revid": "110157", "url": "https://it.wikipedia.org/wiki?curid=3315176", "title": "Corne\u0219ti (Ungheni)", "text": "Corne\u015fti \u00e8 un comune della Moldavia situato nel distretto di Ungheni di 2.038 abitanti al censimento del 2004."}
{"id": "3315178", "revid": "767487", "url": "https://it.wikipedia.org/wiki?curid=3315178", "title": "Rita Monico", "text": "Biografia.\nInizi\u00f2 a cantare in tenera et\u00e0 partecipando allo Zecchino d'Oro con \"Girotondo dei nonni\" e quindi ad altri concorsi canori come \"La maschera d'oro\" e \"Colosseo d'oro\".\nEsord\u00ec poi con una cover, per l'etichetta discografica ARC (sussidiaria della RCA), di \"What the World Needs Now Is Love\", inserita con il titolo italiano \"Quando tu vorrai\", che aveva per lato B la canzone \"Thrilling\" tratta dalla colonna sonora del film \"Thrilling\" composta da Ennio Morricone..\nEbbe poi un certo successo, soprattutto di critica, nella seconda met\u00e0 degli anni 1960, incidendo diversi 45 giri e partecipando al Cantagiro 1966 con \"Non \u00e8 mai tardi\" e ad Un disco per l'estate 1969 con \"La pace nel mio cuore\".\nEbbe anche un'esperienza cinematografica partecipando al film \"Per amore... per magia...\", in cui canta \"Concertato\" insieme a Gianni Morandi."}
{"id": "3315179", "revid": "767487", "url": "https://it.wikipedia.org/wiki?curid=3315179", "title": "Cornova", "text": "Cornova \u00e8 un comune della Moldavia situato nel distretto di Ungheni di 1.129 abitanti al censimento del 2004."}
{"id": "3315180", "revid": "729019", "url": "https://it.wikipedia.org/wiki?curid=3315180", "title": "Carica di Prunaru", "text": "La Carica di Prunaru (in rumeno \"\u015earja de la Prunaru\") fu una delle azioni pi\u00f9 coraggiose compiute dalle forze armate rumene durante la prima guerra mondiale. La carica di cavalleria ebbe luogo a Prunaru, che oggigiorno fa parte del comune di Bujoreni e fu un'operazione effettuata durante la battaglia di Bucarest.\nGli eventi precedenti e la battaglia.\nDopo che il Danubio fu oltrepassato dalle truppe tedesche, bulgare e ottomane, riunite sotto il comando del generale August von Mackensen, e dopo che le truppe austro-tedesche, comandate dal generale Erich von Falkenhayn, avevano attraversato i Carpazi, gli Imperi Centrali idearono un piano per intrappolare tra queste due barriere naturali ed annientare le forze rumene e quindi di costringere la Romania a uscire dal conflitto. Nell'autunno del 1916, ebbe luogo la pi\u00f9 complessa operazione effettuata dalla 4\u00aa divisione rumena, comandata dal generale Constantin Prezan, nella zona compresa tra i fiumi Arge\u015f e Neajlov, che in seguito sarebbe stata conosciuta come \"battaglia di Bucarest\".\nIl 14 novembre, il \"Kosch Grup\" (composto dalla 217\u00aa divisione di fanteria tedesca, dalla 26\u00aa divisione di fanteria turca e dalla divisione di cavalleria del generale Colmar von der Goltz), guidato dal generale Robert Kosch, avanz\u00f2 vigorosamente lungo la linea Zimnicea-Dr\u0103g\u0103ne\u0219ti-Vla\u0219ca-Bucarest, mentre un secondo gruppo, formato dalla 1\u00aa e dalla 2\u00aa divisione di fanteria, avanz\u00f2 lungo la linea Zimnicea-Giurgiu, occupando quest'ultima citt\u00e0 la sera stessa. Sulla linea principale, l'attacco fu fermato dalla 18\u00aa divisione di fanteria rumena lungo la linea formata dalla valle del fiume Teleorman. Volendo difendere la divisione, un battaglione dell'Alpenkorps, proveniente dall'avanguardia della 217\u00aa divisione di fanteria tedesca occup\u00f2 il villaggio di Prunaru il 14 novembre. Per impedire di venir accerchiati e per permettere alle truppe di ritirarsi verso una nuova posizione, il generale Alexandru Referandru, comandante della 18\u00aa divisione di fanteria rumena, decise di attaccare il nemico nelle vicinanze di Dr\u0103g\u0103ne\u0219ti-Vla\u0219ca, utilizzando la 43\u00aa brigata mista e il 2\u00ba reggimento di cavalleria \"Ro\u015fiori\".\nNella mattina del 15 novembre, ebbe luogo al limite di Prunaru un insolitamente aspro combattimento tra l'avanguardia della 43\u00aa brigata mista e le forze occupanti. La nebbia si dirad\u00f2 e, avvantaggiandosi di ci\u00f2, i Tedeschi incominciarono una manovra volta a circondare la 43\u00aa brigata, utilizzando alcune unit\u00e0 che si trovavano fuori dal villaggio. A questo punto, il generale Referandru ordin\u00f2 al 2\u00ba reggimento \"Ro\u015fiori\" di entrare in battaglia. Ebbe cos\u00ec inizio la \"Carica di Prunaru\". Constantin Kiri\u0163escu descrisse cos\u00ec gli eventi che seguirono:\nConseguenze.\nIl 2\u00ba reggimento di cavalleria \"Ro\u015fiori\" perdette quasi la totalit\u00e0 dei suoi uomini (solamente 134 uomini dei 5,000 sopravvissero allo scontro), ma, grazie della sua azione, la 18\u00aa divisione di fanteria rumena riusc\u00ec a raggrupparsi lungo la linea Letca Veche\u2013Jilava ed a contribuire alla difesa di Bucarest."}
{"id": "3315183", "revid": "123511410", "url": "https://it.wikipedia.org/wiki?curid=3315183", "title": "Ayrum", "text": "Ayrum () \u00e8 una citt\u00e0 di abitanti (2008), situata nella provincia di Tavush in Armenia."}
{"id": "3315184", "revid": "4175", "url": "https://it.wikipedia.org/wiki?curid=3315184", "title": "Stadio Comunale XXV Aprile", "text": ""}
{"id": "3315186", "revid": "123511677", "url": "https://it.wikipedia.org/wiki?curid=3315186", "title": "Noyemberyan", "text": "Noyemberyan (; fino al 1938 \"Baran\") \u00e8 una citt\u00e0 di abitanti (2008), situata nella provincia di Tavush in Armenia."}
{"id": "3315196", "revid": "61051", "url": "https://it.wikipedia.org/wiki?curid=3315196", "title": "T-38 Talon", "text": ""}
{"id": "3315197", "revid": "767487", "url": "https://it.wikipedia.org/wiki?curid=3315197", "title": "Insecurity Notoriety", "text": "Insecurity Notoriety \u00e8 l'album di debutto del supergruppo hardcore punk Arson Anthem, pubblicato nel 2010 dalla Housecore Records."}
{"id": "3315199", "revid": "1632387", "url": "https://it.wikipedia.org/wiki?curid=3315199", "title": "Musical Demonstrations Pt.1", "text": "Musical Demonstrations Pt.1 \u00e8 l'EP di debutto di David Hodges, pubblicato nel 2000.\nL'album.\nL'EP \u00e8 prodotto da Ben Moody, chitarrista e fondatore degli Evanescence (band nella quale allora militava lo stesso Hodges), nonch\u00e9 amico di David.L'EP contiene quattro tracce, i cui testi contengono riferimenti cristiani.Vennero registrate undici tracce in previsione della pubblicazione come full-length, ma sette di queste vennero scartate poco prima della pubblicazione, cos\u00ec \"Musical Demonstrations Pt.1\" divenne un EP.\nTracce.\nTesti di David Hodges, tranne dove indicato. Musiche di David Hodges."}
{"id": "3315201", "revid": "168234", "url": "https://it.wikipedia.org/wiki?curid=3315201", "title": "Teleorman (fiume)", "text": "Il Teleorman \u00e8 un fiume rumeno, affluente del fiume Vedea. Sfocia vicino alla citt\u00e0 di \u0218torob\u0103neasa."}
{"id": "3315205", "revid": "125951600", "url": "https://it.wikipedia.org/wiki?curid=3315205", "title": "Episodi di Indagini ad alta quota", "text": "Gli episodi del programma televisivo documentaristico canadese Indagini ad alta quota (\"Mayday\") sono stati trasmessi sul network Discovery Channel Canada dal 3 settembre 2003. A marzo 2018 sono stati prodotti e trasmessi in lingua originale 156 episodi (suddivisi in 18 stagioni), inclusi 5 speciali \"Science of Disaster\" in cui sono trattati pi\u00f9 incidenti (stagioni 6 e 8) e 3 spin-off \"Crash Scene Investigation\" riguardanti incidenti navali e ferroviari (stagione 3, episodi 9, 11 e 12). Va inoltre aggiunto un episodio speciale di 90 minuti \"Collisione fatale\" (\"Crash of the Century\"), dedicato al pi\u00f9 grave incidente della storia dell'aviazione, il disastro aereo di Tenerife. La 21\u00aa stagione \u00e8 stata trasmessa in lingua originale dal 4 aprile 2021, in Italia la trasmissione \u00e8 partita il 5 aprile 2021.\nIn Italia lo show \u00e8 trasmesso dal canale televisivo National Geographic di Sky e in chiaro precedentemente su Focus e DMAX di Discovery Italia (con un doppiaggio differente) e successivamente sul nuovo Focus di Mediaset. Gli episodi di alcune stagioni sono disponibili sulla piattaforma di streaming Disney+.\nGli episodi sono ordinati secondo la data di produzione.\nPrima stagione.\nLa prima stagione, composta da 6 episodi, \u00e8 andata in onda in lingua originale dal 3 settembre al 22 ottobre 2003.\nSeconda stagione.\nLa seconda stagione, composta da 6 episodi, \u00e8 stata trasmessa in lingua originale dal 23 gennaio al 27 febbraio 2005.\nTerza stagione.\nLa terza stagione, composta da 13 episodi, \u00e8 andata in onda in inglese dal 14 settembre al 30 novembre 2005. Gli episodi spin-off della serie \"Crash Scene Investigation\" sono il 9\u00ba, l'11\u00ba e il 12\u00ba e trattano rispettivamente due incidenti ferroviari e l'affondamento di un traghetto. Il 14 dicembre 2005 \u00e8 stato trasmesso l'episodio speciale di 90 minuti \"Collisione fatale\".\nQuarta stagione.\nLa quarta stagione, composta da 10 episodi, \u00e8 andata in onda in inglese dal 15 aprile al 17 giugno 2007.\nQuinta stagione.\nLa quinta stagione, composta da 10 episodi, \u00e8 andata in onda in inglese dal 9 aprile all'11 giugno 2008.\nSesta stagione.\nLa sesta stagione \u00e8 costituita da 3 episodi speciali in cui sono stati trattati pi\u00f9 incidenti. In Canada \u00e8 stata trasmessa dal 16 dicembre 2007.\nSettima stagione.\nLa settima stagione, composta da 8 episodi, \u00e8 andata in onda in lingua originale dal 4 novembre al 16 dicembre 2009. Il 4\u00ba episodio, sull'incidente di Charkhi Dadri, \u00e8 intitolato \"Collisione in volo\" come il numero 8 dell'undicesima stagione.\nOttava stagione.\nL'ottava stagione \u00e8 composta da 2 soli episodi speciali in cui sono stati trattati pi\u00f9 incidenti. In Canada \u00e8 stata trasmessa dal 10 giugno 2009.\nNona stagione.\nLa nona stagione, composta da 8 episodi, \u00e8 andata in onda in lingua originale dal 1\u00ba marzo al 19 aprile 2010.\nDecima stagione.\nLa decima stagione, composta da 6 episodi, \u00e8 andata in onda in inglese dal 28 febbraio al 28 marzo 2011.\nUndicesima stagione.\nL'undicesima stagione, composta da 13 episodi, \u00e8 andata in onda in lingua originale dal 12 agosto 2011 al 13 aprile 2012. Il 12\u00ba episodio riguarda il disastro dell'aeroporto di Linate. L'8\u00ba episodio, sull'incidente di San Diego, \u00e8 intitolato \"Collisione in volo\" come il numero 4 della settima stagione.\nDodicesima stagione.\nLa dodicesima stagione, composta da 13 episodi, \u00e8 stata trasmessa in inglese dal 3 agosto 2012 al 15 aprile 2013.\nTredicesima stagione.\nLa tredicesima stagione, composta da 11 episodi, \u00e8 stata trasmessa in inglese dal 16 dicembre 2013 al 9 maggio 2014, in italiano a partire dal 14 gennaio 2014. Il primo episodio, \"Il disastro di Staines\", \u00e8 anche il 100\u00ba della serie. L'episodio 7 tratta del disastro aereo di Ustica\nQuattordicesima stagione.\nLa quattordicesima stagione \u00e8 stata confermata da Cineflix a settembre 2013 e conta 11 episodi. La produzione \u00e8 iniziata il 13 gennaio 2014 e si \u00e8 terminata il 25 luglio 2014. La quattordicesima stagione \u00e8 composta da 10 episodi (pi\u00f9 un episodio speciale) ed \u00e8 trasmessa in italiano a partire dal 13 gennaio 2015\nQuindicesima stagione.\nLa quindicesima stagione \u00e8 stata confermata ad agosto 2014 e conta 10 episodi. La produzione \u00e8 iniziata l'8 dicembre 2014 ed \u00e8 terminata il 12 luglio 2015. La stagione \u00e8 composta da 10 episodi ed \u00e8 trasmessa in italiano a partire dal 18 gennaio 2016.\nSedicesima stagione.\nLa sedicesima stagione \u00e8 stata trasmessa, nella versione originale, dal 7 giugno 2016 e conta 10 episodi. In Italia i primi 6 episodi sono stati trasmessi a partire dal 9 settembre 2017, mentre i restanti 4 sono andati in onda dal 6 febbraio 2017.\nDiciassettesima stagione.\nLa diciassettesima stagione conta 10 episodi. I primi 4 sono andati in onda, nella versione originale, dal 20 febbraio 2017, portando cos\u00ec il totale degli episodi a 151. In Italia i primi 4 episodi sono stati trasmessi dal 6 marzo 2017 mentre i restanti 6 dal 4 settembre 2017 in prima visione su National Geographic Channel. Quest'ultimi sono andati in onda non in ordine di produzione originale.\nDiciottesima stagione.\nLa diciottesima stagione conta 10 episodi. I primi 6 sono stati trasmessi, nella versione originale, dal 13 febbraio 2018 mentre in Italia il primo episodio \u00e8 andato in onda il 19 febbraio 2018 in prima visione su National Geographic Channel.\nIndagini ad alta quota: I grandi disastri (Stagione 1).\nQuesta stagione speciale presenta 10 episodi, ognuno comprendente 3 incidenti gi\u00e0 investigati in passato. \u00c8 stata trasmessa su National Geographic Channel, in prima visione, dall'11 giugno 2018.\nDiciannovesima stagione.\nLa diciannovesima stagione conta 10 episodi. \u00c8 stata trasmessa in lingua originale dal 7 gennaio 2019, in Italia la trasmissione \u00e8 partita il 21 gennaio 2019 in prima visione su National Geographic Channel.\nIndagini ad alta quota: I grandi disastri (Stagione 2).\nSeconda stagione speciale, presenta 10 episodi ognuno comprendente 3 incidenti gi\u00e0 investigati in passato. \u00c8 stata trasmessa in lingua originale dal 5 giugno 2019, in Italia la trasmissione \u00e8 partita il 15 luglio 2019 in prima visione su National Geographic Channel. \nVentesima stagione.\nLa ventesima stagione conta 10 episodi. \u00c8 stata trasmessa in lingua originale dal 9 gennaio 2020, in Italia la trasmissione \u00e8 partita il 27 gennaio 2020 in prima visione su National Geographic.\nIndagini ad alta quota: I grandi disastri (Stagione 3).\nTerza stagione speciale, presenta 10 episodi ognuno comprendente 3 incidenti gi\u00e0 investigati in passato. \u00c8 stata trasmessa in lingua originale dal 3 settembre 2020, in Italia la trasmissione \u00e8 partita il 21 settembre 2020 in prima visione su National Geographic. \nIndagini ad alta quota: I grandi disastri (Stagione 4).\nQuarta stagione speciale, presenta 10 episodi ognuno comprendente 3 incidenti gi\u00e0 investigati in passato. Viene trasmessa in lingua originale dall'11 gennaio 2021 e in Italia \u00e8 partita il 12 gennaio 2021 in prima visione su National Geographic. \nVentunesima stagione.\nLa ventunesima stagione conta 10 episodi. Viene trasmessa in lingua originale dal 4 aprile 2021, in Italia la trasmissione \u00e8 partita il 5 aprile 2021 in prima visione su National Geographic."}
{"id": "3315206", "revid": "1776051", "url": "https://it.wikipedia.org/wiki?curid=3315206", "title": "Agabio di Novara", "text": "Biografia.\nIl nome di Agabio \u00e8 legato alla vicenda di San Gaudenzio, vescovo di Novara, del quale fu uno dei discepoli e colui che si preoccup\u00f2 della sepoltura del maestro nella basilica extramurana presente in citt\u00e0 all'epoca (che verr\u00e0 poi demolita nel XVI secolo).\nDi lui si sa che ancora vivente Gaudenzio, venne da questi prescelto quale suo successore al trono episcopale novarese. Durante il suo episcopato fu fiorente in tutta la diocesi la costruzione di monumenti e chiese cristiane.\nAlla sua morte venne sepolto lungo la strada per Milano e sulla sua tomba venne poi costruita una chiesa a lui dedicata. Le sue reliquie, nell'anno 890, vennero traslate da questa chiesa alla basilica dal vescovo Cadulto, dove ancora oggi si trovano."}
{"id": "3315207", "revid": "253269", "url": "https://it.wikipedia.org/wiki?curid=3315207", "title": "Leo Tover", "text": "Biografia.\nLeopold Tover inizi\u00f2 a lavorare nel cinema gi\u00e0 a met\u00e0 degli anni '20, ottenendo buoni successi di pubblico quali \"Melodie della vita\" (1932) di Gregory La Cava e \"L'ottava moglie di Barbabl\u00f9\" (1938), diretto da Ernst Lubitsch. Dopo circa 15 anni di carriera, nel 1941 ottenne la prima candidatura all'Oscar per \"La porta d'oro\", film di Mitchell Leisen e nel 1949 fu candidato per la seconda volta con il film \"L'ereditiera\" di William Wyler. \nFra i lavori della seconda parte della sua carriera si ricordano \"Ultimatum alla Terra\" (1951) di Robert Wise, \"Gli implacabili\" (1955) di Raoul Walsh e \"Viaggio al centro della Terra\" (1959), per la regia di Henry Levin. \nMor\u00ec nel 1964."}
{"id": "3315211", "revid": "599013", "url": "https://it.wikipedia.org/wiki?curid=3315211", "title": "Veroljub Salati\u0107", "text": "Carriera.\nClub.\nSalati\u0107 si trasfer\u00ec in Svizzera da bambino e inizi\u00f2 ad allenarsi con la squadra locale, lo S.C. Zug nel 1992, all'et\u00e0 di 7 anni. Nel 2000 pass\u00f2 al Grasshoppers. Nella stagione 2003-2004 esord\u00ec in prima squadra.\nNel luglio 2011 ha firmato un contratto con il club cipriota , entrando presto tra i titolari.\nLa stagione successiva torna a giocare per il Grasshoppers diventandone il capitano. Con l'arrivo di Michael Skibbe alla guida della squadra zurighese, emergono alcune tensioni e viene messo fuori rosa.\nIl 10 febbraio 2015, firma un contratto con il valido fino al termine della stagione 2017-2018.\nNazionale.\nSalati\u0107 ha rappresentato la Svizzera in vari livelli, tra cui all'Europeo U-19 del 2004 in Svizzera. Nel 2005 ha partecipato al Mondiale U-20.\nLa Federazione serba ha provato per ben due volte a convincere Salati\u0107 ad essere convocabile per la Nazionale Serba, ma il giocatore ha sempre rifiutato dicendo di sperare nella chiamata della Nazionale Svizzera.\nLa sua ultima partita in nazionale risale al match con l'Under 21 contro l'Inghilterra nel 2006 e da allora sia K\u00f6bi Kuhn che Ottmar Hitzfeld non hanno mai manifestato interesse a convocarlo: pertanto non ha mai esordito con la Nazionale maggiore."}
{"id": "3315219", "revid": "599013", "url": "https://it.wikipedia.org/wiki?curid=3315219", "title": "Valerij Kamenskij", "text": ""}
{"id": "3315220", "revid": "287204", "url": "https://it.wikipedia.org/wiki?curid=3315220", "title": "Offshore (motonautica)", "text": "L'offshore (o anche off-shore), nello sport motoristico d'acqua della motonautica, \u00e8 quel tipo di imbarcazione caratterizzata da grandi velocit\u00e0, le cui competizioni, a differenza ad esempio di quanto avviene nella formula 1 sempre di motonautica, si svolgono esclusivamente in altura.\nCompetizioni.\nDal 1964 si svolge il campionato mondiale di questa disciplina, attualmente dominato dagli sceicchi degli Emirati Arabi e del Qatar, negli anni 1980 e 1990 ha visto una nutrita partecipazione italiana, tra i piloti italiani vi fu anche la presenza dell'ex tennista Adriano Panatta."}
{"id": "3315222", "revid": "729019", "url": "https://it.wikipedia.org/wiki?curid=3315222", "title": "Bangkok Skytrain", "text": "Il Bangkok Skytrain (noto anche come BTS Skytrain, in cui BTS \u00e8 acronimo di Bangkok Mass Transit System) \u00e8 una ferrovia sopraelevata situata a Bangkok, composta dalle linee Sukhumvit, Silom e Oro. La Sukhumvit e la Silom si intersecano alla centrale stazione di Siam, mentre la Silom e la Oro si intersecano alla stazione di Krung Thonburi. Nel 2019, il sistema \u00e8 stato utilizzato da una media di persone al giorno, battendo nettamente la concorrenza della metropolitana cittadina aperta nel 2004.\nA tutto il dicembre del 2020 le tre linee comprendevano 63 stazioni e si snodavano per una lunghezza complessiva di 69,97\u00a0km. A tale data erano in fase di costruzione o di progetto prolungamenti delle linee.\nLinee.\nLa linea Sukhumvit collega stazione di Khu Khot, situata a nord della capitale nel Distretto di Lam Luk Ka della provincia di Pathum Thani, alla stazione di Kheha nel Distretto di Mueang Samut Prakan, nella provincia omonima che si trova a sud-est di Bangkok lungo la strada Sukhumvit. Si interseca con l'unica altra linea del Bangkok Skytrain, la linea Silom, alla stazione di Siam nel centrale Distretto di Pathum Wan.\nI capolinea della linea Silom sono la stazione dello Stadio Nazionale nel centrale distretto di Pathum Wan e la stazione di Bang Wa situata nel distretto di Phasi Charoen, che fa parte del popoloso agglomerato occidentale Thonburi di Bangkok.\nLa Linea Oro \u00e8 un people mover che si sviluppa a Thonburi, collega la stazione di Krung Thonburi, nei pressi dell'omonima stazione della Linea Silom, alla Stazione di Khlong San."}
{"id": "3315225", "revid": "599013", "url": "https://it.wikipedia.org/wiki?curid=3315225", "title": "Robert Bednarek", "text": "Carriera.\nClub.\nKorona Kielce.\nDebutta con il Korona Kielce il 20 agosto 2005 nella vittoria casalinga per 3-2 contro il Polonia Varsavia.\nFa la sua ultima presenza, con gol, nel Korona Kielce nella vittoria fuori casa per 0-2 contro il Gorz\u00f3w Wielkopolski.\nArka Gdynia.\nDebutta con l'Arka Gdynia il 31 luglio 2009 nella sconfitta fuori casa per 2-1 contro il Lechia Danzica.\nGioca l'ultima partita con l'Arka Gdynia il 14 maggio 2011 nella sconfitta fuori casa per 1-0 contro l'Arka Gdynia.\nNielba W\u0105growiec.\nDebutta con il Nielba W\u0105growiec il 25 settembre 2011 nel pareggio per 0-0 contro lo Jarota Jarocin.\nChojniczanka Chojnice.\nDebutta con il Chojniczanka Chojnice il 18 marzo 2012 nella sconfitta fuori casa per 1-0 contro il KS Rak\u00f3w Czestochow."}
