{"id": "3348345", "revid": "1543377", "url": "https://it.wikipedia.org/wiki?curid=3348345", "title": "One Man Gang", "text": "Carriera nel wrestling professionistico.\nInizi.\nGray, nativo di Spartanburg, South Carolina, crebbe nella cittadina di Arcadia, South Carolina, allenandosi in palestra con i lottatori veterani Chief Jay Eagle (Jerry Bragg) e Darren \"Rattlesnake\" Westbrooks. Gray inizi\u00f2 la sua carriera nel mondo del wrestling all'et\u00e0 di 17 anni combattendo con il nome \"Crusher Gray\". Successivamente entr\u00f2 nella International Championship Wrestling, con base a Lexington (Kentucky), con il ring name di Crusher Broomfield. In seguito lott\u00f2 in diverse federazioni locali affiliate alla National Wrestling Alliance, come la Mid-South Wrestling e la World Championship Wrestling adottando l'identit\u00e0 del pachidermico teppista di strada One Man Gang, proveniente dalle zone malfamate di Chicago. I suoi manager dell'epoca furono in sequenza Kevin Sullivan, Theodore Long, Gentleman Jim Holiday, e Sir Oliver Humperdink. Il nome della sua nuova gimmick si deve all'annunciatore Jim Ross, che all'epoca lavorava nella Mid-South, il quale quando venne assalito da Gray esclam\u00f2 terrorizzato: \"\u00abHe's a one-man gang!\u00bb\" (\"\u00c8 un'intera banda di delinquenti fatta da un solo uomo!\")\nPoco tempo dopo la Mid-South cambi\u00f2 nome in Universal Wrestling Federation, quando Gray ormai aveva conquistato lo status di top heel della federazione, scontrandosi con il favorito del pubblico \"Hacksaw\" Jim Duggan in diversi match. Alla fine del 1986, One Man Gang vinse l'UWF Heavyweight Championship in una storyline nella quale il campione in carica Terry Gordy, non essendo in grado di combattere per un infortunio causatogli poco prima del match da \"Dr. Death\" Steve Williams, dovette cedere il titolo per abbandono. Gang tenne il titolo per 6 mesi, difendendolo contro Duggan, Williams, e Ted DiBiase, tra gli altri.\nNel maggio 1987, perse il titolo contro Big Bubba Rogers, e si trasfer\u00ec alla WWF.\nWorld Wrestling Federation.\nGray debutt\u00f2 nella WWF il 12 maggio 1987, guidato dal manager Slick, in un match contro Jesse Cortez. Il primo periodo di Gray in WWF con l'identit\u00e0 di One Man Gang non fu particolarmente degno di nota, in quanto il wrestler non venne mai coinvolto in storyline di spessore che comprendessero una delle maggiori star della federazione come Hulk Hogan o Randy Savage. L'unico avvenimento importante nel quale Gang venne impiegato fu la storyline dell'infortunio procurato a \"Superstar\" Billy Graham che caus\u00f2 il suo ritiro dall'attivit\u00e0 agonistica. One Man Gang prese parte alla prima edizione delle \"Survivor Series\" del 1987 come membro della squadra capitanata da Andr\u00e9 the Giant, contro quella di Hulk Hogan. Nel 1988, Gang partecip\u00f2 anche alla prima edizione della \"Royal Rumble\", entrando per diciannovesimo sul ring (su 20 partecipanti) ma venne eliminato da Jim Duggan. A \"WrestleMania IV\" lott\u00f2 nel torneo indetto per assegnare il vacante titolo mondiale WWF, sconfiggendo Bam Bam Bigelow per count-out nel primo round, superando i quarti di finale prima di perdere per squalifica in semifinale contro il futuro campione \"Macho Man\" Randy Savage.\nAkeem: The African Dream &amp; Twin Towers.\nNel settembre 1988, il manager di One Man Gang, Slick, annunci\u00f2 che Gang aveva scoperto le sue vere radici africane decidendo di riabbracciare le sue origini. Durante un episodio di \"WWF Superstars\", andato in onda il 14 settembre 1988, lo speaker Gene Okerlund si ritrov\u00f2 in un malfamato ghetto di una imprecisata citt\u00e0 americana dove diverse persone di colore vestite con abiti tribali africani danzavano e cantavano davanti ad un fuoco improvvisato; quindi Slick annunci\u00f2 che One Man Gang d'ora in avanti avrebbe voluto essere chiamato con il suo \"vero nome\", e cio\u00e8 \"Akeem\", The African Dream (il sogno africano). La scenetta andata in onda ricevette molte critiche e accuse di razzismo, in quanto il bianco \"Akeem\", parlava, si muoveva, e si comportava utilizzando atteggiamenti fortemente stereotipati ed offensivi verso la comunit\u00e0 afroamericana.\nAkeem e Big Boss Man, altro cliente di Slick, formarono un tag team chiamato \"Twin Towers\" (con evidente richiamo alle torri del World Trade Center data l'imponenza dei due wrestler). Anche se i Twin Towers non riuscirono mai a vincere il WWF Tag Team Championship, furono una delle coppie pi\u00f9 forti dell'epoca, scontrandosi molte volte con i campioni WWF Demolition, e con i Mega Powers (Hulk Hogan &amp; Randy Savage) di cui provocarono anche lo scioglimento. In seguito i Twin Towers affrontarono i Rockers a \"WrestleMania V\" e li sconfissero quando Akeem schien\u00f2 Shawn Michaels con la sua mossa \"Air Africa\" dopo una powerbomb da parte di Big Boss Man.\nAll'inizio del 1990, Big Bossman divenne un face e si rivolt\u00f2 al suo partner Akeem. La resa dei conti tra Boss Man e Akeem si ebbe a \"WrestleMania VI\", dove Big Boss sconfisse l'odiato ex compagno. Gray lasci\u00f2 la federazione poco tempo dopo questo incontro.\nWorld Championship Wrestling.\nAll'inizio del 1991, Gray riesum\u00f2 la sua gimmick di The One Man Gang per la World Championship Wrestling dove inizi\u00f2 un feud con El Gigante (Jorge Gonz\u00e1lez). Durante uno strano rituale, Kevin Sullivan ricacci\u00f2 lo spirito di Akeem nell'aldil\u00e0, riportando a galla la personalit\u00e0 malvagia di One Man Gang, rendendolo completamente pazzo nel procedimento. Gang e Kevin Sullivan raparono a zero El Gigante durante un attacco a tradimento dopo un incontro. Il feud si concluse quando Gang perse un \"Hair vs Argentina Match\" (se vinceva El Gigante, avrebbe rapato Gang, se vinceva One Man Gang, Gigante doveva tornarsene in Argentina per sempre) a \"Great American Bash\" 1991. Gang venne poi annunciato come partecipante alla \"Chamber of Horrors\" di \"Halloween Havoc '91\" ma lasci\u00f2 la compagnia poco prima dell'evento. Si dice che il suo licenziamento fosse dovuto al rifiuto di Gray di essere coinvolto in una storyline che lo avrebbe visto contrapposto a P.N. News.\nGang fece ritorno in WCW nel 1995. Divent\u00f2 membro della stable heel \"Dungeon of Doom\" di Sullivan, e conquist\u00f2 il titolo WCW United States Heavyweight Championship sconfiggendo Kensuke Sasaki. Perse la cintura poco tempo dopo in favore di Konnan.\nFinale di carriera.\nNel 1998, One Man Gang lott\u00f2 brevemente nella Extreme Championship Wrestling, facendo anche un'apparizione al ppv \"November to Remember\". Poi ritorn\u00f2 nella WWF nel 2001 per partecipare come \"One Man Gang\" alla \"Gimmick Battle Royal\" di \"WrestleMania X-Seven\" e sparire subito dopo.\nNegli ultimi anni, Grey ha perso molto peso a causa di un attacco di cuore occorsogli nel 2000. Attualmente lavora come guardia carceraria nel Penitenziario di Stato della Louisiana. Anche se non combatte pi\u00f9 regolarmente, Grey continua di tanto in tanto a combattere in federazioni locali del circuito indipendente."}
{"id": "3348347", "revid": "729019", "url": "https://it.wikipedia.org/wiki?curid=3348347", "title": "Kamov Ka-226", "text": "Il Kamov Ka-226 (Nome in codice NATO: Hoodlum) \u00e8 un elicottero utility russo progettato e costruito da Kamov. Il Kamov Ka-226 \u00e8 derivato dal Kamov Ka-26, dispone di un vano di carico che pu\u00f2 variare in base alle necessit\u00e0 della missione. Entr\u00f2 in servizio nel 2002.\nStoria.\nSviluppo.\nLa progettazione del Ka-226 venne annunciata nel 1990. Il Ka-226 venne progettato per il ministero delle emergenze russo come successore del Kamov Ka-26.\nIl Kamov Ka-226 vol\u00f2 la prima volta il 4 settembre 1997 e ha ottenuto la certificazione il 31 ottobre del 2003.\nDesign.\nIl Design del Ka-226 \u00e8 molto simile a quello del Ka-26 sebbene venne modificata la parte anteriore per migliorare la visibilit\u00e0 e l'abitacolo posteriore pu\u00f2 essere modificabile per adattare l'elicottero ad ogni missione. Il Ka-226 \u00e8 dotato di due rotori coassiali, cos\u00ec \u00e8 stato possibile eliminare il rotore di coda."}
{"id": "3348348", "revid": "838137", "url": "https://it.wikipedia.org/wiki?curid=3348348", "title": "Ferrovia Termoli-Vairano", "text": "Per ferrovia Termoli\u2013Vairano s'intende una linea ferroviaria che si compone di tre tratte di differente origine:"}
{"id": "3348350", "revid": "1442080", "url": "https://it.wikipedia.org/wiki?curid=3348350", "title": "Tampa Open 1981 - Singolare", "text": "Il singolare del torneo di tennis Tampa Open 1981, facente parte della categoria Grand Prix, ha avuto come vincitore Mel Purcell che ha battuto in finale Jeff Borowiak 4-6, 6-4, 6-3."}
{"id": "3348353", "revid": "755887", "url": "https://it.wikipedia.org/wiki?curid=3348353", "title": "Ferrovia Jungang", "text": "La linea Jungang (in coreano \"jungang\" significa centrale) (\uc911\uc559\uc120 - \u4e2d\u592e\u7dda, \"Jungang-seon\") \u00e8 una ferrovia che attraversa diagonalmente la Corea del Sud unendo Seul a Gyeongju. Per circa 70\u00a0km di percorso \u00e8 sfruttata come linea suburbana integrata con la metropolitana di Seul per collegare la citt\u00e0 di Seul alla periferia orientale.\nStoria.\nLa linea Jungang fu aperta nella sua totalit\u00e0 fra Cheongnyangni e Gyeongju l'11 aprile 1942.\nNel 1961 in seguito al primo piano quinquennale del governo, venne realizzata una gronda ferroviaria da Mangu a Seongbuk per unire la linea alla linea Gyeongwon. \nNel 1973 la linea venne finalmente elettrificata fino a Jecheon, e nel 1987 si complet\u00f2 l'elettrificazione fino a Dangseong. Ora non resta che completare l'elettrificazione e il raddoppio fino a Gyeongju.[4]\nPrima che venisse inaugurato il collegamento KTX fra Seul e Pusan, la linea veniva utilizzata per collegare le due citt\u00e0 con un viaggio della durata di 12 ore.\nStazioni.\nLa linea \u00e8 divisa in diverse sezioni, qui descritte separatamente.\nYongsan - Yongmun (servizio metropolitano di Seul).\nLa linea Jungang ufficialmente inizia dalla stazione di Cheongnyangni, ma grazie alla connessione con la linea Gyeongwon i treni del servizio metropolitano partono dalla stazione di Yongsan. Essa diventa quindi una vera e propria metropolitana all'interno dei confini di Seul e della sua periferia orientale, sebbene le frequenze dei treni siano ancora basse rispetto alle tradizionali linee metropolitane (al momento circa quattro treni all'ora).\nIl servizio \u00e8 stato inaugurato nel 2005, grazie alla connessione fra parte della linea Gyeongwon (dalla stazione di Yongsan a quella di Hoegi) e della linea Jungang stessa.\nYongmun - Gyeongju (sezione regionale).\nOltre Yongmun la linea assume carattere regionale, ed \u00e8 percorsa da treni a lunga percorrenza. Al momento sono in corso diversi lavori che progressivamente elettrificheranno completamente la linea."}
{"id": "3348355", "revid": "767487", "url": "https://it.wikipedia.org/wiki?curid=3348355", "title": "Cho Byung-kuk", "text": "Palmar\u00e8s.\nNazionale.\n Giochi asiatici: 1"}
{"id": "3348362", "revid": "599013", "url": "https://it.wikipedia.org/wiki?curid=3348362", "title": "Lorraine Open 1981 - Singolare", "text": "Il singolare del torneo di tennis Lorraine Open 1981, facente parte della categoria Grand Prix, ha avuto come vincitore Pavel Slo\u017eil che ha battuto in finale Ilie N\u0103stase 6-2, 7-5."}
{"id": "3348364", "revid": "767487", "url": "https://it.wikipedia.org/wiki?curid=3348364", "title": "Il grande addio", "text": "Il grande addio \u00e8 un film del 1954, diretto da Renato Polselli."}
{"id": "3348365", "revid": "599013", "url": "https://it.wikipedia.org/wiki?curid=3348365", "title": "Naoki Chiba", "text": "Carriera.\nHa militato per tutta la sua carriera tra le file del Vegalta Sendai."}
{"id": "3348375", "revid": "1889177", "url": "https://it.wikipedia.org/wiki?curid=3348375", "title": "Chiesa di San Domenico (L'Aquila)", "text": "La chiesa di San Domenico \u00e8 un edificio religioso dell'Aquila. Venne fatta costruire nel XIV secolo adiacente all'omonimo complesso conventuale, gi\u00e0 Palazzo Reale, donato da Carlo II d'Angi\u00f2 all'ordine domenicano in adempimento di un voto fatto mentre si trovava prigioniero a Barcellona. Nel 1902 \u00e8 stata dichiarata monumento nazionale.\n\u00c8 rimasta gravemente danneggiata dal terremoto del 2009 ed \u00e8 attualmente inagibile.\nStoria.\nIl luogo di costruzione della chiesa era occupato come credeva Claudio Crispomonti, nel XIII secolo, dal Palazzo Reale, residenza aquilana degli Angi\u00f2; tale affermazione \u00e8 stata smentita dallo storico Raffaele Colapietra, il quale ipotizz\u00f2 l'esistenza di una piccola chiesa che fu affidata da Carlo II ai domenicani. L'intera struttura, che occupava gran parte di un colle tra i pi\u00f9 alti della citt\u00e0, fu poi ceduta da Carlo II d'Angi\u00f2, con diploma del 24 febbraio 1300, ai frati domenicani che la affiancarono da una chiesa, forse in ricostruzione di una San Domenico precedente o di un'altra chiesa dedicata alla Maddalena.\nLa costruzione dell'edificio religioso inizi\u00f2 nel 1309 ed inglob\u00f2 le preesistenze duecentesche, l'attuale ex oratorio di Santa Croce con portale romanico su via Barete, ma venne rinnovata pi\u00f9 volte nel corso del XIV secolo soprattutto in seguito ai frequenti terremoti, fra cui quelli del 1315 e 1349. I lavori si prolungarono per diverso tempo e in alcuni casi, come il rivestimento lapideo del prospetto principale, non vennero mai portati a termine. Nel 1461 un altro terremoto provoc\u00f2 il crollo della navata centrale e di una laterale e diede origine ad un nuovo restauro dell'impianto, mentre nei secoli successivi gli interventi sulla chiesa riguardarono prevalentemente gli aspetti decorativi, con l'inserimento, tra le altre cose, di opere di Saturnino Gatti e Cola dell'Amatrice.\nParticolarmente tragico fu invece il bilancio successivo al terremoto del 1703 che riporta tra i 600 e gli 800 decessi nella sola San Domenico in seguito al crollo del soffitto, di parte del transetto e dell'intera parte absidale; la chiesa era gremita poich\u00e9 il giorno del sisma, il 2 febbraio, coincidette con la popolare festa della Candelora e l'ora, mezzogiorno circa, con quella della messa. Il processo di ricostruzione, che per la sola parte strutturale si complet\u00f2 nel 1712, non port\u00f2 come nella maggior parte degli altri monumenti aquilani danneggiati ad un rinnovamento architettonico dell'impianto basilicale, con il nuovo gusto barocco che si limit\u00f2 alla cornice di portali e finestre ad a elementi decorativi interni, per lo pi\u00f9 attribuiti al milanese Piazzola.\nNella met\u00e0 dell'800, l'ex convento veniva adibito a carcere, chiuso soltanto negli anni '90 del Novecento.\nNel 2009, colpita nuovamente dal terremoto, ha fatto registrare crolli nella parte sommitale della facciata e lesioni gravi sulle pareti dell'abside e delle navate centrale e, pertanto, non \u00e8 attualmente agibile; le operazioni di restauro del monumento hanno un costo totale stimato di 9.000.000 euro ed un tempo di lavoro di 4 anni.\nAl momento sono stati restaurati il convento e la facciata.\nDescrizione.\nLa chiesa \u00e8 situata nel rione di San Pietro, in uno dei punti pi\u00f9 elevati della citt\u00e0. \u00c8 posta in asse alla vicina chiesa di San Pietro a Coppito ed \u00e8 circondata da due piccole piazze rettangolari in corrispondenza della facciata e del prospetto laterale (rispettivamente \"piazza Angioina\" e \"piazza San Domenico\", oltre che dal complesso conventuale, visibile anche da \"viale Giovanni XXIII\".\nLa facciata.\nL'edificio presenta una solenne, e tuttavia semplice, facciata rivestita gi\u00e0 dal XIV secolo in pietra squadrata ma mai completata per motivi economici. Il prospetto \u00e8 alleggerito dalla presenza di due finestroni circolari laterali e da una finestra rettangolare, sostituzione di un terzo vuoto circolare crollato nel terremoto del 1703. Il portale romanico in pietra bianca e rossa \u00e8 preceduta da una piccola scalinata e porta similitudini con quello la Porta Santa in Santa Maria di Collemaggio, che per il resto sarebbe una derivazione in chiave quattrocentesca della facciata di San Domenico.\nIl prospetto laterale.\nParticolarmente interessante \u00e8 anche il prospetto laterale, chiusura orientale del transetto, che si staglia sulla \"piazza San Domenico\". Il prospetto, disposto su due livelli con cornice marcapiano e ampia zoccolatura, incanalato tra due grandi e sporgenti contrafforti angolari e rivestito interamente in conci, presenta un portale (anch'esso su scalinata) di carattere protogotico o borgognone, risultato dei disegni portati da Carlo II d'Angi\u00f2 dalla Provenza e dalle maestranze francesi che contribuirono alla realizzazione della chiesa\nL'interno.\nL'interno si presenta a tre navate con transetto sporgente e cinque absidi, come nell'impianto originario di Santa Maria di Collemaggio, di cui il centrale a forma poligonale mentre gli altri a pianta rettangolare. L'ultimo abside di sinistra, la cosiddetta \"Cappella del Rosario\", si presentava in origine interamente coperta da affreschi di Saturnino Gatti. Il rifacimento barocco di Piazzola ha portato al rivestimento delle arcate delle navate."}
{"id": "3348378", "revid": "767487", "url": "https://it.wikipedia.org/wiki?curid=3348378", "title": "Mania (film 1974)", "text": "Mania \u00e8 un film del 1974, diretto da Renato Polselli.\nTrama.\nIl professor Brecht trascura sua moglie Lisa per la scienza. La donna istaura una relazione con il fratello del marito, Germano. Scoperto l'adulterio, lo sposo decide di vendicarsi e attuare una vendetta sanguinolenta.\nProduzione.\nSviluppato con il titolo provvisorio di \"Terrore mania\", \u00e8 una pellicola che \u00e8 stata realizzata con un budget ridotto.\nSebbene i titoli di coda affermino che gli interni furono ricreati nei \"Cave Film Studio\" di Roma, il film \u00e8 stato, in realt\u00e0, quasi interamente filmato nella casa di Isarco Ravaioli.\nLa maggior parte del cast \u00e8 composta da attori non professionisti.\nStando al sito \"Internet Movie Database\", la trama si rif\u00e0 alla precedente opera di Polselli, \"La verit\u00e0 secondo Satana\".\nDistribuzione.\nIl film venne distribuito in pochi cinema italiani, il 24 agosto 1974.\nPer molto tempo, \u00e8 stato ritenuto un lungometraggio perduto. \u00c9 riemersa, in seguito, una copia, conservata presso la cineteca di Roma.\nAccoglienza.\nLa rivista \"Nocturno\", specializzata nel cinema italiano, considera la pellicola come un'opera bizzarra e la pi\u00f9 trasgressiva della filmografia del regista.\nIl critico Paolo Mereghetti sostiene che sia un \u00abdelirio psichedelico\u00bb, soffermandosi sulle luci atipiche e sulle musiche di Cannone."}
{"id": "3348379", "revid": "31269", "url": "https://it.wikipedia.org/wiki?curid=3348379", "title": "Phil Morris", "text": "Biografia.\nPhil Morris nasce ad Iowa City in Iowa, figlio dell'attore Greg Morris e di Leona Morris (nata Keyes). \u00c8 il fratello minore dell'attrice Iona Morris. Oltre ad essere un attore \u00e8 anche un praticante del Wing Chun Kung Fu.\nCarriera.\nLa carriera dell'attore inizia nel 1966, anno in cui, ancora bambino, appare in un episodio della serie televisiva \"Star Trek\". La serie, a quel tempo, veniva prodotta nello stesso studio in cui veniva prodotto anche \"Missione impossibile\", serie in cui stava lavorando suo padre. \"Star Trek\" \u00e8 stato molto importante per la carriera di Phil, infatti oltre al debutto televisivo lo port\u00f2 anche al debutto cinematografico nel 1984 anno in cui recit\u00f2 in un ruolo minore nel film \"Star Trek III - Alla ricerca di Spock\". Successivamente \u00e8 apparso anche come guest star nelle serie ' e '.\nTra il 1984 e il 1986 ha recitato nella soap opera della CBS \"Febbre d'amore\", nel ruolo dello studente di legge (e successivamente avvocato) Tyrone Jackson. Nel corso della serie il suo personaggio dovette usare un travestimento per sembrare caucasico, in modo da intrufolarsi e spiare un'organizzazione della criminalit\u00e0 organizzata.\nTra il 1988 e il 1990 ha recitato nella serie televisiva \"Il ritorno di Missione impossibile\" nel ruolo di Grant Collier, figlio di Barney Collier interpretato nella serie originale da suo padre.\nDurante gli anni novanta \u00e8 apparso in due serie televisive come personaggio ricorrente: in \"Seinfeld\" interpreta Jackie Chiles, avvocato difensore ispirato a Johnnie Cochran e in \"Melrose Place\" dove interpreta Walter.\nNegli ultimi anni Phil Morris \u00e8 conosciuto soprattutto per le sue apparizioni nel ruolo del supereroe della DC Comics Martian Manhunter nella serie televisiva della The CW \"Smallville\". \u00c8 apparso per la prima volta nella serie il 16 novembre 2006 nel episodio della sesta stagione \"Frequenze\" ed \u00e8 successivamente apparso anche nelle stagioni successive.\nNel 2008 \u00e8 apparso nel film \"3ciento - Chi l'ha duro... la vince\" con Sean Maguire e Kevin Sorbo, nel ruolo del messaggero persiano ed \u00e8 apparso in due ruoli della serie televisiva \"\".\nPhil Morris \u00e8 molto attivo anche come doppiatore. Ha prestato la sua voce al Dr. Joshua Strongbear Dolce nel film d'animazione Disney del 2001 \"Atlantis - L'impero perduto\" e nel suo sequel del 2003 \"Atlantis - Il ritorno di Milo\". Ha doppiato Vandal Savage in sette episodi della serie animata \"Justice League Unlimited\" e Imperiex in alcuni episodi di \"Legion of Super Heroes\". Tra il 2008 e il 2010 ha inoltre doppiato il personaggio di Doc Saturday in \"The Secret Saturdays\".\nPossiamo sentire la voce di Morris anche in alcuni videogiochi tra cui ' e '"}
{"id": "3348381", "revid": "121017287", "url": "https://it.wikipedia.org/wiki?curid=3348381", "title": "Christian Di Domenico", "text": "\u00c8 il principale erede ed insegnante della metodologia d'arte drammatica alschitziana in Italia, nata ad opera del regista russo Jurij Leonovi\u010d Al'\u0161ic agli inizi degli anni 1990.\nBiografia.\nDopo aver conseguito il diploma con la qualifica di attore alla Scuola di teatro Alessandra Galante Garrone nel 1990 diretta da Alessandra Galante Garrone e alla Scuola d'arte drammatica \"Paolo Grassi\" di Milano nel 1992, debutta con il ruolo di Laerte nell'Amleto di William Shakespeare, con la regia di Elio De Capitani. Tra il 1992 e il 1996 lavora, tra gli altri, con Jerzy Stuhr (in \"Echi del 1789\"), Vittorio Franceschi, Riccardo Fucks (\"Aspettando Godot\") e Marco Baliani. Prosegue il suo cammino professionale con Massimo Navone (\"Gli attori in buona fede\" e \"La disputa\", di Pierre de Marivaux), Giuseppe Bertolucci (\"Una vita in gioco\", con Mariangela Melato e \"Il congedo del viaggiatore cerimonioso\", da un poema di Giorgio Caproni, con Antonio Albanese e Giuseppe Battiston).\nA questo punto comincia un'assidua collaborazione con Gabriele Vacis, regista e direttore artistico del Laboratorio Teatro Settimo, lavorando come attore in diverse produzioni, tra le quali spiccano \"Il Tartuffo\" di Moli\u00e8re, \"Le fenicie\" di Euripide, \"I sette contro Tebe\" di Eschilo e \"Il canto delle citt\u00e0\", tratto da \"Le citt\u00e0 invisibili\" di Italo Calvino, spettacolo con cui partecipa al Festival di Ragusa e al Mittlefest di Cividale del Friuli. Dal 1996 al 1999 frequenta \"La Scuola dopo il Teatro\", master di specializzazione per attori e registi professionisti diretto dal maestro russo Jurij Leonovi\u010d Al'\u0161ic, al termine del quale consegue la qualifica professionale di pedagogo e collabora stabilmente al fianco di Al'\u0161ic, nella conduzione di alcuni laboratori internazionali.\nCon la sua regia partecipa alle Orestiadi di Gibellina con lo spettacolo \"Giochi con Platone\". Dal 1996 al 2001 \u00e8 membro del PROTEI (Progetti Teatrali Internazionali) e dal 2001 al 2005 \u00e8 Presidente della Compagnia delle Formiche, nella quale continua il suo lavoro di attore nei seguenti spettacoli: \"Dimitrij Karamazov\", da \"I fratelli Karamazov\" di F\u00ebdor Dostoevskij, \"Ippia e Socrate\", dall\u2019\"Ippia minore\" di Platone, \"Macbeth Illusion\" tratto da William Shakespeare, \"La casa di Bernarda Alba\" di Federico Garc\u00eda Lorca e \"Un Amleto di legno\", di Natalia Capra (sempre diretto da Gianpiero Borgia) che partecipa al Festival dei Due Mondi di Spoleto nel 2004.\nIn questi ultimi anni \u00e8 presente come attore anche nelle seguenti produzioni pugliesi: \"Anfibi Rossi\", da Simona Vinci e \"Assedio\", di Mariano Dammacco, \"La controra\", scritto e diretto da Sonia Antinori (prodotto dall'Aleph Theatre) e \"Apologia di Socrate\", di Platone, regia di Arcangelo Adriani. Nel 2006 firma inoltre le sue prime regie: \"L'ultima tentazione di Socrate\", dal dialogo platonico \"Ione\" e \"La Tempesta di Prospero. Tentativo di un congedo\". Durante il mese di giugno del 2006 \u00e8 presente come attore ne \"Le notti bianche\", con la regia di Jurij Leonovi\u010d Al'\u0161ic e a novembre dello stesso anno debutta con lo spettacolo \"Sacco e Vanzetti loro malgrado\", una produzione del Cerchio di Gesso di Foggia, con la regia di Simona Gonella.\nChristian Di Domenico ha conosciuto personalmente Don Pino Puglisi, persona che ha lottato contro la Mafia cercando in tutti i modi di aiutare i ragazzi che sarebbero entrati nel circuito mafioso. Christian ha potuto vedere come Don Pino, purtroppo ucciso dalla Mafia, aiutava i giovani e ne ha raccontato la storia in uno dei suoi spettacoli\nUltimi lavori.\nLe ultime produzioni a cui partecipa sono: \"Il sogno degli artigiani\", scritto da Michele Santeramo e diretto da Michele Sinisi del Teatro Minimo; \"I reduci\", scritto da Michele Santeramo, Michele Bia e diretto da Carlo Bruni, \"Yerma\" di Federico Garc\u00eda Lorca, regia di Gianpiero Borgia, presente nel cartellone dell'ultimo Fringe Festival di Edimburgo; ed infine \"La storia del comunismo raccontata ai malati di mente\", di Matei Vi\u0219niec, una produzione del Teatro Stabile di Catania diretta da Gianpiero Borgia.\nNel febbraio 2011 \u00e8 in scena con la commedia romantica \"Midsummer\", affiancato dalla pluripremiata Manuela Mandracchia e diretto nuovamente da Gianpiero Borgia. Dal 22 marzo al 3 aprile 2011 \u00e8 di scena al Teatro dell'Orologio di Roma nuovamente con \"Le notti bianche\" di F\u00ebdor Dostoevskij.\nAttualmente \u00e8 pedagogo e coordinatore didattico dell'ITACA (con sede a Corato, nel barese), la prima accademia teatrale pugliese riconosciuta e impegnata nella formazioni di giovani attori e registi.\nNel 2013 \u00e8 autore e interprete di \"U Parrinu - La mia storia con Padre Pino Puglisi ucciso dalla mafia\". Lo spettacolo ha visto un'anteprima il 22 maggio 2013 a Brancaccio, proprio nella chiesa di San Gaetano, dove ha operato il suo sacerdozio il Beato Pino Puglisi. Il 26 agosto 2013 ha debuttato al festival Castel dei Mondi di Andria, come evento speciale fuori concorso.\n\u00c8 autore ed interprete di \"Nel mare ci sono i coccodrilli\" ispirato dall'omonimo libro, uno spettacolo teatrale estremamente emozionante. \nNel 2019 scrive ed interpreta \"Mio fratello rincorre i dinosauri\" ispirato alla storia di Giovanni, affetto da sindrome di Down e della sua famiglia, raccontata nel libro \"Mio fratello rincorre i dinosauri\" di Giacomo Mazzariol, fratello maggiore di Giovanni, un altro spettacolo estremamente interessante, toccante e particolare."}
{"id": "3348385", "revid": "1305772", "url": "https://it.wikipedia.org/wiki?curid=3348385", "title": "Giuseppe Ghedina", "text": ""}
{"id": "3348386", "revid": "767487", "url": "https://it.wikipedia.org/wiki?curid=3348386", "title": "Mania (film 1985)", "text": "Mania \u00e8 un film del 1985, diretto da Giorgos Panousopoulos."}
{"id": "3348392", "revid": "79968", "url": "https://it.wikipedia.org/wiki?curid=3348392", "title": "Teoria della letteratura", "text": "La teoria della letteratura (o teoria letteraria) \u00e8 la disciplina che si occupa di definire e di studiare il concetto di letteratura e i metodi di analisi letteraria. Sono perci\u00f2 questioni della teoria della letteratura la classificazione dei generi letterari, lo studio delle tecniche di scrittura e l'approfondimento delle varie tematiche letterarie. \nStoria.\nLa teoria letteraria \u00e8 una disciplina che ha radici molto antiche. Gi\u00e0 nell'Antica Grecia il filosofo Aristotele, nella sua \"Poetica\", analizz\u00f2 a fondo i generi letterari dell'epoca, in particolare la tragedia, della quale stabil\u00ec sei elementi costitutivi (favola, caratteri, pensiero, linguaggio, melopea e spettacolo). Inoltre, introdusse nuovi concetti estetici, come quello di mimesi e catarsi, e le unit\u00e0 aristoteliche, tre pilastri della tragedia che stabiliscono la quantit\u00e0 dei luoghi (un solo luogo), il tempo (una sola giornata) e l'azione generale (un inizio, uno svolgimento e una conclusione) in cui si deve svolgere la rappresentazione di una tragedia. In seguito, queste tre regole furono erroneamente interpretate da diversi umanisti che non riferirono le tre unit\u00e0 alla \"rappresentazione\" della tragedia, bens\u00ec alla tragedia stessa, la quale doveva svolgersi in un giorno, in un solo luogo e senza trame secondarie. \nDopo Aristotele, moltissimi altri studiosi si sono dedicati alla teoria letteraria, sebbene nessuno lo abbia fatto come interesse primario; Alessandro Manzoni scrisse diversi saggi che trattano argomenti di teoria letteraria, come la \"Prefazione al Conte di Carmagnola\", la \"Lettre \u00e0 monsieur Chauvet sur l'unit\u00e9 de temps et de lieu dans la trag\u00e9die\", la \"Lettera Sul romanticismo al Marchese Cesare D'Azeglio\", \"Del romanzo storico\" e \"Dell'invenzione\".\nLa teoria letteraria moderna nacque ai primi del Novecento con le teorie dei formalisti russi (\"scoperti\" in occidente solo negli anni sessanta) e di alcuni studiosi anglosassoni che, in seguito, verranno riuniti sotto la definizione di \"new critics\". \nNegli stessi anni, in Italia, Benedetto Croce intitolava \"Teoria e storia della letteratura\" le \"lezioni tenute in Napoli dal 1839 al 1848\" del critico letterario Francesco De Sanctis.\nA livello accademico, si possono citare i teorici letterari Franco Brioschi, Ren\u00e9 Wellek e Giovanni Bottiroli."}
{"id": "3348402", "revid": "287204", "url": "https://it.wikipedia.org/wiki?curid=3348402", "title": "Fluchthorn (Alpi Pennine)", "text": "Il Fluchthorn (3.795\u00a0) \u00e8 una montagna del Massiccio del Mischabel nelle Alpi Pennine. Si trova nello svizzero Canton Vallese.\nCaratteristiche.\nLa montagna \u00e8 collocata ad est del pi\u00f9 alto Strahlhorn, lungo la cresta che da questo scende verso il Lago Mattmark.\nSalita alla vetta.\nLa montagna pu\u00f2 essere salita partendo dalla Britanniah\u00fctte."}
{"id": "3348411", "revid": "41824", "url": "https://it.wikipedia.org/wiki?curid=3348411", "title": "Musica tardoromantica", "text": ""}
{"id": "3348423", "revid": "599013", "url": "https://it.wikipedia.org/wiki?curid=3348423", "title": "Gocha Jamarauli", "text": "Carriera.\nClub.\nDurante la sua carriera ha giocato con numerose squadre di club, tra cui principalmente la Dinamo Tbilisi.\nNazionale.\nConta 62 presenze e 6 reti con la Nazionale georgiana."}
{"id": "3348424", "revid": "1305772", "url": "https://it.wikipedia.org/wiki?curid=3348424", "title": "No Good Deed (brano musicale)", "text": "No Good Deed (\"Nessuna buona azione (No good deed)\") \u00e8 una canzone del musical Wicked di Stephen Schwartz (vincitore del Grammy Award). Fu interpretata originariamente a Broadway da Idina Menzel, nel ruolo di Elphaba, nell'incisione del cast originale. Viene considerato il numero pi\u00f9 complesso ed emozionante dell'intero musical.\nContesto e Analisi.\nLa canzone, situate sul finire del secondo atto del musical, \u00e8 il grande ed energico soliloquio di Elphaba che, dopo la cattura dell'amato, medita sul bene e sul male. Nella canzone Elphaba pensa a tutte le persone che ha amato e perso per colpa del mago: il dottor Dillamond (Animale insegnante all'accademia, ora torturato fino a perdere l'uso del linguaggio), la sorella Nessarose (schiacciata dalla casa di Dorothy Gale) e l'amato Fiyero (appena catturato e torturato dalle guardie del mago per ottenere informazioni su di lei). Inoltre lei \u00e8 convinta che l'amica Glinda abbia causato la morte della sorella Nessa solo per poterla arrestare. Elphaba, tradita e accusata ingiustamente, decide infine di accettare il ruolo di \u201cmalvagia\u201d che le \u00e8 stato assegnato, e giura di vendicarsi del mago di Oz, ricorrendo ad ogni mezzo possibile.\nDifficolt\u00e0 esecutive.\nIl brano rappresenta numerose difficolt\u00e0 esecutive, tante da rendere la canzone la pi\u00f9 complessa da eseguire dell'intero musical, insieme a \u201cDefying Gravity\u201d. La canzone infatti deve essere cantata da una mezzosoprano con eccellenti doti canore ed una buona dimestichezza con una complessa tecnica canora chiamata \"belt\". La canzone \u00e8 stata scritta da Schwartz proprio sulla tonalit\u00e0 e la capacit\u00e0 di fare belting di Idina Menzel. Il compositore ha affermato da aver scritto questa canzone con l'intenzione di renderla il pi\u00f9 simile possibile ad una aria; ha detto inoltre che questa \u00e8 la canzone del musical in cui la psicologia di Elphaba pu\u00f2 venir capita al meglio."}
{"id": "3348425", "revid": "167900", "url": "https://it.wikipedia.org/wiki?curid=3348425", "title": "Contea di Kinmen", "text": ""}
{"id": "3348426", "revid": "119059476", "url": "https://it.wikipedia.org/wiki?curid=3348426", "title": "Guido Ghedina", "text": "Biografia.\nAttivo negli anni cinquanta, nel 1952 fu il protagonista della III edizione della 3-Tre, disputata quell'anno a San Martino di Castrozza: nella classica dello sci alpino vinse uno slalom gigante (nell'altro arriv\u00f2 secondo), lo slalom speciale e la combinata. Non ottenne invece alcuna medaglia ai Campionati italiani-\nPartecip\u00f2 ai VII Giochi olimpici invernali di , classificandosi 11\u00ba nello slalom gigante e 17\u00ba nello slalom speciale."}
{"id": "3348427", "revid": "167900", "url": "https://it.wikipedia.org/wiki?curid=3348427", "title": "Contea di Lienchiang", "text": ""}
{"id": "3348444", "revid": "205250", "url": "https://it.wikipedia.org/wiki?curid=3348444", "title": "Jean-Baptiste Br\u00e9val", "text": "Ha scritto principalmente repertorio per il suo strumento, e molte volte ha eseguito direttamente lui le prime delle sue composizioni. Ciononostante, le sue composizioni sono attualmente poco eseguite, con l'eccezione forse delle sue sonate per violoncello in particolare l'Op. 40.\nBiografia.\nBr\u00e9val nacque a Parigi e studi\u00f2 violoncello con Jean-Baptiste Cupis. Dal 1774 sappiamo che fu, per certo, un insegnante di violoncello. Nel 1775 pubblic\u00f2 la sua opus 1, sei quartetti per archi concertanti. Nel 1776, divenne membro della \u00abSoci\u00e9t\u00e9 Acad\u00e9mique des Enfants d'Apollon\u00bb. Suonando una delle sue sonate per violoncello ad uno dei Concert Spirituel nel 1778, divenne famoso e entr\u00f2 a far parte attivamente della sua orchestra dal 1781 al 1791, e dal 1791 al 1800 suon\u00f2 nell'orchestra del Th\u00e9\u00e2tre Feydeau.\nSuccessivamente fu coinvolto nell'organizzazione dei \u00abConcerts de la rue de Cl\u00e9ry\u00bb entr\u00f2 a far parte dell'orchestra dell'Op\u00e9ra National de Paris, da cui usc\u00ec nel 1814. Br\u00e9val mor\u00ec a Colligis, Aisne.\nComposizioni.\nFra il 1775 e il 1805 le composizioni di Br\u00e9val furono in larga parte strumentali. La sua musica rifletteva un amore per melodie armoniose e ritmi energetici tipici della musica del contesto parigino. Le sue ultime opere, come la \"Sinfonia concertante per clarinetto, corno e fagotto\", Op. 38, mostra diversit\u00e0 e sperimentazione. I suoi concerti, scritti per essere eseguiti da lui stesso, furono influenzati da Giovanni Battista Viotti che utilizzava una precisa organizzazione tematica alternata a passaggi virtuosistici.\nBr\u00e9val \u00e8 principalmente conosciuto per la sua \"Sonata in do maggiore\" Op. 40, n. 1, che \u00e8 fra i classici della letteratura scolastica per violoncello, spesso una delle prime sonate che affronta uno studente di violoncello. Di questa sonata esistono numerose trascrizioni, fra cui una per viola, e una per clarinetto basso.\nBr\u00e9val scrisse sinfonie, sette concerti per violoncello, quattro sonate per violoncello, molta musica da camera fra cui cinque duetti per violoncello, e un'opera comica. Forse il suo lavoro pi\u00f9 influente fu il suo \"Trait\u00e9 du Violoncelle\" (1804), un metodo per violoncello, fra i primi trattati sistematici sul violoncello.\nMusica sinfonica.\nSinfonie concertanti (soli i solisti sono listati):\nConcerti per violoncello:\nMusica da camera.\nQuartetti:\nTrii:\nDuetti:\nAltri duetti:\nSonate:\nTrattati.\n\"Trait\u00e9 du violoncelle\", Op. 42 (1804), partial English translation (?1810)"}
{"id": "3348447", "revid": "125211363", "url": "https://it.wikipedia.org/wiki?curid=3348447", "title": "Organizzazione territoriale dell'Arma dei Carabinieri", "text": "L'organizzazione territoriale dell'Arma dei Carabinieri \u00e8 quel livello organizzativo che contiene tutti i reparti ordinari dell'Arma. Il 75% dei militari dell'Arma dei Carabinieri \u00e8 incluso all'interno di questo livello organizzativo.\nOrganigramma.\nL'organizzazione territoriale si articola in:\nComandi interregionali.\nI comandi interregionali (precedentemente comandi di divisione), dipendono dal comando generale e assicurano, attraverso i propri organi, il coordinamento tecnico, logistico e amministrativo di tutti i reparti dell\u2019Arma dislocati nell\u2019area di competenza, anche se appartenenti ad altre organizzazioni funzionali.\nI comandi interregionali sono comandati da un generale di corpo d'armata.\nComandi di legione.\nI comandi di legione, che sono 18, coprono ciascuno una regione (ad eccezione della Legione carabinieri Piemonte e Valle d'Aosta, e della Legione Abruzzo e Molise) e dirigono, coordinano e controllano i comandi provinciali dipendenti, nonch\u00e9 il personale e la logistica.\nI comandi di legione sono comandati da un generale di divisione o di brigata\nComandi provinciali.\nI comandi provinciali, che sono 105, dirigono, coordinano e controllano i loro reparti dipendenti, sono il propulsore dell'attivit\u00e0 operativa nella provincia, nonch\u00e9 le attivit\u00e0 delle forze speciali e gli eventuali Comandi di Gruppo. \nI comandi provinciali di prima fascia sono comandati solitamente da un generale di brigata o da un colonnello, mentre in rari casi i comandi provinciali di seconda fascia possono essere comandati anche da un tenente colonnello.\nNei comandi provinciali di prima fascia sono strutturati diversamente, il nucleo radiomobile \u00e8 centralizzato ed \u00e8 inquadrato nel \"reparto operativo\", il quale comprende:\nNei comandi provinciali di seconda fascia, invece il nucleo radiomobile non esiste, perch\u00e9 i servizi di pronto intervento sono espletati dalle sezioni radiomobili della compagnia capoluogo, possiedono i seguenti reparti:\nComandi di gruppo.\nI 14 comandi di gruppo moltiplicano le funzioni di direzione, coordinamento e controllo di alcuni importanti comandi provinciali, dai quali essi dipendono. Hanno sede a Milano, Rho, Roma, Ostia, Frascati, Napoli, Torre Annunziata, Castello di Cisterna, Aversa, Locri, Gioia Tauro, Lamezia Terme, Trani, Palermo e Monreale .\nIl Comando di gruppo della Valle d'Aosta \u00e8 un caso particolare, perch\u00e9 svolge la funzione di un comando provinciale sul territorio della Valle d'Aosta e dipende dalla Legione carabinieri Piemonte e Valle d'Aosta, anzich\u00e9 dipendere da un comando provinciale.\nI comandi di gruppo sono comandati da un colonnello o da un tenente colonnello. \nComandi di reparto territoriale e compagnie.\nI 7 comandi di reparto territoriale (Aprilia, Mondragone, Nocera Inferiore, Olbia, Gela, Termini Imerese, Corigliano Rossano) e le 529 compagnie, dirigono l'attivit\u00e0 delle tenenze (se presenti) e delle stazioni dipendenti. Inoltre hanno alle dipendenze i seguenti reparti:\nSe Compagnia di grande citt\u00e0, dove il \"Nucleo Radiomobile\" \u00e8 alle dipendenze \u00e8 del Comando Gruppo/Provinciale, hanno alle dipendenze il:\nEntrambi i tipi di compagnia, hanno alle dipendenze:\nLe compagnie sono strutturate a seconda dell'estensione del territorio di competenza: le compagnie situate nei capoluoghi di provincia e nei centri abitati grandi e/o problematici hanno un organico maggiore, di conseguenza le aliquote operative e radiomobili sono dette \"sezioni\". In ogni caso le compagnie sono comandate da un tenente colonnello, da un maggiore o da un capitano, e in alcuni casi anche da un tenente.\nTenenze.\nLe 65 tenenze sono competenti su un solo comune con un numero elevato di abitanti. Svolgono un servizio di pronto intervento nelle 24 ore, effettuano il controllo del territorio tramite le Pattuglie Mobili di Zona e hanno un'autonoma attivit\u00e0 di polizia giudiziaria.\nLe tenenze sono comandate da un Tenente, da un Sottotenente o da un Luogotenente.\nStazioni.\nLe stazioni rappresentano il livello pi\u00f9 basso dell'organizzazione territoriale. Sono tipicamente suddivise in tre fasce, delle quali la prima indica le stazioni con minor impegno operativo, mentre la terza indica quelle con il maggior impegno operativo.\nSono comandate da un appartenente al ruolo Ispettori e, quindi, da militari con il grado di Luogotenente C.S. (Q), luogotenente, Maresciallo maggiore, maresciallo capo, maresciallo ordinario. In casi eccezionali vengono comandante anche da un maresciallo."}
{"id": "3348449", "revid": "339392", "url": "https://it.wikipedia.org/wiki?curid=3348449", "title": "Anorthosis Famagosta", "text": ""}
{"id": "3348453", "revid": "599013", "url": "https://it.wikipedia.org/wiki?curid=3348453", "title": "Caf\u00fa (calciatore 1977)", "text": "Carriera.\nClub.\nDopo aver giocato con varie squadre di club, nel 2009 si trasferisce all'Anorthosis per poi passare nel 2011 all'AEL Limassol e poi nel 2012 all'Alki Larnaca.\nNazionale.\nHa disputato 15 partite con la Nazionale capoverdiana."}
{"id": "3348457", "revid": "767487", "url": "https://it.wikipedia.org/wiki?curid=3348457", "title": "Zerozen", "text": "Gli Zerozen erano un duo pop italiano di Milano nato nel luglio del 1998, composto dalla cantante ed autrice Francesca Gastaldi e dal chitarrista e compositore Andrea Zuccotti e dal produttore Alberto Riva.\nCarriera.\nProdotti dall'etichetta indipendente CX Music (distribuita dalla Epic Records) i loro singoli, distribuiti a partire dal luglio 1998, ottengono un buon successo, passando spesso sia in radio che sulle emittenti televisive a tematica musicale. Nel febbraio 1999 avviene l'uscita del primo album, seguito pi\u00f9 di un anno dopo dal nuovo singolo \"Zona Bikini\", che diviene in poco tempo uno tra i tormentoni musicali dell'estate 2000\nIl gruppo realizza anche alcuni video, \"Bambina Artificiale\" (con la regia di Lawrence Giacomelli), \"Ovunque sarai\" e \"Perch\u00e9?\" (entrambi con la regia di Luca Merli) e \"Lucidalabbra\" (regia di Stefano Salvati).\nNel gennaio 1999 sono tra i gruppi italiani che firmano una petizione indirizzata alla Comunit\u00e0 europea in cui si chiede che le nuove norme sul diritto d'autore (allora in discussione a livello comunitario) permettano l'utilizzo di sistemi di Digital Rights Management.\nNel febbraio 1999 partecipano alla manifestazione sanremese \"Vivi il Festival\" e nel maggio dello stesso anno suonano nella manifestazione musicale collegata al Premio Andersen di Sestri Levante.\nDopo l'uscita dell'ultimo singolo il gruppo cessa le nuove pubblicazioni. La cantautrice Francesca Gastaldi nel 2003 ha pubblicato tramite EMI una cover di C'est la ouate di Caroline Loeb seguita dall'album \"Welcome\" nel 2005, pubblicato con l'etichetta Aries Music. Andrea Zuccotti invece tra il 2001 e il 2004 ha suonato come chitarrista in alcuni album distribuiti dalla EMI"}
{"id": "3348465", "revid": "164044", "url": "https://it.wikipedia.org/wiki?curid=3348465", "title": "Anders Konradsen", "text": "Biografia.\n\u00c8 il fratello di Morten Konradsen, anch'egli calciatore professionista.\nCarriera.\nClub.\nKonradsen inizi\u00f2 la carriera con la maglia del Bod\u00f8/Glimt. Debutt\u00f2 ufficialmente in prima squadra il 9 settembre 2007: sostitu\u00ec Olof Hvid\u00e9n-Watson, nel pareggio a reti inviolate contro il Tromsdalen. Il Bod\u00f8/Glimt, all'epoca in 1. divisjon, conquist\u00f2 la promozione nell'Eliteserien alla fine della stagione.\nIl 5 luglio 2008, cos\u00ec, esord\u00ec nella massima divisione norvegese: subentr\u00f2 a Runar Berg nei minuti finali della sfida contro il Brann, persa 4-1. Il 30 luglio dello stesso anno sigl\u00f2 la prima rete tra i professionisti: la sua marcatura sanc\u00ec infatti il 3-1 finale in favore della sua squadra sullo Haugesund, nell'edizione stagionale della Coppa di Norvegia. Il 28 giugno 2009 arriv\u00f2 anche il primo gol nell'Eliteserien, nel pareggio per 2-2 in casa del Fredrikstad. Al termine della stagione, il Bod\u00f8/Glimt retrocesse nella 1. divisjon. Konradsen rest\u00f2 comunque in squadra e nel 2010 gioc\u00f2 28 gare tra campionato e coppa, mettendo a referto 9 reti.\nIl 13 gennaio 2011 fu ufficializzato il suo passaggio allo Str\u00f8msgodset. L'esordio con la nuova maglia fu datato 20 marzo, schierato titolare nella vittoria casalinga per 2-1 sul Sogndal. Il 17 aprile, realizz\u00f2 la prima rete: and\u00f2 a segno, infatti, nella vittoria per 5-2 sul Sarpsborg 08. Il 28 luglio, disput\u00f2 il primo incontro nelle competizioni europee per club, venendo impiegato nella sconfitta per 2-1 sul campo dell'Atl\u00e9tico Madrid, in una sfida valida per l'Europa League 2011-2012. Rimase in forza allo Str\u00f8msgodset anche per la stagione successiva.\nIl 25 gennaio 2013, pass\u00f2 a titolo definitivo ai francesi del Rennes.\nIl 16 agosto 2015 firma un triennale con il Rosenborg.\nNazionale.\nKonradsen debutt\u00f2 per la in data 14 novembre 2012: subentr\u00f2 a Ruben Ytterg\u00e5rd Jenssen nel successo per 0-2 sull', in un'amichevole disputata a Budapest.\nIl 7 maggio 2013, fu incluso nella lista provvisoria consegnata all'UEFA dal commissario tecnico Tor Ole Skullerud in vista del campionato europeo Under-21 2013. Il 22 maggio, il suo nome comparve tra i 23 calciatori scelti per la manifestazione. La selezione norvegese super\u00f2 la fase a gironi, per poi venire eliminata dalla in semifinale. In base al regolamento, la Norvegia ricevette la medaglia di bronzo in ex aequo con i Paesi Bassi Under-21, altra semifinalista battuta.\nStatistiche.\nPresenze e reti nei club.\n\"Statistiche aggiornate al 25 gennaio 2022.\""}
{"id": "3348469", "revid": "1305772", "url": "https://it.wikipedia.org/wiki?curid=3348469", "title": "One Short Day", "text": "One Short Day (\"un giorno soltanto\") \u00e8 una canzone del musical Wicked di Stephen Schwartz (vincitore del Grammy Award). Fu interpretata originariamente a Broadway da Idina Menzel, nel ruolo di Elphaba, e Kristin Chenoweth in quello di Glinda insieme con tutto il cast originale nella prima incisione del musical a Broadway. La canzone fa parte della scena che si svolge nella Citt\u00e0 di Smeraldo. Comprende un gran numero di personaggi e costumi diversi e termina con l'udienza di Glinda ed Elphaba presso il Meraviglioso Mago di Oz.\nContesto.\nIl numero comincia quando Elphaba parte per la citt\u00e0 di Smeraldo e Galinda e Fiyero l'accompagnano alla stazione. Per tentare di impressionare Fiyero Galinda annuncia di cambiare il proprio nome in Glinda, in onore del Dottor Dillamond. Ma quando Fiyero non si mostra colpito, \u201cGlinda\u201d cade dello sconforto ed allora Elphaba le propone di venire con lei nella Citt\u00e0 di Smeraldo.\nLe ragazze sono stupite e trascinate dalla bellezza del posto, pieno di fascino e cultura, divertimenti e tanto, tanto verde. Il numero termina con Glinda ed Elphaba che si dichiarano migliori amiche e vengono ammesse alla presenza del Mago. \u00c8 la terzultima canzone del primo atto.\nScenografia e costumi.\nLa scenografia \u00e8 molto semplice: un grande semicerchio di ferro funge da cancello, sul quale troneggia la scritta \u201cOz\u201d. Luci verdi illuminano la scena ed il teatro.\nTutto il folto cast presente sulla scena \u00e8 vestito di verde, tranne Glinda (di giallo) ed Elphaba (di nero)\nIl commento del compositore.\nIl compositore del musical, Stephen Schwartz ha dichiarato nel libro \u201c\"Wicked The Grimmerie\"\u201d che questo \u00e8 il terzo numero che aveva scritto per il musical. L'ha definito il numero pi\u00f9 divertente dello show ed ha affermato di averlo scritto pensando a \u201cdue ragazze che arrivano a Parigi\u201d."}
{"id": "3348470", "revid": "41824", "url": "https://it.wikipedia.org/wiki?curid=3348470", "title": "Sonate per violoncello", "text": ""}
{"id": "3348478", "revid": "167900", "url": "https://it.wikipedia.org/wiki?curid=3348478", "title": "Tongyong Pinyin", "text": ""}
{"id": "3348491", "revid": "124427106", "url": "https://it.wikipedia.org/wiki?curid=3348491", "title": "Associazione Sportiva Anzio Nuoto e Pallanuoto", "text": "L'Associazione Sportiva Anzio Nuoto e Pallanuoto \u00e8 stata una societ\u00e0 pallanuotistica di Anzio.\nStoria.\nLa sezione pallanuotistica viene fondata nel 1946 sotto il nome di \"Delfino Anzio\". Sotto la presidenza di Conte Camucci, primo presidente della societ\u00e0, il nome della squadra divent\u00f2 \"Rari Nantes Anzio\", nel 1949. Nel 1954 la squadra entra a far parte della neo-fondata \"Polisportiva Anzio\". Contemporaneamente in questo periodo la presidenza passa per Renzo Ruberto, Giancarlo Criscuolo e Arrigo Cecchini. Nel decennio che va dal 1974 al 1984 la societ\u00e0 fa un salto di qualit\u00e0 sotto le presidenze di Renato Stefanelli, Mario D'Andrassi e Gianfranco Tontini. Nel 1992 viene nuovamente cambiato il nome della societ\u00e0 che passa da \"Rari Nantes Anzio\" all'attuale \"Associazione Sportiva Anzio Nuoto e Pallanuoto\".\nNel 1995 partecipa per la prima volta nella sua storia al campionato nazionale di pallanuoto serie A-1.\nNel 2018 a seguito della decisione del Comune di affidare la gestione della piscina alla Federazione Italiana Nuoto ha cessato le attivit\u00e0."}
{"id": "3348493", "revid": "1573940", "url": "https://it.wikipedia.org/wiki?curid=3348493", "title": "Terrapene", "text": "Le tartarughe scatola (Terrapene ) sono un genere di tartarughe della famiglia degli emididi capaci di richiudersi completamente nel proprio guscio grazie a un piastrone doppiamente articolato."}
{"id": "3348508", "revid": "1318658", "url": "https://it.wikipedia.org/wiki?curid=3348508", "title": "Chris von Wangenheim", "text": "Biografia.\nChristoph Freiherr von Wangenheim nasce nel 1942 a Brieg, in Slesia (adesso Polonia), figlio di Konrad Freiherr von Wangenheim, un ufficiale di cavalleria, vincitore di una medaglia d'oro alle Olimpiadi del 1936.\nChris cresce sulle montagne della Baviera solo con la madre, il padre, prigioniero di guerra in Unione sovietica, morir\u00e0 impiccato in un campo di concentramento russo nel 1953. Si avvicina alla fotografia a 12 anni, imparando da un vicino di casa che fa il fotografo. Gira per il suo paese con due Agfa Clacks (l'equivalente tedesco della Kodak Brownie) a tracolla. Scatta la sua prima foto di moda alla madre che indossa una pelliccia di leopardo.\nVon Wangenheim inizia gli studi di architettura ma non va avanti. Nel 1965 si trasferisce a New York dove lavora come assistente per David Thorpe e James Moore. Nel 1968 inizia a lavorare per \"Harper's Bazaar\" scattando piccole foto di accessori per i servizi minori, quello che lui stesso chiama, nel libro \"Fashion Theory\", \"il ghetto\".\nNell'estate del 1968, approfittando dell'assenza dei fotografi titolari, ottiene il suo primo incarico da \"Bazaar\", otto pagine di moda, da quel momento inizia la sua ascesa.\nNel 1969 Anna Piaggi inizia a lavorare per \"Vogue Italia\", la sua visione provocatoria ed aggressiva si adatta benissimo allo lo stile di von Wangenheim che vola in Italia ed inizia la sua collaborazione con la rivista.\nGrazie al sodalizio con la Piaggi, Von Wangenheim affina il suo modo di scattare, fino a renderlo unico ed assolutamente in sintonia con la cultura sexy ed incendiaria di quegli anni. Con Helmut Newton e Guy Bourdin, von Wangenheim costituisce quella che dai critici viene chiamata la Glamour Gang degli anni 70.\nNel 1972 inizia a lavorare per \"Vogue America\", nel corso del decennio scatta anche per \"Esquire\", \"Oui\", \"Playboy\", \"Interview\" e le edizioni italiana, francese e tedesca di \"Vogue\". Scatta campagne pubblicitarie per marchi come Revlon, Christian Dior, Helena Rubinstein e Calvin Klein. A partire dal 1978 e fino alla sua morte von Wangenheim fotografa diverse volte Gia Carangi, memorabili sono le foto di Gia nuda contro una recinzione metallica e quelle uscite nel febbraio 1979 su \"Vogue America\" scattate dall'elicottero nel deserto californiano. Insieme a quelle di Stan Malinowski e Francesco Scavullo sono le foto di von Wangenheim a fare di Gia Carangi una delle prime star models.\nAll'apice del suo successo, von Wangenheim muore in un incidente stradale a Saint Martin, nei Caraibi, nel marzo del 1981.\nLa fotografia di Chris von Wangenheim \u00e8 diretta, sensuale ed aggressiva, il fotografo preferisce una luce diretta, dura ed utilizza spesso l'illuminazione mista, ambiente pi\u00f9 flash. Von Wangenheim usa spesso, come Guy Bourdin, il flash anulare per esempio nella celebre foto del bracciale di Dior indossato da Lisa Taylor, morsa da un Dobermann."}
{"id": "3348511", "revid": "765341", "url": "https://it.wikipedia.org/wiki?curid=3348511", "title": "Gebka", "text": "Gebka oppure Gebga \u00e8 un uccello nero nominato nei \"Testi dei sarcofagi\", in varie formule, dotato di un potente veleno e che mesce da bere alle mense dei defunti.\nNella Duat.\nGebka appare nella Duat, tra dei cumuli di detriti. Il defunto deve affrontarlo strappando i suoi libri e distruggendo i suoi vasi."}
{"id": "3348514", "revid": "1543377", "url": "https://it.wikipedia.org/wiki?curid=3348514", "title": "Blijnii Hutor", "text": "Blijnii Hutor (in russo \"\u0411\u043b\u0438\u0436\u043d\u0438\u0439 \u0425\u0443\u0442\u043e\u0440\") \u00e8 un comune della Moldavia controllato dalla autoproclamata repubblica di Transnistria. \u00c8 compreso nel distretto di Slobozia ed ha 5.500 abitanti (dato 2004)\n\u00c8 situato a 2 km a nord di Tiraspol"}
{"id": "3348521", "revid": "648716", "url": "https://it.wikipedia.org/wiki?curid=3348521", "title": "Arthur Elgort", "text": ""}
{"id": "3348523", "revid": "767487", "url": "https://it.wikipedia.org/wiki?curid=3348523", "title": "Steffen Hagen", "text": "Carriera.\nClub.\nVig\u00f8r e Mandalskameratene.\nHagen ha iniziato la carriera con la maglia del Vig\u00f8r. \u00c8 passato in seguito al Mandalskameratene, squadra per cui ha potuto esordire nella 1. divisjon in data 31 maggio 2004: \u00e8 subentrato infatti a Stein Ove Abrahamsen nella sconfitta per 4-0 in casa del Pors Grenland. Il 24 aprile 2005 ha segnato la prima rete in 1. divisjon per il Mandalskameratene, contribuendo al successo casalingo per 3-0 sul Kongsvinger.\nOdd.\nIl 18 novembre 2005 \u00e8 stato ufficializzato il suo passaggio all'Odd Grenland. Ha potuto cos\u00ec debuttare nell'Eliteserien in data 9 aprile 2006, nel pareggio a reti inviolate in casa del V\u00e5lerenga. Al termine dell'Eliteserien 2007, per\u00f2, la sua squadra \u00e8 retrocessa in 1. divisjon. In questa divisione, Hagen ha segnato la prima rete in campionato per l'Odd Grenland, consentendo alla squadra di ottenere il pareggio per 3-3 sul campo del Moss. A fine anno, il club \u00e8 tornato nella massima divisione norvegese.\nIl 25 ottobre 2009 \u00e8 andato in rete nell'Eliteserien per la prima volta in carriera, nel successo per 4-1 sul Lyn. Il 17 ottobre 2014, il suo nome \u00e8 stato inserito tra i candidati per la vittoria del premio Kniksen per il miglior difensore del campionato. L'11 settembre 2015 ha rinnovato il contratto che lo legava al club fino al 31 dicembre 2019.\nNazionale.\nHagen ha giocato 20 partite per la . La prima di queste presenze \u00e8 stata data 7 giugno 2005: \u00e8 subentrato a Kristian Flittie Onstad nella sconfitta in amichevole per 2-1 contro la .\nIl 23 novembre 2011 \u00e8 arrivata la prima convocazione per la Nazionale maggiore, in vista della King's Cup in Thailandia, da disputarsi a gennaio 2012. Il 18 gennaio 2012 ha debuttato allora in squadra, quando \u00e8 stato titolare nel successo per 0-1 sulla selezione thailandese.\nStatistiche.\nPresenze e reti nei club.\n\"Statistiche aggiornate al 27 dicembre 2017.\""}
{"id": "3348525", "revid": "106908", "url": "https://it.wikipedia.org/wiki?curid=3348525", "title": "Suriani", "text": ""}
{"id": "3348527", "revid": "123008024", "url": "https://it.wikipedia.org/wiki?curid=3348527", "title": "Campionato mondiale di pallavolo femminile Under-18 2007", "text": "Il X campionato mondiale pre-juniores di pallavolo femminile si \u00e8 svolto dal 31 luglio all'11 agosto 2007 a Tijuana e Mexicali, in Messico. Alla competizione hanno partecipato 16 squadre nazionali pre-juniores e la vittoria finale \u00e8 andata per la terza volta al Cina.\nSeconda fase.\nLe prime due classificate della fase precedente accedono ai gironi E e F, dove nuovamente le prime due classificate accederanno alle semifinali per il 1\u00ba posto; le ultime due classificate della fase precedente accedono ai gironi G e H, dove nuovamente le prime classificate accederanno alle semifinali per il 9\u00ba posto.\nPodio.\nCampione.\nCina(Terzo titolo)\nSecondo posto.\nTurchia\nTerzo posto.\nRussia"}
{"id": "3348529", "revid": "1494169", "url": "https://it.wikipedia.org/wiki?curid=3348529", "title": "Plopi", "text": ""}
{"id": "3348535", "revid": "71433", "url": "https://it.wikipedia.org/wiki?curid=3348535", "title": "Cosmo Gordon Lang", "text": ""}
{"id": "3348536", "revid": "290948", "url": "https://it.wikipedia.org/wiki?curid=3348536", "title": "Comonomero", "text": ""}
{"id": "3348538", "revid": "1404372", "url": "https://it.wikipedia.org/wiki?curid=3348538", "title": "Tongyong pinyin", "text": "Il Tongyong pinyin (cinese: ) fu il sistema ufficiale di romanizzazione del cinese nella Repubblica di Cina (RDC) (Taiwan) fra il 2002 e il 2008. Il sistema fu usato in modo non ufficiale gi\u00e0 tra il 2000 e il 2002, quando si stava valutando ai fini dell'adozione un nuovo sistema di romanizzazione per la Repubblica di Cina. Il Ministero dell'educazione della RDC approv\u00f2 il sistema nel 2002, ma il suo uso non era obbligatorio. Dal 1\u00ba gennaio 2009, il Tongyong pinyin non \u00e8 pi\u00f9 ufficiale, a causa dell'approvazione del Ministero dell'educazione dell'Hanyu pinyin il 16 settembre 2008.\nStoria.\nL'impeto dietro l'invenzione del Tongyong pinyin derivava dalla necessit\u00e0 di un sistema standardizzato di romanizzazione a Taiwan. Per decenni l'isola aveva impiegato vari sistemi, solitamente semplificazioni o adattamenti del Wade-Giles. (Lo Zhuyin fuhao, un sistema fonetico standard per l'insegnamento linguistico nelle scuole di Taiwan, non utilizza l'alfabeto latino.)\nIl Tongyong pinyin fu introdotto nel 1998 da Yu Bor-chuan (\u4f59\u4f2f\u6cc9). L'obiettivo era di preservare i punti di forza dell'Hanyu pinyin eliminando alcune delle difficolt\u00e0 di pronuncia che esso presenta per i lettori internazionali, come le lettere \"q\" e \"x\". Il sistema di Yu ha subito alcune revisioni successive.\nLa discussione e l'adozione del Tongyong pinyin, come molte altre iniziative a Taiwan, acquis\u00ec rapidamente un carattere partigiano legandosi alle questioni dell'identit\u00e0 nazionale. Le fazioni che si identificavano pi\u00f9 fortemente con la nazione stessa, come il Partito Democratico Progressista (DPP) e i partiti alleati, non vedevano alcuna ragione per adottare l'Hanyu pinyin solo perch\u00e9 la Cina continentale e l'ONU l'avevano fatto. Se il Tongyong pinyin soddisfaceva pi\u00f9 adeguatamente le necessit\u00e0 della nazione, la RDC aveva motivi sufficienti per adottarlo. Al contrario, le fazioni che si identificavano pi\u00f9 strettamente con la cultura cinese, come il Kuomintang (KMT), non vedevano alcuna ragione per introdurre un nuovo sistema esclusivo per Taiwan se l'Hanyu pinyin aveva gi\u00e0 ottenuto l'accettazione internazionale. Ciascuna parte accusava l'altra di basare la sua preferenza sul sentimento anti-cinese o pro-cinese piuttosto che su una discussione obiettiva degli obiettivi della comunit\u00e0.\nAlla fine di ottobre 2000 una prima proposta di usare il Tongyong pinyin come standard nazionale per la romanizzazione taiwanese fu bocciata dallo Yuan Esecutivo. Il mese seguente, per\u00f2, fu ugualmente respinta anche la proposta di adottare lo Hanyu pinyin con alcune modificazioni per i dialetti locali. Il 10 luglio 2002 il Ministero dell'educazione della RDC tenne una riunione sul punto, approvando la proposta di legge per usare il Tongyong pinyin con una maggioranza assai risicata (a parte il presidente che non votava, erano presenti solo 10 dei 26 membri con diritto di voto). Nell'agosto 2002 il govern\u00f2 adott\u00f2 il Tongyong pinyin mediante un'ordinanza amministrativa, che i governi locali avevano comunque l'autorit\u00e0 di scavalcare nell'ambito della loro giurisdizione. Nell'ottobre 2007, con l'amministrazione del DPP ancora al potere, fu annunciato che la RDC avrebbe standardizzato le traslitterazioni inglesi dei suoi nomi di luogo in cinese mandarino entro la fine di quell'anno, dopo anni di confusione scaturente dalle molteplici ortografie, che usavano il Tongyong pinyin sviluppato localmente.\nDurante il 2008, il Kuomintang vinse sia le elezioni legislative che presidenziali. Nel settembre 2008, fu annunciato che il Tongyong pinyin sarebbe stato sostituito dall'Hanyu pinyin come standard del governo di Taiwan alla fine dell'anno. Dal 1\u00ba gennaio 2009, l'Hanyu pinyin \u00e8 quindi diventato l'unico sistema ufficiale di romanizzazione nella Repubblica di Cina.\nAdozione e uso.\nIl Tongyong pinyin fu quindi, per un certo periodo, il sistema ufficiale di romanizzazione a Taiwan, ma il suo uso era volontario. Ancora oggi, a causa delle varie sovrapposizioni, c'\u00e8 una certa confusione. Il sistema di romanizzazione che si incontra a Taiwan varia secondo l'autorit\u00e0 di governo che amministra la struttura. I cartelli stradali nella maggior parte delle aree impiegano il Tongyong pinyin, comprese le citt\u00e0 di Kaohsiung, Tainan e le contee circostanti. Questo contrasto si potrebbe vedere ad esempio nelle due entit\u00e0 che ora formano la municipalit\u00e0 di Taichung \u2014 la Contea di Taichung usava il Tongyong, mentre la Citt\u00e0 di Taichung usa l'Hanyu pinyin almeno dal 2004. Taipei usa esclusivamente l'Hanyu pinyin. La Contea di Taipei (ora Citt\u00e0 di Nuova Taipei) usava il Tongyong pinyin, ma nelle stazioni della Metro di Taipei il Tongyong pinyin era dato tra parentesi dopo l'Hanyu pinyin. Le ortografie in Wade-Giles modificato sono ancora usate popolarmente per molti nomi propri, specie nomi di persona e aziende.\nL'impasse politica blocc\u00f2 gli obiettivi del Ministero dell'educazione di sostituire lo Zhuyin con il pinyin per insegnare la pronuncia nella scuola elementare. Pertanto, lo Zhuyin ancora oggi \u00e8 ampiamente usato per insegnare la pronuncia del mandarino agli alunni delle scuole. I libri per bambini tipicamente mostrano nel testo i caratteri Zhuyin accanto a quelli cinesi.\nIl 17 settembre 2008, il Ministero dell'educazione annunci\u00f2 che lo sistema del governo per la romanizzazione sarebbe passato all'Hanyu pinyin su scala nazionale, con effetto dal 1\u00ba gennaio 2009. Gli individui avrebbero conservato per\u00f2 la scelta di quali ortografie utilizzare per i loro nomi. Questo ha effettivamente eliminato il Tongyong pinyin come standard ufficiale della RDC.\nAll'inizio del 2011, dopo due anni dall'adozione ufficiale dell'Hanyu pinyin, resta come gi\u00e0 detto ancora una certa sovrapposizione tra i vari sistemi di ortografia, dovuta alla stratificazione degli anni passati.\nVariante per la lingua taiwanese.\nIl sistema del Tongyong pinyin esiste anche in una versione con simboli fonetici taiwanese (cinese: \u81fa\u8a9e\u97f3\u6a19\u7248), il \"Daighi tongiong pingim\", che manca della lettera \"f\" ma aggiunge la lettera \"bh\" (per \"bh\u0101n\" - \u4e07). Tuttavia, nel 2006, il Ministero dell'educazione respinse l'uso del Daighi tongiong pingim (cinese: \u81fa\u8a9e\u901a\u7528\u62fc\u97f3) per il dialetto taiwanese in favore del Pe\u030dh-\u014de-j\u012b (cinese: \u53f0\u7f85\u7248\u62fc\u97f3).\nCaratteristiche.\nOrtografia.\nCaratteristiche salienti del Tongyong pinyin sono:\nCaratteristiche in comune con l'Hanyu pinyin.\nIgnorando il tono, l'80,53% delle sillabe del \"Tongyong Pinyin\" sono scritte identicamente a quelle dello \"Hanyu Pinyin;\" il 19,47% sono invece scritte diversamente. La differenza si amplia quando le sillabe sono misurate secondo la frequenza media di uso nella vita quotidiana, dando come risultato una differenza nelle ortografie del 48,84%.\nArgomentazioni.\nLa prevalenza dell'Hanyu pinyin come sistema consolidato pesa sul dibattito riguardo al Tongyong pinyin almeno quanto una qualsiasi caratteristica del sistema stesso. Le argomentazioni presentate nel dibattito in corso comprendono le seguenti.\nContro il Tongyong pinyin.\nIntrinseche.\n \nConfronto tra Hanyu pinyin e Tongyong pinyin.\nLe differenze tra l'Hanyu e il Tongyong pinyin sono relativamente semplici."}
{"id": "3348542", "revid": "125280832", "url": "https://it.wikipedia.org/wiki?curid=3348542", "title": "Episodi di Buona fortuna Charlie (seconda stagione)", "text": "La seconda stagione della serie televisiva Buona fortuna Charlie \u00e8 stata trasmessa negli Stati Uniti dal 20 febbraio 2011 al 27 novembre 2011 su Disney Channel.\nIn Italia la stagione va in onda dall'8 luglio 2011 al 30 settembre 2012 su Disney Channel Italia.\nIl secondo compleanno di Charlie.\nTrama.\nCharlie sta per compiere due anni, cos\u00ec Teddy vorrebbe portarla al concerto del suo telefilm preferito, ma non ci riesce, in quanto insieme a Gabe finisce in prigione. Amy e Bob hanno affittato un cavallo, ma la protezione animali gli dimostra il pony \u00e8 stato rubato, per cui finiscono in prigione perch\u00e9 Bob non possiede il contratto d'affitto dell'animale. PJ non finisce in prigione, almeno non per lo stesso motivo: aveva accompagnato Teddy e Gabe al concerto, ma si distraeva disturbando uno dei cantanti, che, spazientito, chiama la sicurezza. Alla fine vengono tutti liberati dal cantante che PJ aveva disturbato.\nUn lavoro per Teddy.\nTrama.\nTeddy ha speso 90$ in SMS, per cui deve trovare un lavoro per recuperare tali soldi. Intanto Gabe e Amy si stanno sfidando ad una partita virtuale di Tennis, ma nessuno dei due riesce a vincere, per cui continuano cos\u00ec per sei ore di fila. PJ incontra una ragazza, con la quale inizia una relazione, ma in realt\u00e0 \u00e8 innamorata di Charlie. Bob scopre il lavoro di Teddy: inserviente in un parco di divertimenti per bambini. PJ si accorge che la fidanzata \u00e8 ossessionata da Charlie e cos\u00ec la lascia.\nCharlie e il vasino.\nTrama.\nBob cerca di insegnare a Charlie come usare il vasino, ma lei butta molti giocattoli nel water, intasandolo. Cos\u00ec Bob inizia a scavare nel giardino per trovare il punto in cui la tubatura \u00e8 intasata, ma il tubo si rompe, per cui l'acqua si riversa nel condotto dell'elettricit\u00e0: alla fine la corrente salta in tutta la casa. Gabe e PJ, vogliono una tv in camera, e, combinazione, ne trovano una per strada. I due fratelli rubano la corrente alla signora Dabney, cos\u00ec alla fine tutti si ritrovano senza corrente. Intanto Teddy aiuta Ivy a chattare con Raymond, il ragazzo che le piace; ma non c'\u00e8 l'elettricit\u00e0, quindi invitano a casa Duncan e Raymond e Ivy, passando una bella serata insieme.\nNon la si fa a una mamma!\nTrama.\nTeddy e Ivy ingannano le loro mamme con la scusa di una festa riservata ai grandi. Ma quando entrambe lo scoprono attraverso Gabe, le vanno a cercare alla festa. Intanto PJ aiuta il padre morso da un ragno di cui \u00e8 allergico, ma PJ capisce che Bob pensa che tutti siano perfetti, mentre lui solo carino, e questa cosa non gli piace. Intanto, Charlie vuole giocare a \"mamma e pap\u00e0\" con Gabe, ma a lui non va e allora, la piccola ne risente e lo perseguita ovunque lui va.\nDuncan contro Duncan.\nTrama.\nAmy e Bob decidono di affittare una suite in un albergo, ma litigano e non si parlano per tutto il tempo. Intanto i ragazzi si mettono nei guai: Gabe deve andare ad un corso di Galateo con Jo, Teddy e PJ organizzano una festa, ma quando Amy e Bob fanno pace tornano a casa e li mettono in punizione ballando davanti agli amici di Pj e Teddy\nUna \"passeggiata\" nel parco.\nTrama.\nTeddy \u00e8 innamorata di un ragazzo, Evan, che \u00e8 ossessionato da un gioco per ragazzini e per piacergli gioca anche lei con le carte del gioco fingendosi interessata. Quando Bob vince il premio di miglio disinfestatore si dimentica di ringraziare Amy, ma per fortuna lei non ha visto niente perch\u00e9 sta facendo finta di stare male per rimanere pi\u00f9 tempo all'ospedale e non occuparsi della casa. Per fortuna PJ aggiusta il video del discorso del pap\u00e0 aggiungendo il ringraziamento alla mamma.\nBattaglia di Band.\nTrama.\nTeddy e Skyler vogliono battere PJ, Emmet e Spencer nella battaglia delle band al Centro Commerciale, ma alla fine capiscono che nessuno vuole pi\u00f9 sfidarsi. Intanto Gabe si \u00e8 fatto fare un regalo da un ragazzino ricco e per questo motivo Bob va a restituirglielo e fa amicizia con il padre del ragazzo. Amy sta facendo soldi con un disegno fatto da Charlie, ma un insegnante di arte le dice che quella non \u00e8 vera arte. Alla fine della puntata PJ capisce che Skyler \u00e8 pi\u00f9 stupida di lui e iniziano a uscire insieme.\nGli allegri danzanti Duncan.\nTrama.\nAmy convince la famiglia a ballare per una causa di beneficenza e per riuscire a battere il suo rivale, ma visto che la famiglia non sa ballare, la sostituisce con dei ballerini professionisti, ad eccezione di Charlie. Intanto Gabe e PJ vendono degli oggetti su Internet per fare soldi. Teddy non \u00e8 stata invitata alla festa di una sua compagna di classe, cos\u00ec invita Ivy a casa sua, ma lei trova una scusa per non andare e Teddy sospetta che sia andata alla festa senza di lei.\nLezioni di danza.\nTrama.\nTeddy riceve un compito dove ci sono delle risposte giuste segnate come sbagliate, ma il professor Piper si rifiuta di correggersi e le cose iniziano a peggiorare quando Amy vuole aiutarla. Invece Bob iscrive Charlie ad un corso per balletto classico e finisce per partecipare anche lui. Intanto Gabe aiuta PJ ad affrontare Brock, l'ex-fidanzato di Skyler.\nIncontro con i genitori.\nTrama.\nTeddy e PJ fingono di essere Amy e Bob ad un incontro scuola-famiglia di Gabe, e funziona tutto finch\u00e9 l'insegnante non vede Teddy con il suo fidanzato Derek. Bob scommette con Amy che lei non riuscir\u00e0 a costruire una casetta per Charlie senza il suo aiuto. Invece PJ e Skyler stanno per avere il loro primo appuntamento ufficiale.\nLa festa di compleanno di Gabe.\nTrama.\nAmy e Bob vorrebbero organizzare qualcosa per il dodicesimo compleanno di Gabe al Super Adventure ma la festa capita proprio nello stesso giorno di una bufera di neve. Intanto a Ivy non piace il nuovo fidanzato di Teddy, Derek, e questo le fa litigare. \nLa lunga fine di una storia.\nTrama.\nTeddy decide di lasciare Derek; una volta lasciato, il ragazzo non fa nessuna obiezione, cosa che infastidisce Teddy. Intanto Amy decide di insegnare l'hockey a Gabe, ma durante gli allenamenti lei si fa male. Intanto PJ e i suoi colleghi ricevono un misero stipendio del gestore pr cui lavorano e Bob lo aiuta a farsi aumentare il salario.\nCharlie a tutto ritmo!\nTrama.\nTeddy, Amy e Charlie decidono di partire per Chicago per andare a trovare una loro prozia, ma vengono scambiate per le sorelle Duncan, famose ballerine che dovranno esibirsi nello show televisivo \"Shake It Up Chicago\", ma visto che non sanno ballare vengono aiutate da Rocky e CeCe. Intanto a casa Duncan, Gabe e PJ cercano di fare soldi facendo pulizia in soffitta, ma alla fine vendono un portabiscotti alla signora Dabney che conteneva 500 dollari mentre Bob guarda la sua serie fantascientifica preferita in video cassette.\nCercasi video diari.\nTrama.\nCharlie rompe per sbaglio il computer di Teddy, dove erano salvati tutti i suoi video diari. La sorella, scoraggiata, decide di non fare pi\u00f9 video diari per Charlie. Intanto PJ sta per andare ad un college di due giorni (Universit\u00e0 polli espressi) e Gabe si prende la sua camera.\nUn brutto scherzo.\nTrama.\nGabe vorrebbe andare al Super Adventure, ma il pap\u00e0 dice di no, perch\u00e9 \u00e8 molto costoso, cos\u00ec falsifica un biglietto della lotteria e fa credere ai genitori di aver vinto molti soldi, ma Amy, credendosi ricca, lascia il lavoro. Intanto Teddy sta facendo da baby-sitter alla figlia della vicina di casa, Deedee Dooley. Cos\u00ec andando con Ivy, Charlie e Deedee ad \"Assembla una Scimmia\" (un corso per creare peluche a forma di scimmie), si scorda di avere gli orecchini costosi di Debbie Dooley. Tornata a casa si accorge di averne perso uno e con l'aiuto delle foto di Ivy scopre di averlo fatto cadere in un peluche. Teddy strappa la testa della scimmietta di peluche di Charlie, ma non vi trova niente. Poi, mentre fa la baby-sitter, strappa anche quella di Deedee. Sfortunatamente i genitori di Deedee avevano messo una webcam e quindi decidono di tenersi alla larga dai Duncan. Invece il pap\u00e0 di Skyler sta spiando PJ per vedere se lui \u00e8 il ragazzo giusto per la figlia. Alla fine PJ gli fa capire che ama davvero Skyler e scopre che in realt\u00e0 il pap\u00e0 della ragazza \u00e8 un uomo con un'espressione da elfo e simpatico e che ne aveva assunto uno finto.\nUn triste addio.\nTrama.\nSkyler si deve trasferire a New York, ma non lo ha detto a PJ. Invece Teddy sta per fare la foto scolastica, ma vuole un bellissimo vestito, ma per avere i soldi inizia a lavorare, ma nello stesso negozio dove sta lavorando Spencer ed entrambi devono sembrare stupidi per mantenere il lavoro. Invece Amy inizia a dare fastidio a Gabe dicendogli come comportarsi con le ragazze.\nI Duncan alle Hawaii.\nTrama.\nPer il loro ventesimo anniversario, Bob porta in vacanza tutta la famiglia alle Hawaii. Dopo aver camminato su un terreno sacro, Amy fa maledire tutta la sua famiglia, ma si rifiuta di crederci, fino a quando lei viene bloccata in un ascensore con una donna sovrappeso claustrofobica; Teddy cade dalla tavola durante la sua lezione di surf; il pilota del tour aereo di PJ e Gabe si addormenta durante il volo; Bob viene colpito con una pallina da golf, e Charlie scompare. Nel frattempo, Bob continua ad andare seminari della durata di un'ora per una multipropriet\u00e0, dato che per ottenere il viaggio gratis si \u00e8 finto un acquirente. Ancora ritenere che siano maledette, Amy incontra pi\u00f9 volte la plumeria e ottiene gravi reazioni allergiche. Teddy trova finalmente Charlie dopo averla vista giocare con un gruppo di altri bambini e Bob chiede a Teddy di fingere di essere Amy per il seminario per una multipropriet\u00e0. Dopo aver fatto una promessa a Dio durante la pre-morte sua e di PJ in un tour aereo, Gabe aiuta PJ ad affrontare le sue paure. \nAddio, Gracie!\nTrama.\nTeddy compra una macchina usata dal padre di Ivy ma la macchina viene travolta da un camion mentre lei tenta di salvare uno scoiattolo. Cos\u00ec Teddy e Mary Lou organizzano un \"funerale\" per l'auto. Ci\u00f2 porta ad un canto da parte di Mary Lou chiamato \"Amazing Gracie\" che riporta ad \"Amazing Grace\". Amy \u00e8 offesa e turbata perch\u00e9 Charlie non fa una scenata mentre l'accompagna all'asilo, che porta a misure drastiche. Amy organizza la giornata \"Mamma &amp; Charlie Day\" giocando molto con la piccola. Al secondo giorno d'asilo Amy porta Charlie, che come il giorno prima la ignora senza fare scenate ed entra, ma poi la piccola ritorna ed abbraccia la mamma. PJ e Gabe cercano di trovare a Bob un amico per evitare di andare con lui alla pesca annuale con i figli.\nLa regina delle termiti.\nTrama.\nTeddy va con Bob a un convegno di sterminatori nella speranza di renderlo abbastanza felice per comprarle una macchina, ma il convegno si rivela essere pi\u00f9 di quello che sembrava. Bob, infatti, \u00e8 molto in competizione con Murray, un collega. Quindi fa travestire Teddy da \"Regina delle Termiti\", per promuovere la sua invenzione. Ritornati a casa Teddy cerca di convincere il padre per avere l'auto, ma vedendo quant'\u00e8 felice ora che i figli hanno ricominciato ad aiutarlo, ci rinuncia. Nel frattempo, Gabe e Jake girano un film di mostri interpretato da Charlie. Un amico di PJ dell'UPE (Universit\u00e0 Polli Espressi) arriva a Denver e va a casa Duncan ma fa impazzire Amy con le sue abitudini di vita.\nLa guerra delle limonate.\nTrama.\nDopo aver accidentalmente rotto il solo e unico disco fatto dalla vecchia band di Bob, PJ fa tornare i \"Bob Duncan Experience\" di nuovo insieme. PJ viene anche a sapere il vero motivo per cui la band si sciolse. A quei tempi Bob aveva una ragazza che voleva a tutti costi insinuarsi nella band: era Amy! Quindi la scena si ripete e Amy cerca di diventare la cantante del gruppo. PJ va a dire alla madre che sta esagerando e lei comprende. Nel frattempo, Emmett rivela a Teddy che aveva promesso di essere la sua accompagnatrice per il ballo quando erano nella scuola elementare, quindi Teddy cerca di far uscire Emmett con la nuova ragazza della scuola, Alicia. Purtroppo il progetto non va a buon fine e Teddy va al ballo con Emmett. Gabe e il suo amico Leo creano un chiosco di limonate, ma quando si dividono i profitti, Gabe si prende 25 dollari e 13 centesimi. A Leo rimangono 12 centesimi e litigano per quel centesimo. Gabe scopre che ora Leo ha aperto un altro chiosco nella sua taverna, ma d\u00e0 tutto gratis. Iniziano a competere e alla fine vince Gabe (grazie a cheer leader e ai \"Bob Duncan Experience\"). I due ragazzi fanno la pace e decidono di aprire un chiosco di guacamole e nachos.\nUn giorno di straordinaria follia.\nTrama.\nTeddy scopre di avere la reputazione di \"Guasta Giochi\", o anche \"G.G.\", ma questo non le fa affatto piacere allora decide di saltare la scuola con Ivy, per far credere di essere cattiva, e va' al Super Adventure dove scopre che le mascotte rubavano soldi dagli zaini degli adolescenti distratti, ma Teddy finisce in prigione perch\u00e9 attacca alle spalle le mascotte. Alla fine si scopre tutto e proprio quando Teddy fa capire ai compagni il perch\u00e9 non \u00e8 venuta a scuola e si sta per togliere il titolo di \"Guasta Giochi\", arriva poliziotto che le d\u00e0 una medaglia di \"Miglior Cittadino\" del Super Adventure. Cos\u00ec tutti si mettono a gridare \"G.G.! G.G.!\" ed alla fine Teddy ci rinuncia e lo grida anche lei. PJ deve creare un vestitino per il compito di economia domestica, ma non riesce a farlo bene quindi decide di comprarne uno da un negozio. Intanto Gabe cerca di essere gentile nei confronti dei suoi genitori perch\u00e9 vuole andare al Super Adventure, e prende dal garage una poesia incorniciata firmata \"B.D.\". All'inizio si pensava fosse scritta da Bob Duncan ma poi si scopre che era stata scritta da Bob Dellamaloris, l'ex-fidanzato di Amy, ricco e bello. Bob s'ingelosisce e litiga con la moglie. Amy confessa di non aver buttato la poesia perch\u00e9 era l'unica che le fosse mai stata scritta. Bob gliene scrive una e quindi quella di Bob Dellamaloris viene buttata. Dopo tutto questo trambusto Gabe scopre che il Super Adventure \u00e8 stato richiuso (a causa delle mascotte che rubavano) e si mette ad urlare, dovendo arrendersi per aver provocato tutta questa confusione per niente.\nLa partita di bowling.\nTrama.\nMary Lou Wentz vince un provino per cantare l'inno nazionale in un gioco di basket al Denver Nuggets, ma Teddy \u00e8 costretta a cantare in playback per la signora Wentz perch\u00e9 \u00e8 terrorizzata dal palcoscenico. Nel frattempo, Amy entra in un social network ed \u00e8 sconvolta quando i suoi figli non accettetano le sue richieste di amicizia. Infine Bob sta cercando di vincere un torneo di bowling ma la mano di Gabe si blocca in una macchina giocattolo artiglio e usano Charlie per vincere.\nDolcetto o scherzetto?\nTrama.\nArriva Halloween e Teddy e Ivy devono andare ad una festa. Prima per\u00f2 le due ragazze accompagnano Charlie a fare un giretto per \"Dolcetto o Scherzetto?\". Quando salgono sul portico di una casa, Karl, un ragazzo della stessa et\u00e0 di Teddy spaventa molto Charlie, che urla. Poi dice a Teddy che pu\u00f2 prendere dei dolcetti dentro ad un barile l\u00ec vicino, ma quando la ragazza va a mettere la mano, un liquido le sporca tutto il costume e in pi\u00f9 puzza terribilmente. Alla festa Teddy non ha successo a causa del tanfo, cos\u00ec lei e Ivy si vendicano di Karl. Nel frattempo, Gabe si impegna a proteggere la casa della signora Dabney dagli adolescenti, ma quando la sua casa viene vandalizzata, Gabe deve fare sempre quello che lei le dice. Si scopre poi che la signora Dabney aveva rovinato la casa di proposito per far lavorare Gabe. PJ ha una nuova ragazza Zoe. Per Halloween PJ si veste da gotico con i baffi e fa conoscere Zoe a Bob e Amy. \u00c8 vestita come tutti gli altri, infatti dice di essersi vestita da sua sorella. In realt\u00e0 Zoe \u00e8 una gotica. PJ decide di essere gotico e dice che il costume in realt\u00e0 erano i baffi. Decide di chiamarsi JP perch\u00e9 da gotico \u00e8 tutto il contrario di prima. Mentre a PJ piacciono i colori pastello, a JP piacciono il nero e il grigio. PJ ama andare dormire presto, JP sta sveglio la notte. Amy si accorge di tutto questo e si preoccupa per PJ. Amy fa aprire gli occhi del ragazzo e lo fa ridiventare il solito PJ.\nRitorno a Super Adventure Land.\nTrama.\nI Duncan faranno un viaggio in famiglia al Super Adventure Land. Gabe e Amy vengono presi per uno spot pubblicitario. Nel frattempo Bob \u00e8 felice che cucini PJ e fa di tutto per farlo cucinare. Intanto, Emmett d\u00e0 un lavoro a Teddy al Super Adventure Land, non dicendole che dovr\u00e0 baciarlo dato che devono rappresentare la favola \"La principessa e il ranocchio\" . Quando il giorno comincia ad avvicinarsi, Teddy sogna di baciare Emmet e la cosa le piace, scoprendo cos\u00ec di essere innamorata del ragazzo. Lo invita quindi a casa sua e gli chiede di baciarla, ma Emmet rifiuta sull'ultimo per paura che le cose non vadano come ha sempre sognato.\nSai mantenere un segreto?\nTrama.\nTeddy e Spencer si ritrovano a lavorare insieme a Super Adventure Land e dovranno baciarsi in continuazione per uno spettacolo per bambini. Amy, scoperta questa cosa, regala una macchina nuova alla figlia in modo che si possa licenziare e possa smettere di vedere Spencer, ma Teddy dopo averlo baciato decide di rimettersi insieme a lui. Intanto Gabe cerca di guadagnare dei soldi per comprarsi una nuova console e Bob deve rimediare a un grave errore commesso anni prima, alla nascita di PJ.\nL'ora della favola.\nTrama.\nTeddy e Amy competono per scrivere una favola per bambini all'asilo di Charlie. Nel frattempo, PJ da consigli ad una coppia di sposi sulla loro relazione. Intanto Bob partecipa alla giornata dei lavori della classe di Gabe .\nUn racambolesco giorno del Ringraziamento.\nTrama.\nIl padre di Bob, Frank, viene per il Ringraziamento e si innamora della Signora Dabney che, da poco lasciatasi dal marito, ricambia con grande sgomento di Bob e Gabe. Nel frattempo, PJ cerca di ingannare Amy cucinando il tacchino per il pranzo, dato che lei \u00e8 una frana in cucina. Teddy e Ivy vogliono comprare un Tab.\nUn weekend glaciale.\nTrama.\nI Wentz invitano Teddy per una settimana nella loro casa sul lago. Nel frattempo, Charlie dice una brutta parola, cos\u00ec Bob e Amy cercano di capire da chi l'ha imparata."}
{"id": "3348543", "revid": "1305772", "url": "https://it.wikipedia.org/wiki?curid=3348543", "title": "V\u0103r\u0103nc\u0103u", "text": ""}
{"id": "3348548", "revid": "4711", "url": "https://it.wikipedia.org/wiki?curid=3348548", "title": "Anyang KGC", "text": ""}
{"id": "3348549", "revid": "287204", "url": "https://it.wikipedia.org/wiki?curid=3348549", "title": "Varancau", "text": ""}
{"id": "3348564", "revid": "179980", "url": "https://it.wikipedia.org/wiki?curid=3348564", "title": "Carlos Alberto Gomes", "text": ""}
{"id": "3348565", "revid": "290948", "url": "https://it.wikipedia.org/wiki?curid=3348565", "title": "Terpolimero", "text": ""}
{"id": "3348569", "revid": "454301", "url": "https://it.wikipedia.org/wiki?curid=3348569", "title": "Thomas Alva Edison", "text": ""}
{"id": "3348571", "revid": "287204", "url": "https://it.wikipedia.org/wiki?curid=3348571", "title": "Chicago Sun-Times", "text": "Il Chicago Sun-Times \u00e8 un quotidiano statunitense fondato nel 1948 a Chicago.\nNato originariamente come \"Chicago Evening Journal\" nel 1884, continu\u00f2 la sua pubblicazione fino al 1929, quando venne rilanciato in formato di tabloid con il titolo di \"Daily Illustrated Times\". Nel 1948 venne fuso con il \"Chicago Sun\" fondato da Marshall Field III nel 1941, e appartenne alla Field Enterprises fino al 1984, quando venne venduto alla News Corporation di Rupert Murdoch. Il Sun-Times cambi\u00f2 stile e formato, pi\u00f9 simile a quello del \"New York Post\". Nel 1986 venne ceduto da NewsCorp, mentre nel 1994 venne acquisito da Hollinger International, controllata dall'imprenditore Conrad Black. In seguito la societ\u00e0 cambi\u00f2 nome Sun-Times Media Group. Nel 2009 il giornale rischi\u00f2 la bancarotta.\nTra le firme del giornale vi \u00e8 il critico cinematografico Roger Ebert, e per anni vi ha scritto Mike Royko, vincitore del Premio Pulitzer nel 1972.\nCuriosit\u00e0.\nNel telefilm \"Ultime dal cielo\", Gary Hobson, il protagonista della serie, riceve il giornale del giorno dopo, appunto il Chicago Sun-Times."}
{"id": "3348573", "revid": "1543377", "url": "https://it.wikipedia.org/wiki?curid=3348573", "title": "Ladislas Meduna", "text": "Biografia.\nLadislas J. Meduna nacque a Budapest nel 1896 in una famiglia di ebrei sefarditi della media societ\u00e0 ungherese, anche se venne educato per otto anni in un collegio cattolico. Appena usc\u00ec dal suo paese d'origine si fece chiamare Ladislaus von Meduna giustificando l'uso del predicato \"von\" per ingannare gli editori di riviste mediche, che negli anni 30 erano per la maggior parte antisemiti.\nNel 1914, ottenuto il diploma, si iscrisse alla facolt\u00e0 di Medicina e Chirurgia dell'Universit\u00e0 di Budapest. Essendo questi gli anni della prima guerra mondiale, Meduna fu costretto ad arruolarsi nel reggimento di artiglieria combattendo sul fronte italiano, e pot\u00e9 riprendere gli studi solo una volta terminate le operazioni belliche del suo paese, riuscendo comunque a laurearsi nel 1921. \nNegli anni successivi frequent\u00f2 l'Interacademic Institute for Brain Research di Budapest, diretto dal neuropatologo e neurologo Karl Schaffer. Sotto la sua direzione il giovane Meduna si specializz\u00f2 nello studio delle neuropatologie della struttura nervosa e in particolare della ghiandola pineale, divenendo l'assistente dello stesso Schaffer. \nFurono dunque questi gli anni pi\u00f9 importanti durante i quali mise le basi per l'elaborazione della sua innovativa terapia psichiatrica.\nCon l'aumento per\u00f2 delle manifestazioni antisemite in Europa, Meduna fu costretto, nel 1938, ad emigrare negli Stati Uniti, dove ottenne la cattedra di neurologia presso Loyola University, a Chicago Fu proprio dagli Stati Uniti che diede poi un ultimo contributo allo sviluppo delle conoscenze psichiatriche, studiando gli stati confusionali del sonno-veglia nelle varie forme di psicosi. \nFond\u00f2 infine il Journal of Neuropsychiatry e divenne presidente della Society of Biological Psychiatry nel 1953. Terminata la seconda guerra mondiale continu\u00f2 la sua ricerca presso l'Illinois Psychiatric Institute e l'esercizio privato della professione psichiatrica fino alla morte avvenuta nel 1964.\nAttivit\u00e0 scientifica.\nPrime ricerche.\nNel 1927 l'intero dipartimento in cui lavorava Meduna venne trasferito nel reparto di psichiatria, offrendo cos\u00ec un'interessante possibilit\u00e0 di osservazione di numerosi pazienti. Quello che colp\u00ec Meduna fu l'evidente contrasto tra l'epilessia e la schizofrenia; nella prima infatti era stata riscontrata un'eccessiva proliferazione delle cellule della glia, mentre nella seconda queste sembravano del tutto atrofizzate.\nEgli riscontr\u00f2 che il 16,5% dei pazienti epilettici che aveva sviluppato sintomi psicotici, mostrava una diminuzione delle manifestazioni epilettiche. Inoltre anche l'associazione inversa (da epilessia a schizofrenia), sembrava essere corretta: su un campione di pi\u00f9 di seimila pazienti schizofrenici, solamente venti registravano episodi di epilessia. Erano presenti inoltre casi in cui malati di schizofrenia erano stati curati tramite l'induzione di crisi epilettiche. \nNel 1930 Meduna arriv\u00f2 a staccarsi nettamente dal pensiero del suo insegnante (Karl Schaffer) continuando a svolgere segretamente l'attivit\u00e0 di ricerca che lo port\u00f2, nel 1932, a pubblicare un articolo su quanto aveva rilevato. Questa pubblicazione richiam\u00f2 l'attenzione di altri ricercatori che stavano lavorando nello stesso campo, evidenziando cos\u00ec un chiaro contrasto tra le varie scuole di pensiero. Se infatti il medico tedesco Robert Gaupp esprimeva in un suo articolo una forte perplessit\u00e0 sulla correlazione tra epilessia e schizofrenia, allo stesso tempo altri ricercatori, quali Nyir\u00f6 e Albin Jablonszky avevano pubblicato un lavoro su casi di epilessia poi degenerati in schizofrenia. Quello che per\u00f2 impression\u00f2 realmente Meduna fu l'intervento di Alfred Glaus teso a evidenziare che quando epilessia e schizofrenia non erano rilevate simultaneamente, allora erano manifestate a fasi alterne.\nMeduna persegu\u00ec l'idea che crisi epilettiche potessero curare episodi di schizofrenia. Speriment\u00f2 dapprima trattamenti basati su agenti farmacologici per indurre convulsioni con il minor rischio possibile, quali gli alcaloidi stricnina e tebaina, o la coramina. Infine scopr\u00ec l'utilizzo della canfora disciolta in olio che aveva effetti benefici sia sugli animali sia sull'uomo. Per riuscire per\u00f2 a sperimentare quanto aveva scoperto su pazienti reali, senza mettere a rischio la sua promettente carriera, Meduna fu costretto a spostarsi in un ospedale psichiatrico alle porte di Budapest, a Lipotmez\u00f6. \nQui nel gennaio 1934, attu\u00f2 la prima iniezione di canfora in un paziente trentatreenne affetto da catatonia. Gi\u00e0 dopo solo cinque trattamenti, catatonia e sintomi psicotici erano scomparsi. Meduna increment\u00f2 cos\u00ec la casistica arrivando a trattare un numero complessivo di ventisei pazienti, nei quali pot\u00e9 riscontrare un risultato positivo del 50%.\nTerapia con il metrazolo.\nNell'articolo pubblicato nel 1935 riguardo all'uso sperimentale della canfora, si faceva cenno anche ad un'altra sostanza pi\u00f9 solubile e di pi\u00f9 rapida azione: il pentilentetrazolo, conosciuto in Europa come \"Cardiazol\" e negli Stati Uniti come metrazolo.\nQuando Meduna pubblic\u00f2 l'articolo, dei ventisei pazienti presi in considerazione, dieci erano considerati come sensibilmente migliorati, tre mostravano solo una temporanea diminuzione dei sintomi psicotici, e in tredici non era stato riscontrato alcun cambiamento.\nComunque, viste le differenti condizioni iniziali dei pazienti presi in esame, Meduna pot\u00e9 concludere che terapie di tipo convulsivo avevano reali benefici sulla schizofrenia soprattutto per i sintomi delle allucinazioni. \nNel 1937 Meduna aveva visionato 110 pazienti dei quali 62 affetti da schizofrenia. Di questi, l'80% registr\u00f2 un sensibile miglioramento. Sulla base di queste statistiche, la terapia con il metrazolo fu considerata benefica per il trattamento della schizofrenia tanto quanto la precedente ICT elaborata da Manfred Sakel.\nTerapia del monossido di carbonio.\nMeduna inizi\u00f2 per la prima volta le sperimentazioni con il monossido di carbonio quando si trovava ancora a Budapest, anche se fu un'esperienza che non diede alcun risultato positivo. \nUna volta stabilitosi a Chicago, cap\u00ec non era stato possibile curare le varie forme di psicosi con il monossido di carbonio perch\u00e9 queste sono troppo radicate, ma che invece le nevrosi offrivano un'interessante prospettiva di lavoro.\nSecondo questa procedura, veniva somministrato al paziente una miscela gassosa composta per il 70% di ossigeno e per il 30% di monossido di carbonio. Dopo pochi respiri, il paziente perdeva completamente conoscenza, e con l'aumentare della quantit\u00e0 di gas respirata, manifestava forti crisi convulsive. il Dottor Meduna, che nel 68% dei casi ebbe un riscontro positivo, afferm\u00f2 che:\nAnche all'Universit\u00e0 dell'Illinois per\u00f2, le teorie del Dottor Meduna non furono ben accettate. Come testimonia l'affermazione di un altro medico dell'universit\u00e0, Franz Alezander:"}
{"id": "3348575", "revid": "767487", "url": "https://it.wikipedia.org/wiki?curid=3348575", "title": "Monica Calzetta", "text": " \nBiografia.\nNata da padre italiano (Carlo, originario di Cassino) e madre spagnola (Lola Ruiz), quando aveva sei anni si trasfer\u00ec con la famiglia in Spagna a Palma di Maiorca, dove risiede tuttora. \nImpar\u00f2 a giocare a scacchi all'et\u00e0 di 11 anni e dopo due anni inizi\u00f2 le competizioni. Il primo successo arriv\u00f2 nell'estate del 1986, quando vinse all'et\u00e0 di 14 anni il campionato spagnolo under-16 a squadre (con il club delle isole Baleari), ottenendo la medaglia d'oro individuale in prima scacchiera. \u00c8 sposata con il Maestro Internazionale spagnolo Sergio Estremera Panos. \nFa parte da molti anni del \"Club Mallorca Isolani\" di Palma di Maiorca, del quale \u00e8 la giocatrice di punta. \nPrincipali risultati.\nSette volte vincitrice del Campionato spagnolo femminile (1997, 2000, 2002, 2004, 2005, 2007 e 2009). \nNove volte componente della nazionale femminile spagnola alle Olimpiadi: Manila 1992, Mosca 1994, Erevan 1996, Istanbul 2000, Calvi\u00e0 2004, Torino 2006, Dresda 2008, Khanty Mansiysk 2010. \nHa partecipato a sette campionati europei a squadre con la nazionale spagnola: Pola 1997, Batumi 1999, Le\u00f3n 2001, Plovdiv 2003, G\u00f6teborg 2005, Creta 2007, Novi Sad 2009.\nCinque volte vincitrice col club di Montpellier del campionato francese femminile a squadre: 1998, 1999, 2000, 2001 e 2002. \nAltri risultati di rilievo: \nDal 2003 partecipa al campionato tedesco a squadre (\"Bundesliga\") con il club Doppelbauer di Kiel."}
{"id": "3348584", "revid": "767487", "url": "https://it.wikipedia.org/wiki?curid=3348584", "title": "Mads Reginiussen", "text": "Biografia.\n\u00c8 il fratello di Christian e Tore Reginiussen.\nCarriera.\nClub.\nAlta.\nReginiussen inizi\u00f2 la carriera con la maglia dell'Alta. Con questo club effettu\u00f2 anche l'esordio nella 1. divisjon in data 2 ottobre 2005: subentr\u00f2 infatti a Magnus Andersen nel successo per 3-0 sul Mandalskameratene. La squadra retrocesse nella 2. divisjon al termine della stagione, ma nel 2007 riconquist\u00f2 la promozione. Il 1\u00ba giugno 2008 segn\u00f2 le prime reti in questa divisione: fu infatti autore di una doppietta nella sconfitta per 5-3 dell'Alta in casa del Notodden.\nTroms\u00f8.\nAl termine del campionato 2008, fu ingaggiato dal Troms\u00f8, raggiungendo cos\u00ec suo fratello Tore, gi\u00e0 in squadra da un paio di stagioni. Il 24 maggio 2009 debutt\u00f2 nell'Eliteserien, sostituendo Lars Iver Strand nel successo per 1-0 sul Lyn. Nella sua prima stagione nella massima divisione, fu impiegato in 6 partite.\nIl 13 maggio 2010 segn\u00f2 la prima rete per il Troms\u00f8: contribu\u00ec infatti al successo per 0-6 in casa del Sortland, in un match valido per l'edizione stagionale della Coppa di Norvegia.\nRanheim.\nIl 20 marzo 2011 fu ceduto in prestito al Ranheim, formazione di 1. divisjon. Esord\u00ec con questa casacca il 3 aprile successivo, entrando in campo a partita in corso nel successo per 1-0 sul L\u00f8v-Ham. Il 29 maggio arriv\u00f2 la prima rete, nel pareggio per 3-3 in casa del Kongsvinger. Contribu\u00ec, con 29 presenze e 7 gol, al quarto posto finale del Ranheim. A fine stagione torn\u00f2 poi al Troms\u00f8, ma il 25 febbraio 2012 risolse il contratto che lo legava al club. Il 5 marzo firm\u00f2 allora un accordo con il Ranheim, stavolta a titolo definitivo.\nIl 25 gennaio 2017 ha rinnovato il contratto che lo legava al club per un'ulteriore stagione.\nIl 22 dicembre successivo ha rinnovato ancora l'accordo con il Ranheim, fino al 31 dicembre 2019. Il 16 febbraio 2019 ha ulteriormente prolungato il contratto con il Ranheim, fino al termine della stagione 2020.\nIl 15 gennaio 2021 ha firmato un nuovo contratto annuale con il Ranheim.\nStatistiche.\nPresenze e reti nei club.\n\"Statistiche aggiornate al 31 dicembre 2020.\""}
{"id": "3348588", "revid": "399", "url": "https://it.wikipedia.org/wiki?curid=3348588", "title": "La sposa normanna", "text": "La sposa normanna \u00e8 un romanzo storico di Carla Maria Russo pubblicato dalla casa editrice Piemme nel 2004.\nStruttura.\nIl romanzo \u00e8 diviso in tre parti e in un totale di diciotto capitoli.\nTrama.\nLa vicenda tratta della vita della 'sposa normanna' ovvero di Costanza d'Altavilla.\nLa storia comincia quando Costanza d'Altavilla, ultima erede della dinastia normanna che guida il Regno di Sicilia, \u00e8 costretta a sposarsi con Enrico di Svevia, il giovane figlio dell'Imperatore Federico il Barbarossa. Un matrimonio al quale dovr\u00e0 seguire il\nconcepimento di un erede.\nMa questo matrimonio \u00e8 visto come una minaccia da gran parte dei baroni normanni ed anche dal Papato che cercher\u00e0 di impedire la creazione di un potere enorme con l'unione delle due corone.\nDopo una serie di difficolt\u00e0 Costanza riesce a concepire il figlio tanto desiderato. Parte cos\u00ec in viaggio verso il marito che era partito alla volta della Sicilia per sedare la rivolta dei baroni normanni affinch\u00e9 egli possa vedere con i suoi occhi la nascita dell'erede al trono. Quando finalmente il piccolo Federico nasce, non davanti agli occhi del padre, la madre fa di tutto per proteggerlo dai nemici che lo minacciano ma quando il piccolo raggiunge l'et\u00e0 di tre anni ella muore.\nFederico viene quindi protetto e cresciuto nelle case dei pi\u00f9 poveri di Palermo ancora fedeli agli Altavilla.\nIn seguito Federico ritorner\u00e0 a palazzo e riprender\u00e0 il potere.\nParte prima: La sposa normanna.\nLa prima parte della vicenda \u00e8 ambientata nel 1185. Guglielmo II di Sicilia, gravemente ammalato e senza eredi, viene convinto dal suo consigliere Guglielmo de Mill, in realt\u00e0 alleato di Federico Barbarossa, a far sposare Costanza d'Altavilla, sua zia, a uno dei figli di Federico in modo da permettere la successione e mantenere il sangue degli Altavilla. Costanza per\u00f2 \u00e8 gi\u00e0 una donna, per i canoni del tempo, piuttosto anziana poich\u00e9 ha trentadue anni ma soprattutto \u00e8 una monaca di clausura con il nome di suor Maria Veronica. Suor Maria Veronica viene convocata al cospetto del nipote il quale le dice della decisione di farle rompere i voti monastici e farla sposare. Costanza, che sente invece una sincera vocazione, prega invece di far succedere al trono Tancredi di Sicilia altro nipote della monaca e figlio di Ruggero III di Puglia. Re Guglielmo per\u00f2 considera illegittimo il figlio di Ruggero III e costringe Costanza ad accettare la sua decisione. Intanto Federico Barbarossa decide che a sposare Costanza sar\u00e0 suo figlio Enrico VI di Svevia, con il quale non ha buoni rapporti. Come temono giustamente molti nobili del regno di Sicilia il matrimonio \u00e8 una mossa politica di Federico per controllare il regno e unificarlo al Sacro Romano Impero. Poco tempo prima di sposarsi con Enrico, Costanza incontra i nobili del suo regno i quali le giurano fedelt\u00e0 e incontra anche Matteo da Salerno, meglio conosciuto come Matteo d'Aiello, il quale esprime a Costanza i suoi timori sulle vere intenzioni di Federico e con suo figlio Ruggero d'Aiello, vecchio amico di Costanza. Costanza per\u00f2 riceve anche una minaccia da parte di Gualtieri di Palearia, messaggero del papa. Il papato infatti teme che, con l'unione del regno di Sicilia con il Sacro Romano Impero a seguito del matrimonio, lo Stato della Chiesa si trovi circondato dai domini dell'Imperatore. Il papa non riconosce valida la rottura del voto di Costanza e dunque non valido neppure il futuro matrimonio. Il matrimonio avviene, per desiderio di Federico, a Milano, citt\u00e0 che era stata una delle principali fautrici della sua sconfitta nella Battaglia di Legnano. In tal modo Federico prova a riappacificarsi con la citt\u00e0 e a celebrare i degni nemici dell'Imperatore. Avviene cos\u00ec l'incontro e il matrimonio tra la delicata e nobile Costanza e il rude Enrico. La vicenda si sposta dunque nel 1192: Guglielmo d'Altavilla, Federico Barbarossa e Guglielmo de Mill sono morti e Costanza, ormai vicina alla quarantina, vive in Germania, una terra che considera fredda e ostile, accanto a un uomo crudele e violento come Enrico. Non ha ancora avuto figli e teme che si sia avverata la maledizione di Gualtieri inoltre giunge una lettera da Matteo d'Aiello, il quale annuncia che tra breve il regno passer\u00e0 nelle mani di Tancredi per evitare che Enrico lo voglia prendere con la forza. Preoccupato da queste notizie e dalla rivolta del regno di Sicilia fomentata dal Papa, Enrico, di fatto Imperatore anche se senza il riconoscimento papale, decide di scendere in Italia e porta con s\u00e9 la moglie. Tancredi, venuto a sapere dell'invasione, si \u00e8 ufficialmente proclamato re con l'appoggio di tutti i nobili e di tutte le citt\u00e0 all'infuori di Salerno. Il piano di Tancredi consiste nel ridare il potere a Costanza, legittima regina del regno, una volta sconfitta la minaccia di Enrico ma trova opposizione nel piano di Gualtieri, che segretamente vuole far perdere il potere sul regno sia a Tancredi che a Costanza e far riaffermare il potere papale nel sud Italia. Enrico costringe il Papa a incoronarlo Imperatore e poi prosegue la sua marcia contro il regno di Sicilia mentre Costanza resta a Salerno. Data l'inesperienza dell'Imperatore l'invasione si fa pi\u00f9 difficile del previsto e l'esercito \u00e8 costretto in uno snervante assedio contro Napoli. Corrado di Urslingen, consigliere dell'Imperatore, suggerisce a Enrico di tornare in Germania poich\u00e9 Guelfo V, duca di Baviera, aveva fomentato una rivolta con il desiderio di diventare Imperatore. Intanto Costanza, rimasta all'Universit\u00e0 di Salerno per farsi curare viene rapita da Gualtieri e condannata a morte. Il popolo della citt\u00e0, tradendo l'Imperatore, vuole infatti la morte della regina, che reputa colpevole di aver consegnato il regno di Sicilia in mano a Enrico. Costanza viene salvata dagli uomini di Tancredi e condotta a Palermo dove vive amata dal popolo e dalla corte, felice di stare insieme a Ruggero d'Aiello e ai figli di Tancredi. Ma Enrico, che vuole vendicarsi della moglie e del regno di Sicilia, rappresenta una minaccia poich\u00e9, una volta placate le rivolte in Germania, decide di tornare in Italia e risolvere una volta per tutte la situazione che lo aveva umiliato.\nParte seconda: Il dono.\nCostanza rimane finalmente incinta di un bambino, che durante tutta la gravidanza chiamer\u00e0 Costantino, il maschile di Costanza, per marcare il loro legame. Enrico di Svevia tuttavia gli dar\u00e0 il nome di Federico Il e lo sottrarr\u00e0 a Costanza per farlo educare in Germania.\nEnrico VI sotto le astute strategie di Gualtieri Di Palearia obbliga Costanza e la sua schiera di medici a farla scendere oramai al nono mese di gravidanza a Palermo dove lui si trovava per affari, altrimenti lui, se non avesse visto con i suoi occhi uscire dal ventre di sua moglie il figlio, non lo avrebbe mai riconosciuto.\nI medici della partoriente sconsigliano il viaggio alla loro sovrana molto debole ma Costanza, decisa a far salire sul trono suo figlio, accetta e parte per la Sicilia.\nDurante il viaggio, per la regina iniziano le doglie e il re le ordina di fermarsi a Spoleto nella reggia del suo amico fidato che avrebbe assistito al parto al suo posto. Ma il bimbo ormai sta per nascere e cos\u00ec la regina ordina ai suoi medici di installare una grande tenda davanti alla chiesa di Jesi e di invitare tutte le donne del posto ad entrare per dare consigli.\nIl piccolo nasce e tutte le donne del paesino sono testimoni di quanto accaduto. Costanza ha fatto in modo che il futuro re nascesse davanti agli occhi di tutti per garantirgli salva la vita.\nGualtieri di Palearia sconvolto dal comportamento poco regale della regina e aumentando il suo odio nei suoi confronti, suggerisce al re Enrico VI di far scendere finalmente la regina a Palermo e di far portare il figlio lontano da lei in Germania dove sarebbe stato cresciuto e educato da re.\nCostanza accetta certa che tutto prima o poi si sistemer\u00e0 e scende a Palermo non prima di aver stretto tra le sue braccia per forse l'ultima volta suo figlio.\nArrivata a Palermo \u00e8 costretta ad assistere allo scempio fatto dal marito verso i nobili che lo ostacolavano. Durante una processione fece sfilare davanti a tutti i nobili della Sicilia storpiati e deformati dalle prigionie.\nMa c'era ancora una speranza e si chiamava Ruggero amico fidato d'infanzia di Costanza e innamorato della sua sovrana.\nGualtieri di Palearia continua a tramare alle spalle della regina per agevolare il re per avere dei rendimenti economici. Mostra al re una lettera salvata dal fuoco che era stata scritta da Costanza a Ruggero. Il re va su tutte le furie e comanda ai suoi uomini di catturare quell'uomo e i suoi collaboratori. Ruggero scappa ma gli altri nobili presi vengono torturati e uccisi e Costanza \u00e8 obbligata ad assistere.Lei inizia a stare con i suoi cittadini che la amano. \nEnrico comunica alla moglie che anche per lei era giunto il momento di morire. Ma prima di compiere la tortura se ne va tre giorni a caccia.\nCostanza prigioniera nel suo stesso palazzo \u00e8 ormai certa di morire invece arriva la lieta notizia che il re \u00e8 morto durante la battuta di caccia stroncato da una infezione allo stomaco. \nRuggero torna dalla sua regina che lo prega di andare a riprendere il figlio ancora a Spoleto. \nCostanza entra nello studio di Gualtieri di Palearia finalmente padrona della sua corona e lo obbliga a scrivere due lettere che tramite i messaggeri pi\u00f9 veloci devono essere recapitate al sovrano di Spoleto e alle guardie armate scese dalla Germania con a capo il cugino di Enrico VI per prelevare il piccolo.\nNelle lettere si annunciava la morte del re e la decisione della regina di avere a Palermo suo figlio.\nLa lettera alle truppe arriv\u00f2 a soli pochi kilometri da Spoleto e durante un agguato il piccolo principe si salv\u00f2 ma Costanza perse il suo Ruggero.\nFinalmente la regina \u00e8 libera di vivere la sua vita con il piccolo Federico futuro re d'Altavilla.\nParte terza: Agnello tra i lupi.\nA soli tre anni di et\u00e0 Federico rimane solo perch\u00e9 Costanza muore.\nGualtieri di Palearia viene insignito della carica di tutore ma non si preoccupa mai di quel marmocchio che scappa sempre dalla reggia per andare a vivere nelle case dei plebei che lo amavano e accudivano. Come sua madre aveva chiesto al suo popolo di curare il futuro re, il popolo lo stava facendo. Federico era sempre pi\u00f9 volgare (nel linguaggio) e andava rare volte alla reggia. La madre gli insegn\u00f2 a leggere e scrivere a solo tre anni. Il Papa non contento di come sta crescendo il futuro re manda un frate a dargli lezioni di vita.\nGli insegner\u00e0 il latino e la poesia. Era un bambino molto vivace e attento. \nUn giorno Gualtieri di Palearia si convince che la morte di quel ragazzo sarebbe la cosa migliore perch\u00e9 in automatico tutto il regno sarebbe diventato del Papa e lui il suo cancelliere.\nCos\u00ec architetta un'imboscata che conduce Federico ad essere messo in gattabuia per alcuni giorni. \nMa anche l'ennesima persona che lo vuole morto, muore e cos\u00ec lui \u00e8 di nuovo libero. Torna tra il popolo e inizia a vedersi davvero come il re delle sue genti. &gt;Decide finalmente di salire al trono e escogita un modo davvero geniale per farlo.\nDurante la grande messa di Natale Gualtieri di Palearia si reca in chiesa e vede tantissima gente del popolo. Si dirige per sedersi sul trono dorato ma lo trova gi\u00e0 occupato. Federico ormai quattordicenne prende in mano il regno e manda Gualtieri di Palearia in un convento per sbarazzarsi di lui.\nSar\u00e0 uno dei pi\u00f9 grandi sovrani d'Italia."}
{"id": "3348592", "revid": "599013", "url": "https://it.wikipedia.org/wiki?curid=3348592", "title": "Yordi", "text": "Carriera.\nYordi \u00e8 cresciuto nelle giovanili del Siviglia, e nella stagione 1995-1996 ha collezionato 6 presenze in prima squadra segnando un gol.\nNel 1996 \u00e8 passato all'; ha giocato principalmente nell' ed ha vinto il Trofeo Pichichi come miglior marcatore della Segunda Divisi\u00f3n 1996-1997, realizzando 19 reti. Nella stessa ha giocato anche una partita in massima serie con la prima squadra.\nNel 1997 \u00e8 stato acquistato dal , con cui ha giocato fino al 2004, esclusa la seconda parte della stagione 2001-2002, durante la quale ha giocato in prestito con gli inglesi del .\nIn Inghilterra ha vinto la Football League Cup 2001-2002 e con la squadra aragonese ha vinto due Coppe del Re.\nNel 2004 ha lasciato il Real Saragozza ed ha giocato una stagione con il Getafe, una con il Maiorca, due con lo Xerez, prima di concludere la carriera con il C\u00f3rdoba nel 2009."}
{"id": "3348596", "revid": "599013", "url": "https://it.wikipedia.org/wiki?curid=3348596", "title": "Heshimu Evans", "text": ""}
{"id": "3348599", "revid": "120102852", "url": "https://it.wikipedia.org/wiki?curid=3348599", "title": "Jean-Louis Duport", "text": "Insieme al fratello Jean-Pierre Duport, anch'egli violoncellista, fu studente di Martin Berteau. \u00c8 principalmente ricordato per il suo trattato di tecnica violoncellistica \"Essai sur le doigt\u00e9 du violoncelle et sur la conduite de l'archet\" nel quale viene sviluppata in modo sistematico e fondata la tecnica moderna della mano sinistra del violoncello. Alla trattazione teorica segue una raccolta di 21 famosi studi per violoncello solo. Beethoven compose per lui le due sonate per violoncello dell'Op.5.\nBiografia.\nCominci\u00f2 studiando danza e violino, prima di dedicarsi al violoncello seguendo l'esempio del fratello Jean Pierre.\nDebutta nel 1768 ai Concert Spirituel e poco dopo diventa primo violoncello dell'Op\u00e9ra National de Paris. Abbandona questa posizione durante la rivoluzione francese, nel 1789, quando a causa dei tagli economici inflitti a quest'istituzione emigra, ingaggiato da Federico II di Prussia. Nel 1806, con il regime napoleonico, torna a Parigi dove viene ricevuto alla corte di Napoleone e dove rimane come professore al Conservatoire national sup\u00e9rieur de musique et de danse de Paris. In quell'anno pubblica il trattato \"Essai sur le doigt\u00e9 du violoncelle et sur la conduite de l'archet\". Perde la cattedra a seguito della restaurazione borbonica e muore a Parigi pochi anni dopo."}
{"id": "3348603", "revid": "179980", "url": "https://it.wikipedia.org/wiki?curid=3348603", "title": "J\u00e9ferson Rodrigues Gon\u00e7alves", "text": ""}
{"id": "3348606", "revid": "439868", "url": "https://it.wikipedia.org/wiki?curid=3348606", "title": "Widmann", "text": "I Widmann (talvolta anche Widman o Vidman), successivamente divenuti Widmann Rezzonico, furono una famiglia aristocratica carinziana, ascritta al patriziato veneziano e annoverata fra le cosiddette \"Case fatte per soldo\".\nStoria.\nLa famiglia Widmann era originaria della Carinzia.\nFerdinando III d'Asburgo li invest\u00ec della baronia di San Paterniano e Someregg; Leopoldo I, invece, confer\u00ec loro la contea di Ortenburgo. Nel XV secolo si spostarono verso il Veneto, andando a risiedere stabilmente a Venezia, dove furono tra i primi a sostenere la Repubblica impegnata nella guerra di Candia contro il Sultano. Come ricompensa, ottennero dal Governo Veneto l'aggregazione al patriziato e l'accesso al Maggior Consiglio (1646).\nL'assunzione, all'inizio del secolo XIX, del cognome Rezzonico, dipese dall'eredit\u00e0 lasciata da Abbondio Rezzonico (deceduto nel 1810), prozio dei conti Widmann nonch\u00e9 nipote dell'allora pontefice Clemente XIII, al secolo Carlo della Torre di Rezzonico: fu Antonio Widmann, figlio di Quintilia, sorella di Abbondio, a ricevere l'eredit\u00e0 veneziana della nobile famiglia comasca. Da quel momento, la famiglia Widmann si sarebbe chiamata \"Widmann Rezzonico\".\nFurono confermati nobili dal governo imperiale austriaco il 16 dicembre 1817. Si estinsero con un Giovanni Abbondio, morto nel 1878."}
{"id": "3348607", "revid": "599013", "url": "https://it.wikipedia.org/wiki?curid=3348607", "title": "Brendon Nasser", "text": "Biografia.\nNasser pratic\u00f2 rugby di club presso l'Universit\u00e0 del Queensland a Brisbane e rappresent\u00f2 il suo Stato in diverse occasioni; esord\u00ec in Nazionale australiana nel 1989 a Strasburgo contro la nel corso di un \"tour\" europeo di fine anno degli \"Wallabies\".\nSingolarmente, i suoi primi cinque incontri internazionali furono tutti contro la citata , i primi due nel suddetto \"tour\" e gli altri tre quando i francesi nel giugno 1990 restituirono la visita in Australia.\nIl suo sesto incontro fu contro gli a Brisbane e, ad agosto, disput\u00f2 la Bledisloe Cup del 1990 contro la .\nIl suo ottavo e ultimo incontro internazionale fu contro nel corso della in Inghilterra, al termine della quale l' si laure\u00f2 campione del mondo."}
{"id": "3348608", "revid": "105826", "url": "https://it.wikipedia.org/wiki?curid=3348608", "title": "Widman", "text": ""}
{"id": "3348612", "revid": "105826", "url": "https://it.wikipedia.org/wiki?curid=3348612", "title": "Vidman", "text": ""}
{"id": "3348614", "revid": "105826", "url": "https://it.wikipedia.org/wiki?curid=3348614", "title": "Widmann Rezzonico", "text": ""}
{"id": "3348620", "revid": "28057", "url": "https://it.wikipedia.org/wiki?curid=3348620", "title": "Piazza Oberdan (Trieste)", "text": "Piazza Guglielmo Oberdan (in origine piazza della Caserma) \u00e8 una delle principali piazze di Trieste.\n\u00c8 uno dei principali snodi del trasporto pubblico cittadino, posta a poca distanza dalla stazione Centrale, posta Centrale e tribunale, \u00e8 sede del Consiglio regionale del Friuli-Venezia Giulia.\nStoria.\nLa piazza era in origine parte della \"Contrada del Torrente\" (oggi via Carducci) cos\u00ec chiamata perch\u00e9 caratterizzata dal collettore che convogliava i vari \"rii\" di Trieste verso il mare, scavato dopo l'alluvione del 1756. Gi\u00e0 nella prima met\u00e0 dell'ottocento il \"torrente\" viene coperto dalla strada, sotto la quale continua a scorrere tuttora.\nIl 14 giugno 1761 Maria Teresa d'Austria decret\u00f2 la costruzione di un nuovo ospedale a Trieste, che venne rapidamente costruito nello spazio dell'attuale piazza, ed oper\u00f2 tra il 1764 al 1790 (secondo alcune fonti tra 1766 e 1785) anno in cui venne convertito da Giuseppe II in caserma.\nLa piazza rimase occupata dai militari per tutto il periodo asburgico, dove nel 1882 venne imprigionato e condotto al patibolo l'irredentista Guglielmo Oberdan, dopo aver attentato alla vita di Francesco Giuseppe.\nCon la riorganizzazione dell'esercito austro-ungarico la caserma diviene sede del 97\u00ba Reggimento di fanteria dell'esercito territoriale nel 1883.\nNel 1902 la piazza, che gi\u00e0 ospitava i binari della rete tranviaria di Trieste, diviene capolinea della tranvia Trieste-Opicina.\nDopo il passaggio di Trieste all'Italia la piazza viene ampliata e radicalmente ricostruita dopo l'abbattimento delle strutture militari, eccezion fatta per la cella di Oberdan, trasformata in sacrario.\nSar\u00e0 soggetta a lavori di demolizione e costruzione dal 1926 al 1948, mentre la planimetria della piazza verr\u00e0 definita solo nel 1934.\nUmberto Nordio \u00e8 il principale progettista della riconversione anni trenta, realizzando una serie di scenografiche arcate che incorniciano prospetticamente il Tribunale, opera di suo padre Enrico.\nLa piazza viene completata con la collaborazione dell'architetto Mario De Renzi nel 1936.\nOltre al Sacrario la piazza diviene sede del Civico museo del Risorgimento e di uffici della RAS, sempre a firma di Nordio, e della sede triestina dell'INA Assitalia disegnata da Ugo Giovannozzi.\nDell'originale piazza della Caserma precedente all'opera dei Nordio rimangono il Narodni Dom dell'architetto Max Fabiani, escluso dalla piazza con la costruzione dell'antistante palazzo Arrigoni tra 1923 e 1925, Palazzo Vianello (1904, Ruggero Berlam) e l'edificio che oggi ospita un albergo (1804).\nNegli anni trenta nella piazza si trova la prima sede di Radio Trieste, nel palazzo della Telve.\nA seguito dell'occupazione tedesca si insediano nella piazza le SS.\nLa zona \u00e8 sede di scontri durante l'insurrezione del CNL, mentre l'esercito tedesco si asserraglier\u00e0 nel vicino Tribunale.\nNel secondo dopoguerra fu completata la \"Casa del Lavoro\" (in origine \"Casa dell'Opera nazionale balilla\"), progettata da Nordio e Raffaello Battigelli tra il Sacrario Oberdan e la Telve.\nQuesta sar\u00e0 sede del Centro Internazionale di Fisica Teorica tra il 1964 e il 1972, quando vi si trasferisce il Consiglio regionale.\nCantico dei Cantici.\nAl centro della piazza si trova un'aiuola ellissoidale con una fontana sopra la quale \u00e8 posto il monumento al \"Cantico dei Cantici\", di Marcello Mascherini, pi\u00f9 noto ai triestini come statua \"dei Fidanzatini\".\nIl nome popolare \u00e8 dovuto ad un fatto realmente accaduto durante la seconda guerra mondiale, ricordato abitualmente durante il Giorno della Memoria. Il 19 marzo 1945 il ventiduenne Pino Robusti attende la sua fidanzata nella piazza, quando viene fermato ed arrestato dalle SS (probabilmente perch\u00e9 ritenuto assente dal lavoro coatto presso la Todt) e condotto alla Risiera di San Sabba. Il 5 aprile scrive una lettera che ripercorre gli eventi ed i suoi sentimenti."}
{"id": "3348627", "revid": "599013", "url": "https://it.wikipedia.org/wiki?curid=3348627", "title": "David Nucifora", "text": "Biografia.\nNucifora, nativo di Brisbane, milit\u00f2 a livello di club nella squadra dell'Universit\u00e0 del Queensland; nel 1986 fu chiamato a rappresentare il suo Stato.\nDebutt\u00f2 in Nazionale australiana nel corso di un incontro valido per la contro l'; quello fu il suo unico \"match\" nella competizione, che l' vinse battendo in finale l' 12-6.\nIl suo secondo e ultimo incontro fu a Calgary contro il nel 1993.\nDopo il ritiro intraprese l'attivit\u00e0 tecnica: divenne allenatore della \"franchise\" di Super Rugby dei Brumbies di Canberra, che guid\u00f2 al titolo nel 2004, successo peraltro conquistato quando gi\u00e0 Nucifora era certo di dover lasciare il club in quanto la dirigenza gli aveva comunicato di non avere intenzione di rinnovargli il contratto.\nAd agosto del 2004 Nucifora fu chiamato come consulente tecnico dei Blues di Auckland, altra \"franchise\" di Super Rugby; nel 2006 ne assunse la guida tecnica, divenendo il primo allenatore australiano a condurre un club professionistico neozelandese.\nCon i Blues rimase tre stagioni, ottenendo come miglior risultato la semifinale del Super 14 2007; al termine del torneo 2008 diede le dimissioni dall'incarico per tornare in patria.\nIn Australia Nucifora ricevette dalla Federazione l'incarico di responsabile del settore di alto livello, che nel 2009 sovrappose a quello, temporaneo, di tecnico della selezione australiana Under-20 impegnata nel campionato mondiale giovanile del 2009."}
{"id": "3348635", "revid": "287204", "url": "https://it.wikipedia.org/wiki?curid=3348635", "title": "Pello (\u00d6vertorne\u00e5)", "text": "Pello \u00e8 una piccola localit\u00e0 (\"sm\u00e5ort\" in svedese) del comune di \u00d6vertorne\u00e5 (contea di Norrbotten, Svezia).\n\u00c8 situata sulle rive del fiume Torne, sulla sponda opposta al comune finlandese di Pello.\nNel 2005 la popolazione era di 193 abitanti."}
{"id": "3348647", "revid": "1718925", "url": "https://it.wikipedia.org/wiki?curid=3348647", "title": "Pronomi spagnoli", "text": "La lingua spagnola ha una gamma di pronomi che funzionano in modo abbastanza simile a quelli italiani, ma in maniera diversa dal resto delle lingue come il francese o l'inglese e specialmente da quelli inglesi. Nello spagnolo i pronomi soggetti sono spesso omessi, e i pronomi oggetto di solito precedono il verbo.\nPronomi personali.\nLa tabella sottostante mostra un elenco dei pronomi personali in uso nella Penisola Iberica, America Latina e nel ladino.\nIl ladino o giudeo-spagnolo, parlato dagli ebrei sefarditi, \u00e8 diverso dal spagnolo peninsulare e dal latino-americano, per il fatto che conserva l'uso di forme di pronomi personali piuttosto arcaiche.\nPer quanto concerne i pronomi, lo spagnolo latino-americano differisce, tra le altre cose, da quello peninsulare, principalmente per l'uso di \"vos\" in alcune zone e per la mancanza di \"vosotros\". Da notare che lo spagnolo ladino e quello latino-americano (come la maggior parte delle altre variet\u00e0 \"coloniali) tendono a essere conservatori nei loro mutamenti strutturali rispetto a quello della nazione originaria..\nCome succede per l'italiano, i pronomi personali soggetto sono di solito omessi nella lingua sia scritta che parlata, in quanto grammaticalmente la persona e il numero del soggetto sono esplicitati nella forma verbale. Per questa ragione lo spagnolo viene considerato una \"lingua pro-drop\". Tuttavia, i pronomi soggetto sono usati per dare enfasi o contrasto, o per evitare ambiguit\u00e0.\nTavola dei pronomi personali.\nNote:\nBisogna osservare che per gli oggetti diretti e indiretti, preceduti dalla preposizione \"a\", il pronome sar\u00e0 nel caso preposizionale invece che in quello accusativo o dativo. Perci\u00f2,\nQuando la preposizione \u00e8 \"con\", la prima, seconda e terza persona singolare prendono le forme seguenti:\nLe altre persone non hanno distinto le forme del caso comitativo e prendono semplicemente il caso preposizionale preceduto da \"con\" (per es., \"con nosotros\", \"con vosotras\", \"con ella\", \"con ellos\"...). Le forme della prima e seconda persona, \"connosco\" e \"convosco\", sono forme arcaiche non pi\u00f9 in uso, ma alcune vestigia possono essere trovate nelle varianti ladine.\nForme aggettivali atone:\nForme pronominali accentate:\nVariazioni regionali.\n\"Voseo\".\nIl pronome \"vos\" viene usato da alcuni latino-americani, in modo particolare nell'America Centrale, Argentina, Uruguay, Paraguay, lo stato di Zulia in Venezuela, e le regioni andine di Colombia, Bolivia, Per\u00fa, Ecuador e Cile. Qui pu\u00f2 essere impiegato allo stesso modo di come viene utilizzato il \"t\u00fa\" (informale e colloquiale); oppure, in alcune aree, viene impiegato tra persone di simili condizioni, ma non da persone che hanno una relazione molto stretta fra loro (coppie o famiglia) o verso \"inferiori\" (bambini, animali, ecc.), dove andrebbe di norma usato il pronome \"t\u00fa\".\nI parlanti ladini usano inoltre \"vos\", come se utilizzassero \"usted\" (che di fatto non usano). Il \"vos\" implica lo stesso rispetto che una volta questo pronome aveva nell'antico spagnolo. Nel ladino, il \"t\u00fa\" viene utilizzato con chiunque in maniera informale.\nUso di \"vusted\" e \"vuestra merced\".\nLa variante \"vusted\"/\"vustedes\" \u00e8 in massima parte un regionalismo di alcune nazioni sudamericane. \u00c8 facile sentirlo in zone isolate della Colombia e del Venezuela. Altri parlanti lo considerano arcaico, dato che \u00e8 una forma pi\u00f9 antica di una contrazione di \"vuestra merced\". In Colombia, non \u00e8 insolito udire la gente usare \"su merced\" in modo interscambiabile con \"usted\". Pu\u00f2 inoltre essere utilizzato come vocativo, per es. quando ci si rivolge a una persona pi\u00f9 anziana, come nella frase \"Su merced, \u00bfpor qu\u00e9 no vienen vusted y sus nietos a mi casa esta tarde?\"\n\"Vuestra merced\" (letteralmente 'vostra misericordia') \u00e8 all'origine di \"usted\", \"usarc\u00e9\" e forme similari che governano le forme verbali della terza persona in funzione di seconda persona.\n\u00c8 improbabile che la parola araba \"ust\u0101dh\" ('professore'), dal suono simile, possa essere coinvolta nella formazione dello spagnolo \"usted\", considerata la debolezza del collegamento semantico e il fatto che \"usted\" non \u00e8 documentato prima del 1598 \u2014 dopo oltre 100 anni dalla caduta della Granada moresca.\nUso di \"vosotros\".\nIl pronome \"vosotros\" \u00e8 completamente assente nell'America Latina, tranne fra alcuni parlanti del ladino, o nella lingua giuridica scritta, in nazioni come Venezuela, Cura\u00e7ao, Cuba, Mexico o Argentina.\nTra le precedenti colonie dell'impero spagnolo, soltanto nelle Filippine, si \u00e8 conservato l'uso di \"vosotros\", in quanto lo spagnolo non \u00e8 ormai pi\u00f9 usato come lingua comune e la maggioranza di coloro che lo imparano lo studiano a scuola, preferendo di solito il dialetto castigliano.\nViene impiegato in Spagna come seconda persona, plurale familiare, dalla maggioranza della gente, tranne in alcune regioni sud-occidentali e nella maggior parte delle Canarie ed \u00e8 la sola forma utilizzata dagli ebrei sefarditi, i quali parlano il ladino.\nNella Guinea Equatoriale, come in Spagna, sono utilizzati nel discorso quotidiano \"vosotros\" e le sue normali coniugazioni.\nCreoli.\nLe forme basate su \"vosotros\" e \"vos\" sono usate in molte lingue creole basate sul spagnolo.\nNel chavacano, parlato nelle Filippine, \"vo\" viene usato insieme a \"tu\" come pronome di seconda persona singolare a Zamboangue\u00f1o, Cavite\u00f1o e Ternate\u00f1o. A Zamboangue\u00f1o viene inoltre usato \"evos\".\nPer il plurale, Zamboangue\u00f1o ha \"vosotros\", mentre Cavite\u00f1o ha \"vusos\".\nIl papiamento, parlato ad Aruba, Bonaire e Cura\u00e7ao, mantiene \"boso\" (singolare) e \"bosonan\" (plurale).\nPoich\u00e9 usato con gli schiavi, erano molto comuni le forme che sembravano irrispettose nel resto dell'America.\nMenda.\nIl pronome personale \"menda\" \u00e8 l'equivalente di \"io\" nel cal\u00f3, dove concorda con la prima persona singolare.\nNel gergo ispanico, \"el menda\" / \"la menda\" pu\u00f2 essere usato come \"Io\" enfatico, concordante con una terza persona verbale, ma il suo uso sta regredendo.\nUso di le/les.\nI pronomi \"le\" (singolare) e \"les\" (plurale) sono usati per sostituire l'oggetto indiretto di una frase. In alcuni dialetti, \"le\" pu\u00f2 essere usato anche per il plurale. In via eccezionale, quando anche l'oggetto diretto viene sostituito da un pronome (\"lo/los, la/las\") l'oggetto indiretto \u00e8 rimpiazzato dal pronome \"se\", in entrambi singolare e plurale.\nOggetto diretto \"le/les\".\nIn genere, nello spagnolo i pronomi oggetto atoni di terza persona sono \"lo, la, los, las\", secondo la \"Real Academia Espa\u00f1ola\", e questo rappresenta una certa generalizzazione logica, vera nel 90% circa dei casi nel 90% della popolazione mondiale parlante lo spagnolo. Tuttavia, \u00e8 utile prendere atto delle varie eccezioni a questa regola generale secondo le quali vengono ad essere utilizzati \"le/les\" piuttosto che \"lo, la, los, las\". Da notare tuttavia che questo uso \u00e8 piuttosto moderno e spesso trovato solo in zone della Spagna laddove l'uso di \"lo, la, los, las\" viene considerato pi\u00f9 tradizionale.\nBasi teoriche per l'uso dell'oggetto diretto \"le/les\".\nCi sono diverse ragioni diacroniche e sincroniche riguardo all'uso di \"le/les\" per gli oggetti diretti. Per capire il perch\u00e9 vi sia vacillamento ed esitazione nell'uso, \u00e8 utile comprenderne le forze linguistiche spesso in conflitto.\nC'\u00e8 una forte tendenza nello spagnolo, ereditata dal latino, per pronomi e determinanti, ad avere un gruppo di tre diverse terminazioni per i tre generi. Queste sono: \"-e\" o \u2205 per i pronomi maschili, \"-a\" per i pronomi femminili e \"-o\" per i pronomi neutri.\nPerci\u00f2, abbiamo \"\u00e9ste, \u00e9sta, esto\", \"\u00e9se, \u00e9sa, eso\"; \"aqu\u00e9l, aqu\u00e9lla, aquello\"; \"el, la, lo\"; \"\u00e9l, ella, ello\".\nIn questo contesto, sarebbe sensato dire \"le vi\" (\"lo vidi\") per il nome maschile e \"la vi\" \"la vidi\" per ogni nome femminile. L'uso di \"le\" come pronome oggetto diretto \u00e8 unicamente usato in Spagna e pu\u00f2 essere riferito solo a \"lui\" (\"Le vi\"), mentre \"lo\" a cose.\nAbbiamo cos\u00ec un gruppo simile al precedente: \"le, la, lo\".\nLo spagnolo ha una tendenza, discussa alla voce preposizioni spagnole, a trattare come indiretti gli oggetti diretti quando riferiti a persone. In questo contesto, avrebbe senso dire \"le/les vi\" (\"lo/la/li/le vidi\") quando ci si riferisce a persone e \"lo/la/los/las vi\" (\"lo/la/li/le vidi\") quando ci si riferisce a cose.\nLa tendenza generale ad usare gli oggetti indiretti per riferirsi a persone viene intensificata quando il parlante desidera veicolare rispetto. La terza persona in spagnolo pu\u00f2 essere usata come seconda persona per significare \"tu\". In questo caso, sarebbe sensato usare \"lo/la/los/las vi\" (\"lo/la/le/li vidi\") quando si sta parlando di un terzo o di un oggetto, ma \"le/les vi\" (\"ti/vi vidi\") quando il pronome intende far le veci di \"usted/ustedes\".\nLa tendenza generale a usare gli oggetti indiretti per riferirisi a persone viene intensificata allorch\u00e9 il soggetto della frase non \u00e8 umano, creando cos\u00ec un contrasto nella mente del parlante tra l'umano e la cosa. In questo contesto, avrebbe senso dire \"la halag\u00f3\" (\"la lusing\u00f2\") quando il soggetto \u00e8 \"egli\" (riferito a persona), ma \"le halag\u00f3\" (\"la lusing\u00f2\") quando il soggetto \u00e8 \"esso, essa\", ovvero cosa.\nLa tendenza generale a usare gli oggetti indiretti per riferirisi a persone viene intensificata allorch\u00e9 l'umanit\u00e0 della persona, oggetto della frase, viene enfatizzata dal modo in cui il verbo viene usato. In questo caso, sarebbe sensato fare una sottile distinzione per es. tra \"lo llevamos al hospital\" (\"lo portiamo all'ospedale\") quando il paziente \u00e8 inconscio e \"le llevamos al hospital\" (\"lo portiamo all'ospedale\") quando il paziente \u00e8 capace di muoversi da solo.\nLa tendenza generale a usare gli oggetti indiretti per riferirsi a persone viene intensificata quando viene usato il \"se\" impersonale al posto del soggetto reale. Questo \u00e8 per evitare l'errata interpretazione del \"se\" come pronome oggetto indiretto. In questo contesto, avrebbe senso dire \"se le lee mucho\" (\"lo/la si legge molto\") se \"se\" significa \"gente\" e \"le\" significa \"lui/lei\", riservando \"se lo/la lee mucho\" (\"lo/la si legge molto\") per frasi in cui il \"se\" non \u00e8 impersonale.\nOggetto diretto \"le/les\" nella pratica.\nTutte le questioni teoriche riguardanti l'impiego di \"le/les\" esposte sopra influenzano di fatto i parlanti spagnoli che usano questi pronomi, e ci\u00f2 \u00e8 stato dimostrato da varie ricerche effettuate sul campo.\nLa preferenza estrema per \"le/les\" \u00e8 un dialettismo noto come \"le\u00edsmo\"; tuttavia, non tutto l'utilizzo di \"le/les\" come oggetto diretto \u00e8 dialettale. Alcuni suoi esempi sono universali in tutto il mondo di lingua spagnola.\nDiamo un primo sguardo alle eccezionalit\u00e0 dialettali. C'\u00e8 il \"le\u00edsmo\" (trattato sopra al punto a) motivato dalla tendenza verso il maschile \"e\" nel linguaggio non colto di Madrid. Usato effettivamente in maniera abbastanza standard, la \"Real Academia\" ne deprec\u00f2 l'uso solo nel 1850-1860. Tuttavia si trova nei testi antichi:\nTali parlanti direbbero:\nIl secondo \"le\u00edsmo\" estremo \u00e8 quello motivato dal secondo punto menzionato: la tendenza ad usare gli oggetti indiretti riferiti a persone. Questo \u00e8 evidente nella Spagna nord-occidentale, specialmente Navarra e regione basca, dove il linguaggio regionale usa \"le vi\" per (\"lo/la vidi\" riferito a persona) e \"lo/la vi\" per (\"lo/la vidi\" riferito a cosa). Lo stesso fenomeno si avverte sporadicamente altrove, per es. a Valenza e nel Paraguay.\nAdesso diamo uno sguardo ai casi dialettali meno estremi. Per la maggioranza dei parlanti colti della Spagna e in parti dell'America Latina, nessuna delle due tendenze (a o b) \u00e8 sufficiente di per s\u00e9 a giustificare (se non \"insieme\") l'uso di \"le/les\". Perci\u00f2, i parlanti che rifiutassero frasi come \"le vi\" per \"lo/la vidi (riferito a cosa)\" e \"le vi\" per \"la vidi (riferito a persona)\", accetterebbero tuttavia l'uso di \"le vi\" per \"lo vidi (riferito a persona)\". Di fatto, questo uso di \"le\" per significare \"lui\" \u00e8 cos\u00ec comune nel linguaggio castigliano standard che l'uso di \"lo vi\" a significare \"lo vidi (riferito a persona)\" verrebbe chiamato da qualcuno \"un esempio di \"lo\u00edsmo/la\u00edsmo\"\", vale a dire un dialettalismo mediante il quale \"lo\" sarebbe fin troppo spesso abusato. Oggi, per la Real Academia l'uso di \"le\" per \"lui\" \u00e8 ufficialmente \"tollerato\".\nUn caso in cui l'Accademia non si pronuncia \u00e8 la tendenza descritta nel punto b1. In molte parti del mondo, \u00e8 del tutto comune nel linguaggio colto distinguere tra \"no quer\u00eda molestarlo\" (\"non volevo molestarlo\") e \"no quer\u00eda molestarle\" (\"non volevo molestarvi\"). Quegli spagnoli che ad ogni modo non direbbero propriamente \"le\" per le ragioni spiegate nell'ultimo paragrafo, in questo caso sono propensi ad usare \"le\". Butt &amp; Benjamin (1994) affermano che i loro confidenti argentini facevano questa distinzione, mentre quelli colombiani \"lo\u00edsti\" preferivano sempre \"-lo\", come in \"molestarlo\".\nL'Accademia non si pronuncia inoltre sulla tendenza descritta nel punto b2; tuttavia, \u00e8 universale in tutto il mondo di lingua spagnola. In un questionario consegnato a 28 spagnoli della regione di Madrid, il 90% preferiva \"la halag\u00f3\" per \"la lusing\u00f2 (soggetto sottinteso riferito a persona)\" e l'87% \"le halag\u00f3\" per \"Lo/la lusing\u00f2 (soggetto sottinteso riferito a cosa)\". Garc\u00eda (1975) riporta qualcosa di simile, ma con la tendenza meno estrema a Buenos Aires: soltanto il 14% del campione di Garc\u00eda diceva \"\u00e9l le convenci\u00f3\" per \"lui lo convinse\" (il resto diceva \"\u00e9l lo convenci\u00f3\"). Con un soggetto inanimato, una leggera maggioranza (il 54%) diceva \"este color no le convence\".\nGarc\u00eda riferisce dei nativi di Buenos Aires che fanno differenza tra \"lo llevaron al hospital\" e \"le llevaron al hospital\" a seconda di com'\u00e8 attivo il paziente, sebbene l'evidenza aneddotica suggerisca che gli argentini siano ancora pi\u00f9 \"loisti\", e preferirebbero \"lo\" in entrambi i casi.\nIl punto b3 \u00e8 avvalorato anche dal fatto che molti latino-americani fanno distinzione tra \"le quiero\" (\"lo amo\") e \"lo quiero\" (\"lo voglio\", riferito a persona o cosa).\nPreposizioni con pronomi personali multipli.\nIn alcuni casi, se l'oggetto di una preposizione \u00e8 costituito da pi\u00f9 di un pronome, la preposizione deve essere ripetuta oppure si deve usare un pronome plurale.\nPronomi dimostrativi.\nN.B.: In base a una decisione della \"Real Academia\" presa negli anni '60, gli accenti su queste forme sono da usare soltanto quando sia necessario evitare ambiguit\u00e0 con i determinanti dimostrativi. Tuttavia, lo standard colto normale \u00e8 ancora come indicato sopra. Gli studenti stranieri possono sicuramente aderire o no allo standard.\nDa notare che non vi \u00e8 mai un accento sulle forme neutre \"esto\", \"eso\" e \"aquello\" (i quali non hanno determinanti equivalenti).\nPronomi relativi.\nIl principale pronome relativo dello spagnolo \u00e8 \"que\", derivante, come il corrispettivo italiano \"che\", dal latino .\nAltri sono \"el cual\", \"quien\" e \"donde\".\n\"Que\".\n\"Que\", come il \"che\" relativo italiano, equivale a \"il quale\", \"i quali\", \"la quale\", \"le quali\", e funge da pronome relativo soggetto e oggetto diretto.\n\"El que\".\nQuando il pronome relativo \u00e8 l'oggetto di una preposizione, al \"que\" viene aggiunto l'articolo determinativo, il quale, concordando per genere e numero, ci dar\u00e0 \"el que\", \"la que\", \"los que\", \"las que\" e il neutro \"lo que\"..\nIn alcune parlate, questo articolo determinativo pu\u00f2 essere omesso dopo \"a\", \"con\" e \"de\", particolarmente quando l'antecedente \u00e8 astratto o neutro:\nDopo \"en\", l'articolo tende ad essere omesso, se non viene resa la precisa collocazione spaziale.\n\"Lo que\".\n\"Lo que\" ha un significato leggermente diverso da \"el que\", ed \u00e8 di solito usato come la connotazione di \"la cosa che\" o \"ci\u00f2\".\nSeparando \"lo que\" tramite interposto aggettivo il significato muta leggermente.\n\"El cual\".\nCome per l'italiano \"il quale\", il pronome spagnolo \"el cual\" (dal latino ) pu\u00f2 sostituire \"[el] que\". \u00c8 in genere pi\u00f9 enfatico e formale di \"[el] que\". Da notare che esso comprende sempre l'articolo.\nLe diverse forme sono le seguenti: \"el cual\", \"la cual\", \"los cuales\", \"las cuales\" (\"il quale, la quale, i quali, le quali\") e il neutro \"lo cual\".\nPer soggetti e oggetti diretti.\nPu\u00f2 essere usato come sostituzione enfatica, formale, di \"el que\" nelle proposizioni non determinanti, con soggetto o oggetto diretto. Come succede per l'italiano, la concordanza con genere e numero rende pi\u00f9 chiara a cosa si riferisca. Il fatto che non possa essere usata nelle proposizioni determinanti rende inoltre chiaro che non vi \u00e8 intesa una proposizione determinante.\nQuando usato come oggetto diretto, viene richiesto il personale \"a\", se l'antecedente \u00e8 umano.\nCome oggetto di una preposizione.\nPu\u00f2 essere usato come sostituzione enfatica, formale, di \"el que\", di solito in proposizioni non determinanti, come l'oggetto di una preposizione (compresa \"a\" che rappresenta l'oggetto indiretto). Ci\u00f2 avviene in tre situazioni principali.\nPrima: pu\u00f2 essere una questione puramente di stile elevato. Usata sobriamente nello spagnolo, talch\u00e9 gli stranieri dovrebbero evitare di usarla oltre il necessario.\nIn uno stile pi\u00f9 quotidiano, la frase potrebbe essere:\nSeconda: \"el cual\" viene spesso preferito dopo preposizioni di pi\u00f9 sillabe (\"para\", \"contra\", \"entre\", \"mediante\"...) e dopo locuzioni preposizionali (\"a pesar de\", \"debajo de\", \"a causa de\", \"frente a\", \"en virtud de\", \"gracias a\", \"por consecuencia de\"...).\nterza: \"el cual\" viene preferito quando \u00e8 separato dal suo antecedente da parole. Pi\u00f9 sono le parole intermedie, pi\u00f9 \u00e8 pressoch\u00e9 obbligatorio l'uso di \"el cual\".\n\"Quien\".\nIl pronome \"quien\" deriva dal latino , \"chi\", cio\u00e8 dall'accusativo di , \"chi\".\nPu\u00f2 anche sostituire \"[el] que\" in alcune circostanze. Simile ai pronomi inglesi \"who\" e \"whom\", viene utilizzato esclusivamente per riferirsi a persone.\n\u00c8 di genere invariabile, ed era in origine invariabile nel numero. Tuttavia, per analogia con altre parole, venne inventata la forma \"quienes\". \"Quien\" in forma plurale sopravvive come arcaismo, considerato oggi non attinente alla normativa.\n\"Quien\" corrisponderebbe grosso modo alle forme italiane pi\u00f9 generiche di \"che\", \"il quale, la quale\", e \"quienes\" a \"che\", \"i quali, le quali\".\nCome soggetto.\nRappresenta il soggetto. In questo caso, \u00e8 piuttosto formale ed \u00e8 ampiamente relegato alle proposizioni non determinanti.\nDiversamente da \"el cual\", non indica il genere, ma solo il numero, specificando inoltre la persona a cui \u00e8 riferito.\nCome oggetto diretto.\nLa \"\"a\" personale\" \u00e8 richiesta per l'oggetto diretto perch\u00e9 \"quien\" si riferisce sempre a persona.\nCome oggetto di una preposizione.\n\"Quien\" \u00e8 in modo particolare comune come oggetto di una proposizione, quando questa \u00e8 non determinante, ma a volte anche quando \u00e8 determinante.\n\"Donde\", \"a donde\", \"como\" e \"cuando\".\nL'etimologia di queste parole \u00e8 come segue. Il latino , che significa \"donde\" o \"da dove\", diede \"onde\", il quale perdendo nel corso dei secoli il significato di provenienza (\"da\") venne a significare proprio \"dove\". Ci\u00f2 vuol dire che se si vuole indicare la provenienza (\"da dove\"), bisogna aggiungere la preposizione \"de\", per cui si ebbe \"d'onde\". Inoltre, il significato venne eroso dal tempo fino a che non venne a significare proprio \"dove\". Vennero dunque poi aggiunte una volta ancora le preposizioni. Quindi, oggi, abbiamo tra l'altro \"donde\" per \"dove\" e \"a donde\" per \"verso dove\". Da notare che tutto ci\u00f2 significa che \"de donde\", etimologicamente parlando, \u00e8 piuttosto ridondante in quanto sarebbe \"da da da dove\", mentre \"a donde\" risulterebbe piuttosto contraddittorio, dato che sarebbe \"verso da da dove\".\nLa tendenza prosegue con la forma volgare \"ande\" (da \"adonde\") spesso usata per significare \"dove\".\nNel dialetto ladino spagnolo, viene spesso impiegato il pronome \"onde\", dove \"donde\" significa ancora \"dove\" o \"da dove\". Questo si conserva ancora nelle zone rurali o nell comunit\u00e0 isolate dell'America Latina.\n\"Como\" viene da , \"come\", l'ablativo di , \"in quale modo\".\n\"Cuando\" deriva da , \"quando\".\nLuogo e moto a luogo.\n\"Donde\" pu\u00f2 essere usato al posto di altri pronomi relativi quando ci si riferisce a un luogo.\n\"Adonde\" \u00e8 una variante che pu\u00f2 essere usata quando si vuole intendere un moto a luogo.\nManiera.\n\"Como\" pu\u00f2 essere usato al posto di altri pronomi relativi quando ci si riferisce alla maniera o modo.\nDa notare che per la stessa ragione \"mismo\" tende a richiedere \"que\":\nTempo.\n\"Cuando\" tende a sostituire l'uso di altri pronomi relativi quando ci si riferisce al tempo, di solito in proposizioni non determinanti.\nDa notare che proprio \"que\", o al massimo \"en que\", \u00e8 normale con le proposizioni determinanti riferite al tempo. \"En el que\" e \"cuando\" sono pi\u00f9 rari.\n\"Cuyo\".\nNello spagnolo, \"cuyo\" (il cui) \u00e8 l'equivalente formale dell'inglese \"whose\". Tuttavia, \"cuyo\" segue la declinazione per genere e numero \u2013 \"cuyos\" (m. pl.), \"cuya\" (f. sing.), o \"cuyas\" (f. pl.) \u2013 concordando con la parola che segue. Diamo qui alcuni esempi:\nNell'esempio precedente possiamo notare che il genere e il numero di \"cuyo\" si sono mutati in \"cuyas\" in modo da \"adeguarsi\" alla condizione della parola seguente, \"calificaciones\" (f. pl.)\nNell'antico spagnolo c'era la forma interrogativa \"c\u00fayo\", adesso non pi\u00f9 usata.\nIn pratica, \"cuyo\" viene riservato alla lingua formale. \u00c8 invece pi\u00f9 comune una perifrasi del tipo \"Alejandro es un estudiante que tiene unas calificaciones siempre buenas.\"\n\"Cuyo\" deriva da , la forma genitiva (possessiva) di .\nNota sui pronomi relativi e interrogativi.\nDa notare che i pronomi relativi spesso hanno i loro corrispondenti pronomi interrogativi.\nEsempi:\n\"\u00bfQu\u00e9 es esto?\" - \"Cosa \u00e8 questo?\"\n\"Ese es el libro que me diste.\" - \"Questo \u00e8 il libro che mi hai dato\".\nNella risposta, que aiuta a rispondere a ci\u00f2 che la domanda iniziata con Qu\u00e9 stava chiedendo: la definizione di \"questo\".\nDiamo qui un elenco di pronomi interrogativi accompagnati a quelli corrispondenti della risposta.\nPronomi riflessivi e il \"se\" impersonale.\nIl pronome riflessivo viene usato con i verbi pronominali, noti anche come verbi riflessivi, i quali richiedono l'uso del pronome riflessivo, appropriato al soggetto. Le forme sono le seguenti:\nAlcuni verbi transitivi possono prendere un significato riflessivo, come \"lavar\" (lavare) e \"lavarse\" (lavarsi). Altri verbi hanno forme riflessive che non prendono un significato riflessivo, come \"ir\" (andare) e \"irse\" (andarsene). Alcuni verbi hanno solo forme riflessive, come \"jactarse\" (vantarsi)."}
{"id": "3348653", "revid": "1442080", "url": "https://it.wikipedia.org/wiki?curid=3348653", "title": "ABN AMRO World Tennis Tournament 1981 - Singolare", "text": "Il singolare del torneo di tennis ABN AMRO World Tennis Tournament 1981, facente parte della categoria Grand Prix, ha avuto come vincitore Jimmy Connors che ha battuto in finale Gene Mayer 6-1, 2-6, 6-2."}
{"id": "3348659", "revid": "1442080", "url": "https://it.wikipedia.org/wiki?curid=3348659", "title": "Milan Indoor 1981 - Singolare", "text": "Il singolare del torneo di tennis Milan Indoor 1981, facente parte della categoria Grand Prix, ha avuto come vincitore John McEnroe che ha battuto in finale Bj\u00f6rn Borg 7-6, 6-4."}
{"id": "3348662", "revid": "122859499", "url": "https://it.wikipedia.org/wiki?curid=3348662", "title": "Revisione paritaria", "text": "La valutazione tra pari (detta anche revisione tra pari o revisione paritaria e meglio nota con il termine inglese peer review) indica nel mondo della ricerca e dell\u2019universit\u00e0, la valutazione critica che un lavoro o una pubblicazione riceve, spesso su richiesta di un\u2019autorit\u00e0 centrale, da parte di specialisti aventi competenze analoghe a quelle di chi ha prodotto l'opera. \nDescrizione.\nGli editori e le agenzie di finanziamento usano la tecnica di valutazione tra pari per selezionare le proposte ricevute. Questo processo costringe gli autori ad adeguarsi ai migliori livelli di qualit\u00e0 della loro disciplina oppure ai requisiti specifici della rivista o dell'agenzia finanziatrice. Pubblicazioni e progetti di ricerca che non siano stati soggetti a una revisione dei pari non sono generalmente considerati scientificamente validi dai ricercatori e dai professionisti del settore, se non dopo eventuali e accurate verifiche. La valutazione tra pari \u00e8 nata assieme alla crescita e standardizzazione editoriale dei periodici scientifici, non \u00e8 priva di difetti e di proposte di perfezionamento, ma nei fatti questo sistema \u00e8 quello che ha maggiormente contribuito allo sviluppo della conoscenza scientifica, verificata attraverso un metodo scientifico, nella societ\u00e0 moderna con l'affermarsi di un consenso scientifico nel tempo intorno alle varie tematiche di pari passo con le rispettive verifiche sperimentali. \nMotivazioni.\nLa ragione principale della revisione paritaria risiede nel fatto che \u00e8 spesso molto difficile per un singolo autore, o per un gruppo di ricerca, riuscire a individuare tutti gli eventuali errori, imprecisioni o difetti di un proprio studio, che sia questo pi\u00f9 o meno complesso. Questo perch\u00e9 l'autore spesso pu\u00f2 essere vittima di \"bias\" o perch\u00e9, in un prodotto intellettuale innovativo, un'opportunit\u00e0 di miglioramento pu\u00f2 essere visibile soltanto a persone con conoscenze molto specifiche o di ambiti differenti. Di conseguenza mostrare il proprio lavoro ad altri ricercatori dello stesso campo di studi aumenta la probabilit\u00e0 che eventuali debolezze vengano identificate e, grazie anche a consigli ed incoraggiamenti da parte del revisore stesso, corrette. Cos\u00ec la revisione raggiunge lo scopo ultimo di filtro delle informazioni e delle ricerche realmente affidabili ovvero verificabili e degne quindi di pubblicazione, scartando spesso quelle non originali, dubbie ovvero non convincenti, false o addirittura fraudolente. L'anonimato \u2013 quasi sempre garantito \u2013 e l'indipendenza dei revisori, hanno poi lo scopo di incoraggiare critiche aperte e scoraggiare eventuali parzialit\u00e0 nelle decisioni sulla accettazione della pubblicazione, o sul suo rifiuto o rigetto.\nFunzionamento.\nLa revisione paritaria sottopone il lavoro o le idee di un autore allo scrutinio di uno o pi\u00f9 esperti del medesimo settore. Ognuno di questi esperti fornisce una propria valutazione (solitamente valutazioni di metodo o ricerca di prove valide), includendo anche suggerimenti per l'eventuale miglioramento ad un redattore o ad un altro intermediario (tipicamente, la maggior parte delle valutazioni sono comunicate anche all'autore stesso). Le valutazioni solitamente includono raccomandazioni esplicite sul testo del manoscritto o della proposta, spesso scelte tra opzioni proposte dal giornale o dall'editore. La maggior parte di tali raccomandazioni rientra tra le seguenti:\nIn questo processo il parere degli esperti di fatto \u00e8 solo consultivo e l'editore non assume alcun obbligo formale ad accettarne le conclusioni. Inoltre, nelle pubblicazioni scientifiche, gli esperti non lavorano in gruppo, non comunicano tra loro e normalmente non sono a conoscenza delle identit\u00e0 degli altri esperti. Normalmente non vi \u00e8 necessit\u00e0 che gli esperti esprimano un giudizio consensuale, a differenza di altri ambiti, quale per esempio la giuria di tribunale.\nNel caso i pareri degli esperti divergano tra loro in maniera consistente sulla qualit\u00e0 di un lavoro analizzato, vi sono diverse strategie per dirimere la questione.\nIn alcune discipline, esistono luoghi arbitrati quali conferenze e laboratori. Per essere ammessi a parlare, gli scienziati devono sottoporre in anticipo un lavoro scientifico (in genere breve, 15 pagine o meno). Questo documento viene revisionato da un \"comitato di programma\" (l'equivalente di un consiglio editoriale), che in genere richiede opinioni dai revisori. Le scadenze rigide imposte dalle conferenze tendono a limitare le opzioni per l'accettazione o il rifiuto del documento.\nLe riviste scientifiche osservano universalmente questa convenzione. I due o tre revisori selezionati riportano al redattore la loro valutazione dell'articolo, assieme a dei suggerimenti per migliorarlo. Il redattore riporta quindi l'insieme dei commenti all'autore (alcuni commenti possono essere stati segnalati al redattore come confidenziali), nel frattempo basandosi su essi, decide se pubblicare o meno il manoscritto. Quando un redattore riceve commenti molto positivi e molto negativi sullo stesso manoscritto, spesso sollecita una o pi\u00f9 revisioni aggiuntive per spezzare l'incertezza.\nUn'altra strategia in mancanza di un chiaro consenso \u00e8 quella di invitare l'autore a replicare alle critiche dei revisori e permettere una confutazione convincente, per sciogliere l'incertezza. Se un redattore non si sente sicuro nel valutare la persuasivit\u00e0 di una confutazione, pu\u00f2 sollecitare una risposta al giudice che port\u00f2 la critica originale. In rari casi, un redattore trasmetter\u00e0 le comunicazioni tra autore e revisori, permettendo in pratica di discutere un punto. Anche in questi casi, comunque, i redattori non permettono ai revisori di conferire tra loro, e lo scopo esplicito del processo non \u00e8 quello di raggiungere il consenso o convincere qualcuno a cambiare la propria opinione. Alcune riviste mediche comunque, (di solito seguendo il modello dell'accesso aperto) hanno pubblicato su Internet la storia precedente alla pubblicazione di ogni articolo, dalla candidatura originale ai rapporti dei revisori, ai commenti degli autori, ai manoscritti revisionati.\nDopo aver rivisto e risolto qualsiasi potenziale nodo, ci sono tre esiti possibili per l'articolo. I due pi\u00f9 semplici sono lo scarto diretto e l'accettazione incondizionata. In molti casi agli autori viene data una possibilit\u00e0 di rivedere il lavoro, con o senza raccomandazioni o richieste specifiche da parte dei revisori.\nStili di revisione.\nLa revisione paritaria pu\u00f2 essere condotta in modo rigoroso senza per questo essere eccessivamente restrittiva. Ad esempio, nel caso di un ente che disponga di molti fondi da devolvere, o di una rivista con pochi lavori di alto profilo tra cui scegliere, potrebbe non aver senso essere troppo selettivi. Viceversa, quando i fondi o lo spazio per la pubblicazione sono limitati, la revisione paritaria pu\u00f2 essere usata per selezionare un piccolo numero di proposte o manoscritti.\nSpesso la decisione su cosa sia \"abbastanza buono\", ricade interamente sul redattore o l'organizzatore della rivista. In altri casi, la scelta toccher\u00e0 ai revisori, con una guida generale da parte del coordinatore, sul rigore da applicare. Molto spesso vengono segnalati errori di metodo nello studio di ricerca presentato prima ancora della verifica o attendibilit\u00e0 delle eventuali prove presentate a sostegno della tesi.\nAlcune riviste come \"Science\" e \"Nature\" hanno \"standard\" estremamente alti per la pubblicazione e rifiutano lavori scientifici anche di buona qualit\u00e0, se non ritengono che siano innovativi nel settore. Altre come \"Physical Review\" e \"Astrophysical Journal\" usano la revisione paritaria soprattutto per filtrare evidenti errori e manifestazioni di incompetenza.\nA seconda della disciplina, la disamina da parte di pari pu\u00f2 essere pi\u00f9 o meno improntata al lasciar fare. I fisici ad esempio, tendono a credere che le decisioni sulla bont\u00e0 di un articolo devono essere lasciate al mercato. Eppure anche all'interno di una tale cultura la revisione paritaria serve ad assicurare alti \"standard\" a ci\u00f2 che viene pubblicato. Gli errori evidenti sono individuati e gli autori ricevono sia correzioni che suggerimenti.\nPer preservare l'integrit\u00e0 del processo di revisione paritaria, gli autori candidati non vengono informati su chi abbia ricevuto il loro lavoro; talvolta non sanno nemmeno l'identit\u00e0 del redattore che \u00e8 responsabile del loro lavoro. In molti casi, chiamati revisione \"cieca\" o a \"doppio cieco\", l'identit\u00e0 degli autori viene nascosta ai revisori, per evitare che tale conoscenza diventi pregiudizievole alla loro revisione. In tali casi, comunque, il redattore associato, responsabile del testo, conosce l'identit\u00e0 dell'autore. Talvolta lo scenario in cui i revisori conoscono l'autore \u00e8 chiamato \"singolo cieco\", per distinguerlo dal processo a \"doppio cieco\". Nella revisione a doppio cieco, agli autori viene richiesto di togliere dal lavoro qualsiasi riferimento che possa farli individuare come autori.\nMentre l'anonimato dei revisori viene preservato quasi universalmente, le revisioni a doppio cieco (dove gli autori sono ignoti ai revisori) non sono sempre impiegate. I critici del processo a doppio cieco fanno notare che, nonostante l'ulteriore sforzo editoriale per assicurare l'anonimato, tale processo spesso non vi riesce, poich\u00e9 certi approcci, metodi, annotazioni, ecc., possono indicare un certo gruppo di persone appartenenti a un filone di ricerca, o addirittura una particolare persona. I sostenitori del processo a doppio cieco sostengono che se i revisori di un documento sono sconosciuti gli uni agli altri, il redattore associato responsabile del documento pu\u00f2 verificare facilmente l'oggettivit\u00e0 delle revisioni. Le revisioni a doppio cieco sono quindi fortemente dipendenti dalla buona volont\u00e0 dei partecipanti.\nNomina dei revisori.\nIn una rivista o un editore di libri, il compito di selezionare i revisori tipicamente \u00e8 affidato a un redattore. Quando un manoscritto viene presentato, il redattore richiede una revisione a studiosi o ad altri esperti, che potrebbero o meno aver gi\u00e0 espresso la loro disponibilit\u00e0 a fungere da revisori per quella rivista o editore. Le agenzie che erogano finanziamenti tipicamente reclutano un \"panel\" o un comitato di revisori in vista dell'arrivo di richieste di finanziamento.\nIl reclutamento dei revisori \u00e8 operato sulla base delle loro competenze affermate nel campo a partire da loro pubblicazioni e alla parallela disponibilit\u00e0 degli stessi che spesso non sono retribuiti e sottraggono comunque del tempo utile alle loro principali attivit\u00e0 di ricerca e/o didattica all'interno dei rispettivi istituti di ricerca. Una buona riuscita del processo di revisione, e quindi un'accurata scelta dei revisori, \u00e8 infatti nell'interesse del redattore per dar credito di affidabilit\u00e0 alla rivista stessa. I redattori hanno quindi un particolare interesse nel reclutare studiosi quando hanno supervisionato le pubblicazioni dei loro lavori o se lo studioso \u00e8 tra quelli che sperano di sottoporre in futuro un proprio lavoro alla pubblicazione di tale redattore. A vantaggio del reclutatore molti dei potenziali revisori sono quindi a loro volta autori e/o lettori consapevoli che un sistema di pubblicazione efficiente e affidabile richieda un servizio di revisione da parte di esperti. Gli istituti che assegnano borse di studio, similmente, tendono a cercare i revisori tra chi hanno finanziato o stanno finanziando.\nTipicamente i revisori non vengono scelti tra i colleghi, i parenti o gli amici dell'autore. Ci si attende che i revisori informino l'editore di qualsiasi conflitto di interesse che possa sorgere. Riviste o singoli redattori spesso invitano l'autore di un manoscritto a nominare persone che ritengono qualificate a giudicare il loro lavoro. Gli autori sono talvolta anche invitati a nominare candidati naturali che dovrebbero essere \"squalificati\". In questo caso pu\u00f2 venirgli richiesto di fornire una giustificazione (tipicamente espressa in termini di un conflitto di interesse).\nTalvolta i redattori sollecitano i suggerimenti dell'autore sulla scelta dei revisori, perch\u00e9 gli scritti accademici solitamente sono molto specializzati. I redattori spesso supervisionano molte discipline, e potrebbero non essere esperti in nessuna di esse, poich\u00e9 potrebbero essere professionisti a tempo pieno che non si occupano di insegnamento o ricerca. Ma dopo che un redattore ha scelto i revisori da un gruppo di candidati, \u00e8 tipicamente obbligato a non rivelare le loro identit\u00e0 all'autore, e nelle riviste scientifiche a non rivelare le reciproche identit\u00e0. Le regole su queste questioni differiscono a seconda della disciplina accademica.\nUn'altra difficolt\u00e0 affrontata dagli organizzatori della revisione paritaria \u00e8 che, rispetto a certi lavori o proposte, possono esserci pochi studiosi veramente qualificabili come esperti. Tale circostanza spesso rende vano il mantenimento dell'anonimato dei revisori o l'evitare il conflitto di interessi. Inoltre aumenta le possibilit\u00e0 che un organizzatore non sia in grado di reclutare veri esperti - persone che hanno avuto lavori simili sottoposti a revisione, e che possono leggere tra le righe. Riviste di scarso prestigio e istituti che concedono piccoli finanziamenti si trovano in particolare difficolt\u00e0 nel reclutare esperti. Da ultimo, l'anonimato dei revisori scelti aggiunge un'ulteriore difficolt\u00e0 alla ricerca di revisori.\nTradizionalmente i revisori non sono noti agli autori, ma questo aspetto sta cambiando lentamente. In alcuni ambienti accademici la maggior parte delle riviste offrono ai revisori la scelta se rimanere anonimi o meno; gli articoli talvolta contengono, nella sezione dei riconoscimenti, ringraziamenti a revisori (chiamati per nome) che hanno aiutato a migliorare l'articolo.\nNei circoli scientifici di fatto credito e reputazione sono fattori ritenuti importanti ed essere un giudice per una rivista prestigiosa pu\u00f2 essere considerato senz'altro un'onorificenza, ma spesso le restrizioni poste dall'anonimato rendono impossibile per essi stessi dichiarare pubblicamente di essere stati dei revisori di un certo articolo sebbene in alcuni campi i revisori possano anche non essere anonimi. Credito e reputazione vengono quindi stabiliti principalmente dalle proprie pubblicazioni e non dall'attivit\u00e0 di revisione. Per i revisori fungere da \"giudice\", oltre che motivo di prestigio, pu\u00f2 rappresentare anche una condizione per ricevere un finanziamento o per diventare membro di un'associazione professionale.\nTempi di revisione.\nLa revisione paritaria pu\u00f2 essere un processo lento in quanto uno studio specialistico deve essere opportunamente valutato da specialisti; il compito da parte del redattore di selezionare il gruppo di revisori a partire da un'ampia bancadati pu\u00f2 richiedere diverse settimane di tempo in modo da ridurre i rischi di rifiuto per motivi di impegno o divergenza di competenze. La velocit\u00e0 di revisione \u00e8 altres\u00ec importante per gli autori. Un metodo provato per velocizzare il processo \u00e8 quello di pagare i revisori, ma \u00e8 poco utilizzato temendo una diminuzione di oggettivit\u00e0 nelle recensioni. Solitamente i periodici si limitano a pubblicare una lista dei loro collaboratori e i ringraziamenti.\nProblemi aperti e critiche.\nLa questione dei costi.\nUn altro problema della revisione paritaria \u00e8 il costo. I revisori non vengono pagati, ma \u00e8 la selezione il momento che incide di pi\u00f9 sul costo della pubblicazione: include gli stipendi dei redattori e degli assistenti di redazione, il prezzo dei \"software\" per l'archiviazione e la gestione delle revisioni e degli strumenti di comunicazione (fax, posta, telefono).\nLa diffusione di Internet ha drasticamente abbassato i costi e, nello stesso tempo, ridotto grandemente i tempi, perch\u00e9 ormai, le comunicazioni sono in tempo reale. Sono stati lanciati sul mercato vari sistemi web per la revisione paritaria, ad accesso limitato per autori, revisori e redattori, con diversi costi e diversi livelli di funzionalit\u00e0. Questi sistemi permettono all'autore di effettuare l'upload dell'articolo che, convertito in formato PDF, \u00e8 immediatamente reperibile dal redattore e dai revisori. Le spese postali sono eliminate e tutto il processo diventa molto pi\u00f9 veloce. Con tali sistemi diventa necessario assumere nello staff redazionale persone che gestiscano l'invio degli articoli \"on line\" e assistano gli autori e i revisori che non sanno utilizzare correttamente il sistema.\nUn'ulteriore riduzione dei costi e dei tempi pu\u00f2 essere attuata con l'applicazione di una metodologia wiki, ovviamente se sussistono condizioni che la favoriscano, in prima linea una grande sintonia tra i revisori.\nNonostante ci\u00f2, nel 2012, scoppi\u00f2 una rivolta da parte di circa 3000 tra scienziati e ricercatori universitari che aderirono alla piattaforma \u201cIl costo della conoscenza\u201d che mira a boicottare il colosso editoriale Elsevier, a causa dei costi alti e della vendita a grandi pacchi, che impedisce di limitare le spese agli atenei, facolt\u00e0 e dipartimenti.\nLa questione dell'attendibilit\u00e0.\nLa questione pi\u00f9 importante e discussa verte sull'affidabilit\u00e0: quanto \u00e8 attendibile la revisione paritaria? Questo sistema si fonda di fatto sull'integrit\u00e0 della comunit\u00e0 scientifica ed \u00e8 ci\u00f2 che ha permesso l'affermarsi di un consenso nel tempo sulle varie teorie scientifiche grazie anche alla verifica sperimentale, ma la soggettivit\u00e0 dei recensori non \u00e8 completamente eliminabile. Questi vengono influenzati positivamente e negativamente da diversi fattori estranei alla qualit\u00e0 del materiale da esaminare, come prova uno studio del \"Journal of the American Medical Association\". La discriminazione nella revisione paritaria esiste nella sopravvalutazione di autori noti o \"protetti\" da istituzioni prestigiose, ma anche nelle differenze geografiche o di sesso, oppure pu\u00f2 essere causata da un conflitto di interesse.\nOltre a ci\u00f2, nel 2013 il Nobel Randy Schekman ha criticato alcune delle pi\u00f9 prestigiose riviste scientifiche, proprio perch\u00e9 \"distorcono il processo scientifico\". Le accuse sono durissime: le principali riviste scientifiche internazionali (\"Nature\", \"Cell\" e \"Science\") sono paragonate a tiranni: pubblicano in base all'appeal mediatico di uno studio, piuttosto che alla sua reale rilevanza scientifica. Da parte loro, visto il prestigio, i ricercatori sono disposti a tutto, anche a modificare i risultati dei loro lavori, pur di ottenere una pubblicazione.\nIniziative e progetti di controllo.\nPer verificare possibili abusi nella revisione paritaria nel 1999 \u00e8 stato fondato da un gruppo di redattori il COPE (\"Commitee on Publication Ethics\"). L'iniziativa ha ora carattere pubblico e segnala e discute sul suo sito i casi di cattiva condotta. Questa non \u00e8 legata solo alle discriminazioni, ma anche e soprattutto al pericolo di plagio: in quattro anni il COPE ha segnalato settanta casi di pubblicazioni simili tra loro. Al COPE si sono associati nel tempo, come membri, alcune delle principali case editrici del settore scientifico: Elsevier, Wiley Blackwell, Springer, Taylor &amp; Francis, Palgrave Macmillan and Wolters Kluwer.\nRichard Smith, caporedattore del \"British Medical Journal\" fra il 1999 e il 2004, citando un esperimento condotto dalla rivista durante la sua gestione, ha affermato nel 2015 che non c'\u00e8 nessuna prova che la revisione paritaria prima della pubblicazione abbia contribuito a migliorare gli studi o a scoprire errori o frodi. Un metodo molto sostenuto dal gruppo BMJ per diminuire gli abusi nella revisione paritaria \u00e8 di eliminare l'anonimato dei recensori: l'\"apertura\" del processo dovrebbe anche portare credito ai recensori ed \u00e8 fortemente richiesta dagli autori.\nQuesto metodo \u00e8 criticabile perch\u00e9 pu\u00f2 portare troppa \"diplomazia\" nelle recensioni, cio\u00e8 eliminarne la forza critica. \u00c8 sperabile che una standardizzazione delle procedure e la conseguente istruzione dei recensori possa portare una minore soggettivit\u00e0. Per quanto riguarda la cattiva condotta, sono state create altre associazioni con gli stessi fini del COPE, come lo \"US Office of Research Integrity\" organizzazione governativa statunitense, la WAME (\"World Association of Medical Editors\") creata nel 1995, e il \"Danish Council on Scientific Dishonesty\" agenzia del ministero di Scienze, educazione e studi superiori del governo danese. Queste organizzazioni credono nel ruolo dell'educazione e a questo scopo diffondono linee guida, applicando sanzioni solo come ultima risorsa.\nL\u2019attendibilit\u00e0 \u00e8 questione di etica delle persone e delle organizzazione oltrech\u00e9 di competenza disciplinare. La comunit\u00e0 scientifica si \u00e8 chiesta in base a quali presupposti \u00abdue giudici anonimi, scelti segretamente dalla direzione di una rivista, dovrebbero garantire una valutazione accurata e imparziale dei testi loro sottoposti\u00bb, tenuto conto che il selezionatore \u00e8 afferente a editori commerciali il cui primario fine lucrativo \u00e8 lontano dall\u2019\"ethos\" della ricerca.\nIl problema rimane ancora aperto e dibattuto.\nRevisione paritaria aperta.\nLa revisione paritaria aperta \u00e8 un processo alternativo al modello chiuso tradizionale. I contenuti sono pubblicati per un certo periodo nel sito Internet di una comunit\u00e0 di riferimento, nel quale restano consultabili gratuitamente e possono essere commentati per osservazioni, richieste di chiarimenti e critiche, tendenzialmente da chiunque. \nIl metodo \u00e8 quello della discussione libera e dell'uso pubblico della ragione, all'interno di una comunit\u00e0 disciplinare complessa, ma priva di gerarchie, che condivide regole trasparenti sulle fonti ammissibili e sulle procedure da seguire.\nAffare Sokal.\nNel 1996 il professore universitario di fisica Alan Sokal, per dimostrare la problematicit\u00e0 dei meccanismi di selezione dei contenuti di riviste culturali, riusc\u00ec a pubblicare sulla rivista accademica \"Social Text\" un falso articolo di filosofia, dal titolo \"Transgressing the Boundaries: Towards a Transformative Hermeneutics of Quantum Gravity\" (\"Violare le frontiere: verso un'ermeneutica trasformativa della gravit\u00e0 quantistica\"), dimostrando a suo avviso come inserendo frasi politicamente allineate alle tendenze ideologiche dei redattori fosse possibile pubblicare scritti privi di senso.\nIn Italia.\nL'uso di revisori anonimi in Italia per il finanziamento e per la valutazione della ricerca \u00e8 utilizzato almeno dal 1997, per quel che riguarda i \"progetti di rilevante interesse nazionale\" (PRIN). L'uso della revisione paritaria continua tuttora (dati del PRIN 2009, bandito nel 2010 e assegnato verso la fine del 2011).\nAnche le attivit\u00e0 di ricerca finanziate dal progetto \"Futuro in ricerca\" (spesso denominato FIR), dedicate ai giovani ricercatori, sono valutate mediante un processo di revisione paritaria."}
{"id": "3348666", "revid": "1442080", "url": "https://it.wikipedia.org/wiki?curid=3348666", "title": "Napa Open 1981 - Singolare", "text": "Il singolare del torneo di tennis Napa Open 1981, facente parte della categoria Grand Prix, ha avuto come vincitore Sammy Giammalva che ha battuto in finale Scott Davis 6-3, 5-7, 6-1."}
{"id": "3348673", "revid": "490388", "url": "https://it.wikipedia.org/wiki?curid=3348673", "title": "Eptoso", "text": "Un eptoso \u00e8 un monosaccaride con sette atomi di carbonio.\nGli aldosi appartenenti a questo gruppo sono gli aldoeptosi, mentre i chetosi rappresentano i chetoeptosi.\nIn natura esistono pochi esempi di tali monosaccaridi C7, tra i quali si possono citare:\nInoltre gli eptosi rappresentano alcuni dei componenti dei lipopolisaccaridi."}
{"id": "3348676", "revid": "81195", "url": "https://it.wikipedia.org/wiki?curid=3348676", "title": "Eptosi", "text": ""}
{"id": "3348682", "revid": "1573940", "url": "https://it.wikipedia.org/wiki?curid=3348682", "title": "Chiesa di San Vincenzo de Paoli (Cagliari)", "text": "San Vincenzo de Paoli \u00e8 una chiesa di Cagliari situata in via Bosa, nel quartiere Villanova, non molto lontana dalla chiesa di San Domenico. \u00c8 conosciuta anche come \"chiesa della Missione\".\nStoria.\nLa piccola chiesa venne costruita a partire dal 1950, dietro progetto di Augusto Valente, per sostituire la grande cappella della Casa della Missione, eretta nel 1915 e consacrata nel 1922, distrutta dai bombardamenti del 1943. La nuova chiesa venne inaugurata nel 1951.\nDescrizione.\nL'edificio \u00e8 in stile neoromanico, come il prospetto della cattedrale di Santa Maria. La facciata a salienti, in pietra chiara, \u00e8 ornata da archetti pensili e dal motivo del rombo gradonato (ripetuto anche all'interno, nei confessionali lignei). Sulla lunetta del portale si trova il mosaico raffigurante san Vincenzo de Paoli.\nL'interno \u00e8 semplice, a pianta a croce latina e tre navate, separate da colonne. La copertura \u00e8 a capriate.\nIl campanile si trova a sinistra dell'abside; \u00e8 a canna quadra, con bifore e trifore."}
{"id": "3348683", "revid": "984922", "url": "https://it.wikipedia.org/wiki?curid=3348683", "title": "Kylene Barker", "text": " Dopo l'anno di servizio da Miss America, la Barker ha aperto il \"D. Kylene Ladies Apparel\" sulla Worth Avenue a Palm Beach in Florida, che ha gestito per tredici anni.\nNegli anni novanta Kylene Barker \u00e8 entrata a far parte del business dei campi da golf, lei stessa diventa una esperta giocatrice di golf e nel 2002 ha sposato il golfer canadese Ian McNeill.\nKylene Barer vive fra il suo cottage chiamato \"Muskokas\" in Canada e Naples in Florida."}
{"id": "3348689", "revid": "1498232", "url": "https://it.wikipedia.org/wiki?curid=3348689", "title": "Giampaolo Coral", "text": "Biografia.\nInizia la sua attivit\u00e0 musicale a 14 anni come organista nella sua citt\u00e0 natale di Trieste. Dopo essersi diplomato in pianoforte presso il Conservatorio Benedetto Marcello a Venezia, ha avviato la sua carriera come Maestro Sostituto presso il Teatro Comunale Giuseppe Verdi di Trieste (1967-1973) e come consulente musicale del Teatro Stabile del Friuli Venezia Giulia e di Veneto Teatro (1977-1985). Contemporaneamente era attivo come direttore di coro e come docente di \"Esercitazioni corali\" presso il Conservatorio Statale di Musica Giuseppe Tartini di Trieste (1971-2001). Dal 1982 \u00e8 stato socio della Societ\u00e0 Italiana degli Autori ed Editori (SIAE).\n\u00c8 stato direttore artistico del Premio Musicale Citt\u00e0 di Trieste, concorso internazionale di Composizione musicale, membro della Federazione dei Concorsi Internazionali di Ginevra. Nel 1987 ha fondato a Trieste un'associazione (Chromas - Associazione Musica Contemporanea) della quale \u00e8 stato direttore artistico e responsabile e del festival \"Trieste Prima - Incontri Internazionali con la Musica Contemporanea\". Dal 1995 al 2004 \u00e8 Direttore Artistico del Settore Musica di Trieste Contemporanea (http://www.triestecontemporanea.it).\nNel 1970 esordisce in Germania, con la sua prima opera orchestrale, il \"Requiem per Jan Palach ed altri\" (1969), eseguito dallo Stadt-Symphonie Orchester, Gelsenkirchen e nel 1971 nella sua citt\u00e0 natale, al Teatro Comunale G. Verdi, con \"Magnificat\" per soprano e orchestra che verr\u00e0 ripreso nel 1973, nella Grosser Musikvereinssaal di Vienna dalla ORF Symphonie Orchester e nel 1976 dall'Orchestra della RAI di Milano.\nHa composto varie opere teatrali, tra cui il balletto \"Favola - pantomima romantica\" (E. W. Korngold), rappresentato nella stagione lirica 1981-1982 del Teatro Comunale G. Verdi di Trieste, \"Il canto del cigno\" (A. \u010cechov), premiata al Concorso Internazionale per opera da camera \u201cCarl Maria von Weber\u201d, indetto dalle Dresdner Musikfestspiele e dalla Staatsoper Dresden. Nel 1983 ha composto l'opera \u201cMr. Hyde?\u201d (R. L. Stevenson), eseguito nel 2008 dal Teatro G. Verdi di Trieste e l'opera da camera \u201cDemoni e fantasmi notturni della citt\u00e0 di Perla\u201d eseguita al Mittelfest di Cividale del Friuli nel 1999 e nell'anno successivo a Zagabria.\nHa scritto 4 opere di teatro musicale radiofonico, una delle quali \u00e8 stata presentata, con la regia di Giorgio Pressburger, all'\"Atelier sur la prise du son dans le th\u00e9\u00e2tre radiophonique\", indetto a Hilversum, dall'Union Europ\u00e9enne de Radiodiffusion. \nNotevole, inoltre, la produzione di musiche di scena (circa 2000 repliche) per 25 spettacoli di prosa rappresentati in teatri italiani ed esteri (Burgtheater Wien, Festival of Two Worlds Charleston, Narodno Kazalisce Zagreb, Schauspielhaus Graz, Slovensko Narodno Gledalisce Lubiana, etc.), collaborando con registi quali Franco Enriquez, Francesco Macedonio, Furio Bordon, Sandro Sequi, Paolo Magelli, Gianfranco De Bosio, Giorgio Pressburger, Franco Giraldi.\nLa sua attivit\u00e0 principale \u00e8 concentrata sulla composizione di musica orchestrale e da camera, tra cui molte opere con voce sia cantata sia recitante. Ha inoltre una notevole produzione di musiche corali con e senza accompagnamento strumentale.\nHa vinto numerosi premi internazionali, tra cui il Concorso internazionale Premio Musicale Citt\u00e0 di Trieste, il Prix de Composition Musicale Prince-Pierre-de-Monaco, il Premio Gianfrancesco Malipiero (Treviso), il Premio di Composizione Musicale dell'Unione dei Compositori Ungheresi (Budapest), il XIII Concurso Internacionale de Composicion Musical (Tolosa, Spagna), il Concours Europ\u00e9en de Composition (Lovanio, Belgio), l'Internationaler Wettbewerb f\u00fcr Kammeroper \"Carl Maria von Weber\" (Dresda), il Premio Internacional de Musica Oscar Espl\u00e0 (Alicante), il Premio Internazionale di Composizione Musicale Tone Tomsi\u0107 (Lubiana, Slovenia), il Concours International de Composition de Musique Sacr\u00e9e (Friburgo, Svizzera) e l'International Edvard Grieg Memorial Competition for Composers (Oslo, Norvegia)."}
{"id": "3348693", "revid": "110157", "url": "https://it.wikipedia.org/wiki?curid=3348693", "title": "Curling alla XXV Universiade invernale - Torneo maschile", "text": "Il torneo maschile di curling alla XXV Universiade invernale si \u00e8 svolto a Erzurum, in Turchia, dal 27 gennaio al 6 febbraio 2011."}
{"id": "3348696", "revid": "38475349", "url": "https://it.wikipedia.org/wiki?curid=3348696", "title": "Fiat 656F", "text": ""}
{"id": "3348709", "revid": "400694", "url": "https://it.wikipedia.org/wiki?curid=3348709", "title": "Elluz Peraza", "text": "Biografia.\nEletta Miss Venezuela nel 1975 in rappresentanza dello stato di Gu\u00e1rico, la Peraza rinunci\u00f2 al titolo due giorni dopo la vittoria per potersi sposare. La seconda classificata Judith Castillo, rappresentante dello stato di Nueva Esparta prese il suo posto come Miss Venezuela.\nIn seguito la Peraza \u00e8 diventata un'affermata attrice, principalmente di telenovela. Dal 1976 al 2010 ha preso parte ad oltre venticinque produzioni televisive, tra le quali \"El fantasma de Elena\", \"La mujer del presidente\", \"Perro amor\" e cinematografiche. Nel 1981 ha vinto il Meridiano de Oro come miglior attrice venezuelana."}
{"id": "3348713", "revid": "1305772", "url": "https://it.wikipedia.org/wiki?curid=3348713", "title": "Beyond", "text": ""}
{"id": "3348717", "revid": "765341", "url": "https://it.wikipedia.org/wiki?curid=3348717", "title": "Nikolaj Sergeevi\u010d Zverev", "text": "Biografia.\nNon sono reperibili, al momento, fonti documentarie precise per la data di nascita di Nikolaj Zverev, n\u00e9 per la data di morte poich\u00e9 gli atti anagrafici dell'impero zarista delle famiglie nobili, cos\u00ec come le documentazioni delle chiese ortodosse della Metropolia russa, furono bruciate nei giorni della rivoluzione d'ottobre. Tuttavia, se le fonti documentarie anagrafiche sono incomplete, la tradizione orale degli allievi di Zverev (in particolar modo di Aleksandr Skrjabin e Sergej Rachmaninov) possono essere reputate attendibili. Di nobile stirpe e appartenente a una delle casate aristocratiche pi\u00f9 influenti della Russia zarista, mentre studiava matematica e fisica all'Universit\u00e0 imperiale di Mosca, seguiva da privatista le lezioni di pianoforte di Alexander Dubuque (1812\u201398). La famiglia gli viet\u00f2 sempre di intraprendere la \u201cdisonorevole\u201d carriera pianistica, ma nonostante questo Nikolaj Sergeevi\u010d Zverev, pur non entrando in conservatorio, continu\u00f2 lo studio privato del pianoforte con Adolf von Henselt.\nAscoltato in un memorabile concerto (talmente ostacolato in tutti i modi dalla sua famiglia tanto che Zverev fu cacciato di casa per disonore nello stesso giorno della performance) da Nikolaj Rubin\u0161tejn, il grande didatta russo impressionato dalla sensibilit\u00e0 e nobilt\u00e0 pianistica del giovane Zverev, gli chiese di diventare insegnante al Conservatorio di Mosca. Nikolaj Zverev si dedic\u00f2 in modo assoluto all'insegnamento che divent\u00f2 una vocazione prioritaria e assolutamente fagocitante tutti gli aspetti vitali, compreso il matrimonio e la vita familiare. Ospit\u00f2 gratuitamente nella sua abitazione giovani studenti meritevoli, ma con pochi mezzi; fu l'insegnante dei pi\u00f9 grandi pianisti russi della fine ottocento e inizio del novecento dello scorso millennio: Aleksandr Il'i\u010d Ziloti, Sergej Rachmaninov, Aleksandr Skrjabin, Konstantin Igumnov, Aleksandr Gol'denvejzer. Nel suo metodo d'insegnamento seguiva le tendenze stilistico-musicali di P\u00ebtr Il'i\u010d \u010cajkovskij, Aleksandr Taneev, Anton Arenskij, Anton Rubinstein, Vasilij Safonov.\nDidatticamente Zverev aveva una visione olistica e interdisciplinare della musica pianistica e, proprio per questo, pose le basi della didattica pianistico-culturale (interdisciplinarit\u00e0 tra musica, letteratura, arte figurativa, coreutica e drammaturgica). Confortato e accudito con affetto riconoscente da parte di tutti gli allievi che aveva cresciuto al Conservatorio di Mosca, si spense all'et\u00e0 di 61 anni il 30 settembre del 1893.\nImpatto culturale.\nNel clima raffinato e d'\u00e9lite dell'impero zarista, Zverev, con le sue scelte e inclinazioni, os\u00f2 mettere in discussione i presupposti del Regime di Nicola I, che dopo la rivolta dei Decabristi, instaur\u00f2 un vero e proprio corpo segreto di polizia (la Terza Sezione con lo scopo di controllare la vita sociale e politica). Zverev proprio in un clima inquisitorio, pose le basi del pianismo russo. La \"guardia personale\" di Nicola I partecipava e interveniva violentemente ad ogni manifestazioni culturale, letteraria, musicale e artistica di tendenza occidentalizzante (Dostoevskij, Gogol', Pu\u0161kin e Turgenev furono perseguitati proprio per le loro inclinazioni e scelte di pensiero). Pur se di nobile famiglia, anche Zverev fu avversato dalla polizia di Nicola I e dei suoi successori. La scelta di intraprendere, per un giovane di nobili casate, l'attivit\u00e0 pianistica significava, di fatto, rompere con gli schemi sociali imperiali."}
{"id": "3348720", "revid": "110157", "url": "https://it.wikipedia.org/wiki?curid=3348720", "title": "Curling alla XXV Universiade invernale - Torneo femminile", "text": "Il torneo femminile di curling alla XXV Universiade invernale si \u00e8 svolto a Erzurum, in Turchia, dal 27 gennaio al 6 febbraio 2011."}
{"id": "3348723", "revid": "149727", "url": "https://it.wikipedia.org/wiki?curid=3348723", "title": "Castellino sul Biferno", "text": ""}
{"id": "3348727", "revid": "1543377", "url": "https://it.wikipedia.org/wiki?curid=3348727", "title": "24 Ore di Le Mans 1987", "text": "La 55\u00aa edizione della 24 Ore di Le Mans si \u00e8 svolta il 13 e 14 giugno 1987 sul Circuit de la Sarthe.\nQuesta gara \u00e8 la 5\u00aa manche del Campionato Mondiale Sportprototipi 1987 (WSC - World Sportscar Championship) e vi parteciparono vetture del Gruppo C1, IMSA GTP e Gruppo C2.\nContesto.\nSu richiesta della Federazione Motociclistica Internazionale per il Gran Premio motociclistico di Francia, nel 1987 viene realizzata in tempo per la 24 Ore la \"chicane Dunlop\", che riduce la velocit\u00e0 di percorrenza della prima curva del tracciato da circa 260\u00a0km/h a 160\u00a0km/h e incrementa le dimensioni della via di fuga.\nA differenza delle edizioni precedenti, risoltesi in una contesa tra la squadra ufficiale Porsche e le sue squadre clienti, per l'edizione del 1987 si presenta al via un parco vetture pi\u00f9 variegato. Prima fra tutte vi \u00e8 la Jaguar, che con la sua XJR-8 ha colto la vittoria nelle prime quattro gare del mondiale Endurance, disputatesi a Jarama, Jerez, Monza e Silverstone, infliggendo cocenti sconfitte alla rivale tedesca di Stoccarda e usando la 1000 km di Silverstone come banco di prova per la sua \"XJR-8LM\", versione specifica per la gara pi importante dell'anno.\nCome al solito, tra i pretendenti alla vittoria della gara c'\u00e8 la squadra ufficiale Porsche, che ha rimarcato la sua competitivit\u00e0 gi\u00e0 dall'inizio della stagione vincendo sia la 24 Ore di Daytona che la 12 Ore di Sebring, due prestigiosissime gare fuori campionato, con la collaudata 962C. Ma le sconfitte subite mettono pressione alla squadra e a peggiorare le cose ci si mette anche l'incidente occorso sulla pista di collaudo di Weissach una settimana prima della gara, dove Hans Stuck distrugge la vettura destinata a Jochen Mass e Bob Wollek, una dei quattro soli esemplari disponibili per la 24 Ore, e per punizione si ritrova assegnato alla vettura di riserva col suo co-equipier Derek Bell.\nAd affiancare la Casa Madre con le loro \"962C\" ci sono i pi\u00f9 affezionati ed esperti \"team clienti\", quali il Joest Racing, il Kremer Racing (entrambi gi\u00e0 vincitori sul Circuit de la Sarthe) e il \"Brun Motorsport\": il primo e il secondo con due vetture e il terzo con tre, insieme alla squadra francese Primagaz Comp\u00e9tition, che schiera una \"962C\" e la sua \"Cougar C20\", che monta lo stesso propulsore. Anche il \"Richar Lloyd Racing\" \u00e8 presente con la sua particolare \"962C\" dal telaio \"honeycomb\" (progettato da Nigel Stroud come quello della precedente \"956\" del team) e dall'aerodinamica specifica.\nAnche le Sauber-Mercedes, reduci dal clamoroso capottamento in velocit\u00e0 del 1985 e dai ritiri per problemi tecnici dell'anno precedente, erano presenti alla Sarthe con due esemplari dalla loro nuova C9 affidati alle coppie Henri Pescarolo/Mike Thackwell e Johnny Dumfries/Chip Ganassi. Il team svizzero aveva incrementato le sue potenzialit\u00e0 anche grazie al maggior supporto tecnico e di personale fornito dai tedeschi.\nIscritte alla gara anche le Toyota 87C del team \"Tom's\", le Nissan R87 ufficiali e le sempre presenti Welter-Meunier, con le due aerodinamicissime \"WM P86\" e \"WM P87\" spinte da motori Peugeot V6 turbo, mentre altri team privati con vetture \"C1\" degli anni precedenti e un nugolo di prototipi di classe \"C2\" (principalmente vetture con telaio \"Tiga\" o \"Spice\") riempivano la griglia.\nDa notare infine la presenza di tre vetture di classe IMSA GTP: due \"Mazda 757\" ufficiali, dotate di Motore Wankel e la Porsche 961 a trazione integrale, derivata dalla 959 stradale.\nQualifiche.\nDurante le qualifiche la squadra ufficiale di Stoccarda perde una delle sue tre vetture quando Price Cobb sbanda sull'olio lasciato in pista da qualche altro concorrente nei pressi di Maison Blanche, finisce sopra il guard rail e ricade gi\u00f9 perdendo molto carburante, che si incendia carbonizzando la macchina, in quanto il pilota sfugge illeso dal rottame senza essere riuscito ad attivare l'estintore di bordo. Dopo questo incidente, Cobb non pu\u00f2 far altro che cambiare aria e si aggrega all'equipaggio del team inglese \"Richard Lloyd Racing\", mentre i suoi compagni di vettura vengono spostati dalla Porsche l'uno sulla 962C numero 18 (Vern Schuppan) e l'altro (Keis Nierop) sulla Porsche 961 schierata tra le \"IMSA GTP\".\nLa pole position fu appannaggio della Porsche 962C ufficiale n\u00ba18 di Bob Wollek in 3'21\"090, seguiti dai compagni di squadra. Alle spalle della prima fila tutta tedesca vi erano le tre Jaguar XJR-8LM, con le vetture n\u00ba4, 6 e 5 nell'ordine, seguite dalla Cougar C20-Porsche di Raphanel/Regout/Courage e dalle Sauber C9-Mercedes, entrambe in quarta fila. Chiudevano la top ten le 962C \"clienti\" dei team Joest Racing, con van der Merwe/Robinson/Hobbs, e Richard Lloyd Racing (Palmer/Weaver/Cobb/Petit). Entro le prime venti vetture troviamo anche la vecchia WM86 guidata da Raulet/Pessiot/Migault (la pi\u00f9 moderna WM87 era al 21\u00ba posto), le Toyota e le Nissan ufficiali, con quest'ultima casa che non aveva impressionato favorevolmente.\nLa sera dopo le ultime qualifiche, avvenne un episodio increscioso: gli organizzatori consegnarono alle squadre il carburante da usare per la gara, ma subito la Porsche ne contest\u00f2 la qualit\u00e0 nonostante le rassicurazioni dell'ACO. Per sostenere le sue tesi, la casa automobilistica di Stoccarda fece girare in strada una vettura di serie, nello specifico una Porsche 944 Turbo, e tenne sotto controllo i parametri della centralina dell'iniezione elettronica: risult\u00f2 che il numero di ottano era di 97 anzich\u00e9 97,8 e questo imponeva alla gestione elettronica del motore di ridurre l'\"anticipo di accensione\" e di conseguenza il rendimento del propulsore. La Elf si offr\u00ec di fornire la necessaria quantit\u00e0 di additivo per correggere il difetto, declinando per\u00f2 ogni responsabilit\u00e0 sugli eventuali danni, ma la Porsche prefer\u00ec non accettare e ritar\u00f2 le centraline delle sue sportprototipo e le squadre clienti fecero lo stesso basandosi sulle indicazioni ricevute, allo scopo di evitare rotture ai propulsori, gi\u00e0 a rischio di detonazione per poter essere competitivi sul piano dei consumi con le Jaguar, i cui V12 aspirati non pativano particolarmente tale carburante dalla inferiore qualit\u00e0.\nGara.\nLa gara ebbe inizio sotto un cielo plumbeo, con la pioggia che aveva appena smesso di cadere dopo aver tormentato intermittentemente il circuito per tutta la settimana precedente, lasciando alle scuderie l'azzardo di quali pneumatici montare e cos\u00ec quelle ufficiali montarono quelle intermedie, per poi passare presto alle slick con l'asciugarsi della pista in un turbinio di cambi nella classifica, che vide al comando fin dal via la vettura detentrice della pole, seguita dalla gemella di Hans Stuck e la Jaguar di Martin Brundle, gli unici in grado di mantenere la posizione nel caos generatosi.\nNon pass\u00f2 molto tempo che le conseguenze dell'uso della benzina inadeguata si mostrarono in tutta la loro drammaticit\u00e0, portando nell'arco della prima mezz'ora di gara al ritiro di entrambe le Porsche 962 del Joest Racing e di una del Kremer Racing e, poco dopo un'ora dal via, della vettura ufficiale di Jochen Mass, tutte e quattro per colpa di pistoni forati a causa della detonazione. Un balletto di accuse si scaten\u00f2 tra la Porsche e l'ACO, coi team privati che ritenevano che la casa madre li stesse usando come cavie per trovare la giusta taratura della centralina e trovando conforto nelle sibilline parole di Peter Schutz, dirigente di Stoccarda, seguite alla sconfitta del team ufficiale nel 1985: \"La Porsche\" deve vincere a Le Mans\".\nQuesto lasciava l'unica 962 ufficiale a battersi contro le Jaguar, che viaggiavano regolari, le rimanenti 962 private, la Cougar/Porsche francese e le veloci Sauber C9, con cui Dumfries aveva segnato il giro pi\u00f9 veloce, prima di ritirarsi col motore rotto. Il suo compagno di squadra Pescarolo fu vittima di un problema meccanico e dovette mettersi ripararlo lungo la pista, per poi riuscire dopo due ore a riportare la vettura ai box, dove non trov\u00f2 nessuno ad aspettarlo: avevano dichiarato l'auto \"ritirata\" e stavano gi\u00e0 facendo i bagagli e ci volle tutta la sua autorevolezza per ottenere dall'ACO il permesso di rientrare in gara; a poco valsero i suoi sforzi, perch\u00e9, dopo essere ripartito verso le 23.00, si ritir\u00f2 alle 4:36 per lo scoppio di uno pneumatico lungo il rettilineo dell'Hunaudi\u00e8res.\nMentre Pescarolo cercava di rientrare in gara, durante il pomeriggio la 962 ufficiale superstite e le XJR-8LM si scambiavano le posizioni: allo scadere della prima ora la Jaguar nr.4 di Eddie Cheever/Raul Boesel era al comando, alla seconda e alla terza vi era la Porsche che per\u00f2 perdeva margine, inseguita dalle tre vetture inglesi e dalla 962 del \"Richard Lloyd Racing\", tutti nello stesso giro e questo balletto prosegu\u00ec fin dopo la mezzanotte, coi tedeschi che sfruttavano ogni minima goccia di carburante tra un rifornimento e l'altro, mentre gli inglesi (al comando per tutto il tardo pomeriggio, fino all'imbrunire) si permettevano di giocare al \"gatto col topo\" in virt\u00f9 del loro margine di consumo, valutabile intorno al 5%. Questa situazione non lasciava margine di strategia alla Porsche: dovevano spingere al massimo, portandosi al limite di restare a secco lungo il circuito.\nL'inevitabile schianto lungo il rettilineo dell'Hunaudi\u00e8res, che quasi ogni anno funestava la corsa, vide protagonista la Jaguar nr.5 di Winston Percy, che intorno alle 02:40 and\u00f2 a sbattere contro il guard-rail a causa dell'esplosione di uno pneumatico posteriore deterioratosi per il lento sgonfiaggio dovuto ad una foratura, spargendo detriti per quasi 400 metri e lasciando il pilota illeso.\nEntr\u00f2 quindi la \"safety car\" per dar modo ai commissari di pista di ripulire il tracciato, ma lo schianto di Percy ridusse le capacit\u00e0 del team inglese di pressare i tedeschi, in quanto le Jaguar superstiti montarono precautelarmente pneumatici pi\u00f9 duri, rallentando cos\u00ec i tempi sul giro e le due ore di gara in regime di neutralizzazione permisero alla Porsche di alleviare il loro timore di non riuscire ad arrivare in fondo alla gara coi 2550 litri permessi dal regolamento.\nLa gara riprese alle 04:33, con la vettura nr.6 di Martin Brundle e John Nielsen che cercava di recuperare terreno sulla Porsche in testa alla corsa, arrivando verso le 06:00 a portarsi a pochi secondi da essa; ma a questo punto una serie di inconvenienti vanific\u00f2 gli sforzi: dapprima, verso le 7.00 una sosta cautelativa per sostituire un treno di pneumatici che dava vibrazioni all'avantreno li fece scendere al quinto posto, poi, prima delle otto, la rottura di una delle testate li fece ritirare definitivamente. Ma i guai continuarono a colpire il team inglese: Cheever, sbagliando un cambio di marcia inser\u00ec la \"retro\", spaccando la scatola del cambio sulla XJR-8LM nr.4 e, dopo una prima sosta per una riparazione di fortuna, rimase di nuovo fermo ai box per oltre 40 minuti, rientrando cos\u00ec in gara solo al quinto posto. A sei ore dalla fine nessuno dei concorrenti poteva pi\u00f9 impensierire la vettura al comando, a meno di un improbabile errore di guida dei suoi abili ed esperti piloti Bell, Stuck e Holbert, e l'ultimo quarto di gara si trasform\u00f2 in una parata: vittoria per la squadra ufficiale Porsche, seguita a venti giri di distacco dalla 962 privata della Courage Comp\u00e9tition, che faceva suo anche il gradino pi\u00f9 basso del podio con la sua \"Cougar C20\", mentre la Jaguar otteneva il quinto posto a trenta giri di distacco, preceduta anche dalla 962 del \"Kremer Racing\", piazzandosi davanti alla Spice SE86C ufficiale, sesta assoluta, e alla Mazda 757, settima, entrambe vincitrici delle rispettive categorie.\nDopo la gara, le analisi sugli pneumatici della XJR-8LM di Percy rivelarono che la scelta della Jaguar di usare mescole pi\u00f9 dure sulle due vetture ancora in gara era stata un eccesso di cautela.\nClassifica finale.\nEcco la classifica ufficiale al termine delle 24 ore di gara\n\"Legenda:\""}
{"id": "3348728", "revid": "123247836", "url": "https://it.wikipedia.org/wiki?curid=3348728", "title": "Gessi Triassici", "text": "L'area dei Gessi Triassici si estende per circa 10\u00a0km lungo l'alta valle del fiume Secchia tra i comuni di Castelnovo ne' Monti e Villa Minozzo (provincia di Reggio Emilia). \u00c8 caratterizzata dalla presenza di antiche formazioni di gesso risalenti al periodo triassico (circa 200 milioni di anni fa) che il fiume ha scavato nei secoli, dando luogo a ripidi versanti della valle di un caratteristico colore bianco.\nLa zona \u00e8 sito di interesse comunitario (IT4030009) che copre un'area di quasi 2000 ettari, di cui circa un terzo nel Parco Nazionale dell'Appennino Tosco-Emiliano.\nDescrizione.\nL'origine dei gessi risale al periodo del Trias superiore, ed \u00e8 dovuta alla precipitazione e accumulo di sali presso ambienti di laguna marina in seguito a prolungate fasi di fortissime evaporazioni in periodi caldi, da cui il nome di evaporiti. Le pareti dei gessi sono caratterizzate da inclusioni di cristalli altri tipi rocce, quali dolomie scure e calcari.\nA causa dell'elevata solubilit\u00e0 della roccia gessosa, sono diffusi fenomeni carsici superficiali (doline, forre ed altre forme di erosione) e sotterranei (grotte, inghiottitoi e risorgenti). In questa zona si trovano le Fonti di Poiano, le maggiori sorgenti carsiche dell'Emilia-Romagna, caratterizzate da un'acqua con concentrazione di cloruro di sodio di circa 5gr/l e di solfato di calcio di circa 2.5 gr/l , che origina dallo scioglimento di depositi di sale presenti in profondit\u00e0 e gesso anche superficiale."}
{"id": "3348730", "revid": "110157", "url": "https://it.wikipedia.org/wiki?curid=3348730", "title": "Mediateca del Mediterraneo", "text": "La Mediateca del Mediterraneo \u00e8 un edificio con funzione polivalente di Cagliari, situato in via Mameli, e occupa gli spazi usati precedentemente come Mercato Comunale; si configura come una interessante opera d'architettura contemporanea.\nInaugurato il 30 aprile 2011, e aperto il 3 maggio 2011, lo spazio ospita mostre temporanee e permanenti, biblioteche, auditorium, uno spazio gestito dalla Cineteca Sarda, nonch\u00e9 un bar-ristorante.\nStoria.\nLa Mediateca sorge in uno spazio storico per la citt\u00e0: infatti vi fu recentemente il Mercato Comunale, sorto in sostituzione di quello del Largo Carlo Felice, e dal 1923 al 1951 il principale stadio di Cagliari, che vide le prime partite del Cagliari Calcio.\nDescrizione.\nI lavori sono iniziati nel 2007 e finiti nel 2010.\nLa struttura \u00e8 il frutto del riutilizzo delle facciate esterne della struttura del Mercato, con alcune modifiche, e la demolizione totale degli ambienti interni, per avere la struttura idonea alla nuova destinazione e pi\u00f9 libert\u00e0 di progettazione.\nL'opera d'architettura contemporanea, su progetto dello studio OP architetti associati di Venezia, si estende 105 metri in lunghezza, 30 in larghezza, per un'altezza di 10 metri.\nL'interno si presenta come la corte di un palazzo medioevale, con numerose aiuole e muretti per sedersi, con i muri in vetro trasparente.\nEsternamente l'edificio \u00e8 di forte impatto visivo, presentando delle mattonelle in cotto alternate a travertino nei primi due livelli, mentre l'ultimo livello si caratterizza da una facciata in ferro, che risalta inoltre il fatto che esso \u00e8 stato aggiunto nei recenti lavori.\nSul fronte principale \u00e8 stata realizzata una piazza con giochi architettonici di muri e scale.\nLa mediateca \u00e8 stata inaugurata una prima volta il 6 maggio 2010, nel corso della manifestazione Monumenti Aperti e la sua apertura totale \u00e8 avvenuta nel maggio del 2011.\nLa Mediateca ospita la biblioteca e l'archivio storico del comune di Cagliari, in sostituzione della struttura di via Newton, ma anche mostre temporanee, laboratori, cineteche e il centro di cultura del Maghreb.\nPer questo progetto il Comune di Cagliari si \u00e8 presentato come ospite, unico non arabo, all'appuntamento fieristico parigino Les Maghreb des Livres.\nLa mediateca \u00e8 stata inaugurata definitivamente il 30 aprile 2011, e contemporaneamente \u00e8 stata inaugurata una mostra sull'arte tipografica in Sardegna, con pezzi rari tra cui una lastra di piombo per stampare L'Unione sarda."}
{"id": "3348742", "revid": "38475971", "url": "https://it.wikipedia.org/wiki?curid=3348742", "title": "Hackers 2", "text": ""}
{"id": "3348749", "revid": "599013", "url": "https://it.wikipedia.org/wiki?curid=3348749", "title": "Claudio Toscanini", "text": "Biografia.\nClaudio Toscanini nacque a Cortemaggiore nel 1833, figlio di Angelo (1790-1860) ed Eligia Bombardi. Abbracci\u00f2 giovanissimo le idee mazziniane e, \"\"sarto irresponsabile e avventuriero\", lasci\u00f2 la casa paterna per combattere nel corso della seconda guerra di indipendenza e nella spedizione nell'Italia meridionale del 1860. Sergente del 25\u00ba Battaglione bersaglieri dell'Esercito regio, nel 1862 disert\u00f2 per seguire Giuseppe Garibaldi nella giornata dell'Aspromonte, fatto che gli cost\u00f2 la condanna a morte inflittagli dal Tribunale militare di Messina, pena che poi sar\u00e0 commutata in tre anni di carcere militare.\nIl 7 giugno 1866 si spos\u00f2 a Parma, nella chiesa di Santo Spirito, con Paola Montani (1840-1924) e con il contemporaneo scoppio della terza guerra di indipendenza si arruol\u00f2 nel Corpo Volontari Italiani di Garibaldi, combattendo in Trentino nella battaglia di Condino e in quella di Bezzecca. Fu decorato con due medaglie al valor militare conferitegli da Vittorio Emanuele II e da Giuseppe Garibaldi.\nNel 1867 nacque il figlio primogenito Arturo. In cerca di migliori condizioni di lavoro come sarto, pochi mesi dopo si trasfer\u00ec con la famiglia a Genova, ma, essendo Arturo debole di salute, la madre Paola lo riport\u00f2 a Parma, affidandolo ai nonni materni.\nClaudio Toscanini \"quando era a casa, pensava alle discussioni politiche, ai progetti sovversivi e trascorreva gran parte del suo tempo nelle osterie con gli amici a bere e a raccontare le sue avventure di guerra\"\".\nMor\u00ec a Milano nel marzo 1906 e fu sepolto con l'inseparabile camicia rossa, che indossava spesso nelle festivit\u00e0 patriottiche."}
{"id": "3348750", "revid": "63756", "url": "https://it.wikipedia.org/wiki?curid=3348750", "title": "Progetto di ricerca", "text": "Un progetto di ricerca \u00e8 un complesso di attivit\u00e0 correlate tra loro e finalizzate alla scoperta o produzione di nuova conoscenza, secondo i canoni comunemente accettati dalle varie scienze o discipline. \nSi possono distinguere le fasi di \"pianificazione\", \"esecuzione\", e \"rendicontazione\". Nella lingua italiana si tende ad identificare il progetto con la sola fase di pianificazione (o con il documento che la rappresenta), mentre in quella inglese esso comprende tutte le fasi, che peraltro vanno previste come un complesso unico dal punto di vista della gestione (cfr.: Project management).\nFinanziamento dei progetti di ricerca.\nLa formulazione di progetti di ricerca \u00e8 ormai una prassi consolidata nella comunit\u00e0 scientifica internazionale. Si \u00e8 cio\u00e8 andata affinando, da parte dei ricercatori, e soprattutto nelle istituzioni ed enti di ricerca, la tecnica della \"gestione per progetti\". In tal modo \u00e8 possibile programmare, monitorare e valutare al meglio l'attivit\u00e0 dei singoli o dei gruppi nello svolgimento del loro lavoro.\nIl settore che ha maggiormente utilizzato, e in effetti richiesto, lo sviluppo della gestione per progetti anche nell'ambito della ricerca \u00e8 quello relativo o connesso al suo finanziamento. In una multiforme societ\u00e0, sempre pi\u00f9 complessa, si \u00e8 cio\u00e8 sempre pi\u00f9 specializzata la funzione di finanziamento della ricerca da parte di Enti pubblici e privati, rispetto a quella della sua esecuzione. Se esistono pertanto, da una parte, Universit\u00e0 ed enti di ricerca (nonch\u00e9 imprese private) che impiegano personale di ricerca per svolgere le relative attivit\u00e0, vi sono anche numerosi enti o centri finanziatori della ricerca, specializzati nell'erogazione di contributi per specifici progetti presentati da singoli ricercatori, gruppi o istituzioni, ed a loro volta finanziati da autorit\u00e0 pubbliche o da privati per adempiere a tale funzione. In molti Paesi il principale finanziatore della ricerca rimane lo Stato, ma esso pu\u00f2 utilizzare diversi strumenti per implementare le politiche di sostegno alla ricerca. "}
{"id": "3348753", "revid": "547034", "url": "https://it.wikipedia.org/wiki?curid=3348753", "title": "Guerreros de Acapulco", "text": "Il Guerreros de Acapulco, \u00e8 stata una societ\u00e0 calcistica messicana, con sede ad Acapulco.\nStoria.\nIl club nacque nel 1986 quando il \"Surianos de Iguala\" si trasfer\u00ec nella citt\u00e0 di Acapulco cambiando nome in \"Club Guerreros de Acapulco\". Prese parte alla Segunda Divisi\u00f3n \"B\", terzo livello calcistico del paese ed adott\u00f2 un'uniforme rosso-blu.\nAl termine della stagione 1989-1990 venne promosso in Segunda Divisi\u00f3n dopo essere terminato secondo nella seconda fase del campionato, alle spalle del \"Cachorros Zamora\". La permanenza nel secondo livello messicano dur\u00f2 una sola stagione, che il club concluse al quartultimo posto retrocedendo nuovamente in Segunda B.\nNelle tre stagioni seguenti non ottenne risultati di rilievo ma in vista della stagione 1994-1995 fu invitato a prendere parte alla Primera \"A\", nuovo format della seconda divisione nazionale. Nella nuova lega disput\u00f2 tre stagioni senza riuscire a qualificarsi nella Liguilla, dopodich\u00e9 cedette la franchigia agli nel 1997.\nNel 2001 acquis\u00ec la franchigia del cambiando denominazione in \"Potros Guerrero\" e partecipando alla seconda divisione in qualit\u00e0 di club filiale dell'. Disput\u00f2 il torneo Invierno 2001 con questo nome, cambiandolo poi nel semestre seguente a favore di \"Deportivo Acapulco\". Ripescato al termine del campionato 2001-2002, riusc\u00ec a raggiungere le semifinali di Liguila nel torneo Invierno 2002 perdendo contro il con un punteggio complessivo di 3-0.\nNel torneo di Clausura 2004 dovette trasferirsi per alcune partite a Ciudad Nezahualc\u00f3yotl e prima dell'inizio della stagione 2004-2005 la franchigia cambi\u00f2 definitivamente sede andando a formare il \"Potros Neza\".\nNel 2009 il club fu riformato dal Grupo Pegaso tramite l'acquisizione dei \"Pioneros de Canc\u00fan\" e partecip\u00f2 alla Liga Premier - Serie A con una divisa giallo-blu, in netto contrasto con quella originaria. Nel 2012 si trasfer\u00ec ad Oaxaca de Ju\u00e1rez per disputare il torneo di Clausura, al termine del quale si sciolse definitivamente.\nStrutture.\nStadio.\nI Guerreros hanno giocato le partite interne all'Unidad Deportiva Acapulco fino al 2012, quando si trasferirono all'Estadio Benito Ju\u00e1rez."}
{"id": "3348764", "revid": "1456895", "url": "https://it.wikipedia.org/wiki?curid=3348764", "title": "H\u00e9ctor Rond\u00f3n Lovera", "text": " Ex idraulico ed ex giocatore di baseball, Lovera intraprende la carriera di fotogiornalista all'et\u00e0 di ventuno anni. Lavora per diverse testate in tutto il mondo, oltre al venezualano \"la Repubblica\".\nProprio durante un servizio fotografico per la rivista, Lovera scatt\u00f2 la fotografia che ritrae un soldato ferito aggrappato ad un prete, sotto il fuoco di un cecchino, durante una sommossa portata avanti dal gruppo di guerriglieri venezuelani. Tale fotografia diverr\u00e0 la pi\u00f9 famosa della sua carriera e gli permetter\u00e0 di vincere il World Press Photo of the Year nel 1962 ed il premio Pulitzer nel 1963."}
{"id": "3348765", "revid": "3115", "url": "https://it.wikipedia.org/wiki?curid=3348765", "title": "Luigi Cavenago", "text": "Vive e lavora a Frascati.\nBiografia.\nGiovane autore lombardo, dopo la maturit\u00e0 scientifica raffina la tecnica frequentando per due anni la Scuola del Fumetto di Milano e un corso di grafica pubblicitaria all'Istituto Rizzoli per l'insegnamento delle arti grafiche.\nL'esordio editoriale arriva nel 2005 con la breve storia \"Predatore Naturale\", pubblicata sul primo numero della rivista \"Strike\", edita da Star Comics. Subito dopo entra a far parte del gruppo di disegnatori della seconda serie di \"Jonathan Steele\", e collabora con \"Cronaca di Topolinia\", diventando successivamente disegnatore unico per la miniserie \u201cDr. Voodoo\u201d, edita sul mensile \"Brand New\" di Free Books.\nAlterna l'attivit\u00e0 di fumettista a quella di illustratore per editoria e pubblicit\u00e0, lavorando per case editrici quali Cetem, Mondadori e Masson.\nDal 2008 lavora per la Sergio Bonelli Editore, per la quale disegna i numeri 6 ed 11 della miniserie \"Cassidy\", e tre numeri della serie \"Orfani\" che, con in aggiunta i disegni preparatori, vengono anche pubblicati in edizioni dedicate da BAO Publishing. Contemporaneamente mantiene comunque collaborazioni esterne alla Bonelli, creando le copertine di \"Touch Magazine\".\nDal 2014 entra nella squadra di \"Dylan Dog\", diventando copertinista per la serie \"Maxi Dylan Dog Old Boy\".\nA partire dal numero 363 di \"Dylan Dog\", pubblicato il 29 novembre 2016, \u00e8 il nuovo copertinista della serie, andando a sostituire lo storico Angelo Stano."}
{"id": "3348775", "revid": "1305772", "url": "https://it.wikipedia.org/wiki?curid=3348775", "title": "My Boy", "text": ""}
{"id": "3348776", "revid": "2202247", "url": "https://it.wikipedia.org/wiki?curid=3348776", "title": "Cesare Accetta", "text": "Biografia.\nA partire dalla met\u00e0 degli anni settanta lavora come fotografo di scena nell'ambito del teatro di sperimentazione, collaborando con il Teatro Instabile di Napoli e in seguito con altri gruppi dell'avanguardia, soprattutto napoletana, come il Falso Movimento di Mario Martone e il Teatro dei Mutamenti di Antonio Neiwiller.\nDalla seconda met\u00e0 degli anni ottanta amplia la sua attivit\u00e0 di fotografo di scena anche al cinema, collaborando nuovamente con Martone in \"Morte di un matematico napoletano\" (1992), nel quale interpreta anche un piccolo ruolo, e \"L'amore molesto\" (1995).\nNei primi anni novanta esordisce come light designer teatrale con lo spettacolo \"L'uomo, la bestia e la virt\u00f9\", messo in scena da Laura Angiulli, mentre solo nel 1995 esordisce come direttore della fotografia con il film \"I racconti di Vittoria\", diretto da Antonietta De Lillo, regista con la quale collabora poi regolarmente per le opere successive (\"Non \u00e8 giusto\", \"Il resto di niente\"). \nNel 1996 \u00e8 fotografo di scena per i Cannibal Corpse durante il controverso Thomb of the Mutilated Tour. \nPur dedicandosi in maniera crescente al cinema, lavorando con altri autori napoletani, come Pappi Corsicato (\"Chimera\") e Nina Di Majo (\"Autunno\", \"L'inverno\"), non abbandona l'attivit\u00e0 di light designer teatrale e in pi\u00f9 occasioni cura la fotografia delle riprese televisive degli spettacoli, come nel caso dello spettacolo di Licia Maglietta \"Delirio amoroso\" (2005), diretto da Silvio Soldini."}
{"id": "3348783", "revid": "124095426", "url": "https://it.wikipedia.org/wiki?curid=3348783", "title": "David Guez", "text": "Raggiunge il suo best ranking in singolare il 5 luglio 2010 con la 116\u00aa posizione; mentre nel doppio divenne, il 23 aprile 2007, il 242\u00ba del ranking ATP.\nIn carriera in singolare, \u00e8 riuscito a conquistare due tornei challenger a San Pietroburgo in Russia e ad Arad in Romania e dodici tornei del circuito futures."}
{"id": "3348787", "revid": "767487", "url": "https://it.wikipedia.org/wiki?curid=3348787", "title": "Albinykus baatar", "text": "L'albinico (Albinykus baatar) \u00e8 un dinosauro saurischio appartenente agli alvarezsauridi. Visse nel Cretaceo superiore (Santoniano, circa 85 milioni di anni fa) e i suoi resti sono stati ritrovati in Mongolia. \u00c8 considerato uno dei pi\u00f9 piccoli dinosauri noti. \nDescrizione.\nQuesto dinosauro \u00e8 noto per uno scheletro incompleto, che permette in ogni caso di ricostruire un animale di dimensioni molto piccole (si stima che il peso non dovesse superare il chilogrammo). Come tutti i suoi stretti parenti, anche \"Albinykus\" possedeva zampe posteriori allungatissime, zampe anteriori raccorciate e dotate di un dito enormemente sviluppato, mentre gli altri erano ridotti a semplici \"speroni\". Il cranio doveva essere simile a quello di un uccello, mentre la coda era lunga e simile a quella di altri dinosauri teropodi. Alcune caratteristiche dello scheletro (l'estremo grado di ossificazione delle ossa della caviglia, la fusione del tarso alle altre ossa della gamba) lo distinguono dagli altri dinosauri teropodi simili (alvarezsauridi).\nClassificazione.\n\"Albinykus\" appartiene agli alvarezsauri, un peculiare gruppo di dinosauri teropodi sviluppatisi nel Giurassico e diffusisi nel Cretaceo. Questi dinosauri erano caratterizzati dall'estrema riduzione delle zampe anteriori, insolitamente robuste e dotate di un dito ipertrofico. \"Albinykus\" \u00e8 un rappresentante dei parvicursorini, il gruppo pi\u00f9 specializzato di alvarezsauri, tipico del Cretaceo superiore dell'Asia; rispetto agli altri parvicursorini, questo animale era pi\u00f9 antico ma gi\u00e0 notevolmente specializzato. Le caratteristiche scheletriche di \"Albinykus\" mostrano nette analogie con gli uccelli, in un ottimo esempio di convergenza evolutiva. \nPosa accovacciata.\nBench\u00e9 incompleto, il fossile di \"Albinykus\" \u00e8 stato ritrovato in un'insolita posa accovacciata, tipica degli uccelli, con i piedi ripiegati al di sotto del corpo. Questa postura indica una stretta parentela tra i dinosauri maniraptori (di cui \"Albinykus\" fa parte) e gli uccelli. Anche altri dinosauri sono stati rinvenuti in questa posizione (tra cui oviraptoridi e troodontidi), ma \"Albinykus\" \u00e8 il primo caso tra gli alvarezsauri."}
{"id": "3348788", "revid": "22356", "url": "https://it.wikipedia.org/wiki?curid=3348788", "title": "Albinykus", "text": ""}
{"id": "3348789", "revid": "599013", "url": "https://it.wikipedia.org/wiki?curid=3348789", "title": "Vegard Braaten", "text": "Biografia.\n\u00c8 il fratello gemello di Thomas Braaten. Nato a Troms\u00f8, \u00e8 cresciuto nella vicina S\u00f8rkjosen.\nCarriera.\nClub.\nGli inizi.\nBraaten ha iniziato la carriera nelle giovanili del Nordreisa, entrando a farne parte a quattordici anni. Nel 2004 \u00e8 passato in quelle del Troms\u00f8 e successivamente in quelle del Lyngen/Karnes. Il 1\u00ba ottobre 2006 ha debuttato nell'Eliteserien: \u00e8 subentrato infatti a Hans \u00c5ge Yndestad nella sconfitta per 1-0 sul campo del Viking.\nNel corso del 2007 \u00e8 passato all'Alta, squadra all'epoca militante nella 2. divisjon. Ha contribuito alla promozione in 1. divisjon con 3 reti in 11 partite. Ha esordito poi in questa divisione il 6 aprile 2008, siglando subito una doppietta ai danni del Kongsvinger: l'Alta si \u00e8 imposto in trasferta per 1-3. Alla sua prima stagione, ha siglato 13 reti in 28 apparizioni. Nel campionato seguente, sempre giocato in 1. divisjon, le marcature sono state 18 in 29 incontri: \u00e8 giunto cos\u00ec terzo nella classifica marcatori.\nTroms\u00f8 e Lokeren.\nNel 2010, \u00e8 stato riacquistato dal Troms\u00f8. Ha giocato altre 5 partite nella massima divisione norvegese, senza mai andare in rete. Il 13 maggio \u00e8 stato autore di una doppietta ai danni del Sortland, in un match valido per l'edizione stagionale del Norgesmesterskapet.\nIl 14 giugno dello stesso anno, per\u00f2, \u00e8 stato reso noto il suo passaggio del calciatore al Lokeren. Ha esordito nella Pro League 2010-2011 in data 21 agosto: ha sostituito Benjamin Mokulu nella sconfitta casalinga per 0-3 contro l'Anderlecht. Ha disputato un altro incontro di campionato con la maglia del Lokeren, che si \u00e8 concluso con un pareggio per 1-1 sul campo del Cercle Brugge.\nIl ritorno in Norvegia.\nA gennaio 2011, il Lokeren ha prestato il calciatore all'Alta. Braaten ha siglato 18 reti in 28 presenze, laureandosi capocannoniere del campionato. Il 23 novembre 2011 \u00e8 stato reso noto il suo trasferimento a titolo definitivo al Bod\u00f8/Glimt. Ha esordito in squadra il 9 aprile 2012, schierato titolare nel pareggio per 3-3 sul campo del B\u00e6rum. Il 15 aprile \u00e8 arrivata la prima rete, contro la sua ex squadra dell'Alta. L'anno seguente, ha contribuito alla vittoria del campionato da parte del Bod\u00f8/Glimt e al conseguente ritorno del club nell'Eliteserien.\nIl ritorno all'Alta ed il Levanger.\nIl 31 marzo 2014 ha fatto ufficialmente ritorno all'Alta, con la formula del prestito. Ha totalizzato 6 reti in 17 presenze, tra campionato e coppa; contemporaneamente l'Alta \u00e8 retrocesso in 2. divisjon. Il 4 febbraio 2015 ha allora firmato un contratto annuale con il Levanger, formazione neopromossa nella 1. divisjon.\nNazionale.\nBraaten ha giocato una partita per la : \u00e8 sceso in campo in sostituzione di J\u00f8rgen Horn nel pareggio per 0-0 contro la .\nStatistiche.\nPresenze e reti nei club.\n\"Statistiche aggiornate al 2 settembre 2020.\""}
{"id": "3348793", "revid": "305330", "url": "https://it.wikipedia.org/wiki?curid=3348793", "title": "Ceratonykus oculatus", "text": "Il ceratonico (Ceratonykus oculatus) \u00e8 un dinosauro saurischio appartenente agli alvarezsauridi. Visse nel Cretaceo superiore (Campaniano, circa 75 milioni di anni fa) e i suoi resti sono stati ritrovati in Mongolia.\nDescrizione.\nQuesto dinosauro, noto per uno scheletro molto incompleto, non doveva superare il metro di lunghezza. Come molti suoi parenti stretti, anche \"Ceratonykus\" possedeva lunghe zampe posteriori adatte alla corsa e brevi zampe anteriori dotate di un grande dito artigliato. I resti comprendono le ossa della zampa anteriore, che erano dotate di proiezioni simili a speroni (che potrebbero rappresentare i rudimenti del quarto e del quinto dito), alcune vertebre cervicali e caudali, parte dei cinti pettorale e pelvico, gran parte delle zampe posteriori e un cranio incompleto. Sembra che la scatola cranica possedesse una forma insolita, a suggerire che il cervello di questo animale fosse piuttosto diverso da quello di molti altri teropodi, compresi gli uccelli.\nClassificazione.\nIl ceratonico appartiene agli alvarezsauri, un gruppo di dinosauri teropodi la cui classificazione in passato \u00e8 stata oggetto di dibattito. Inizialmente considerati affini agli ornitomimosauri (o dinosauri - struzzo), sono stati in seguito considerati uccelli e poi teropodi posti su un ramo collaterale. La scoperta di \"Ceratonykus\" ha aiutato a gettare luce sui reali vincoli filogenetici di questo gruppo: nello studio di Alifanov e Barsbold (2009) in cui si descrive \"Ceratonykus\", si fa notare che le somiglianze tra il cranio degli alvarezsauri e quello degli uccelli sono solo superficiali, e rappresentano un fenomeno di convergenza evolutiva. "}
{"id": "3348797", "revid": "22356", "url": "https://it.wikipedia.org/wiki?curid=3348797", "title": "Ceratonykus", "text": ""}
{"id": "3348801", "revid": "400694", "url": "https://it.wikipedia.org/wiki?curid=3348801", "title": "R. Madhavan", "text": "Biografia.\nMadhavan ha vinto un Filmfare Awards, un riconoscimento dal Tamil Nadu State Film Awards insieme a riconoscimenti e nomination da altre organizzazioni. \u00c8 stato descritto come uno dei pochi attori in India che \u00e8 stato in grado di ottenere apprezzamenti al di fuori del pubblico indiano, essendo apparso in pellicole tradotte in almeno sette lingue.\nFra i suoi film pi\u00f9 importanti \"Rehna Hai Tere Dil Mein\" del 2001, \"Kannathil Muthamittal\" e \"Run\" del 2002, \"Anbe Sivam\" del 2003, \"Aayutha Ezhuthu\" del 2004, \"Evano Oruvan\" del 2007, \"Yavarum Nalam\" del 2009 e \"3 Idiots\" del 2010.\nMadhavan \u00e8 stato anche il testimonial di numerosi marchi in numerose campagne pubblicitarie, oltre ad essere stato conduttore per importanti trasmissioni televisive indiane, e soprattutto \"Deal Ya No Deal\" nel 2006. Madhavan \u00e8 anche uno dei principali portavoce della PETA in India, ed \u00e8 apparso in molti eventi organizzati dall'associazione. Madhavan possiede una propria compagnie di produzione cinematografica, chiamata Leukos Films, che nel 2007 ha prodotto \"Evano Oruvan\"."}
{"id": "3348803", "revid": "729019", "url": "https://it.wikipedia.org/wiki?curid=3348803", "title": "Stazione di Ospedaletto Lodigiano", "text": "La stazione di Ospedaletto Lodigiano \u00e8 una stazione ferroviaria posta lungo la linea Pavia-Cremona, a servizio dell'omonimo comune.\nLa gestione degli impianti \u00e8 affidata a Rete Ferroviaria Italiana (RFI) controllata del Gruppo Ferrovie dello Stato.\nStrutture ed impianti.\nLa stazione \u00e8 fornita di un fabbricato viaggiatori a 2 piani, costruito nel classico stile delle Strade Ferrate Meridionali, che costruirono la linea e la esercirono fino al 1868.\nLa pianta dei fabbricati \u00e8 rettangolare.\nLa struttura si compone di tre corpi uno centrale e due corpi minori, posti ai lati, che si sviluppano in modo simmetrico; il corpo centrale si sviluppa su due livelli ma soltanto il piano terra \u00e8 aperto al pubblico. L'edificio \u00e8 in muratura ed \u00e8 tinteggiato di giallo."}
{"id": "3348804", "revid": "1543377", "url": "https://it.wikipedia.org/wiki?curid=3348804", "title": "Pattinaggio di figura alla XXV Universiade invernale", "text": "Le gare di pattinaggio di figura della XXV Universiade invernale si sono svolte all'Indoor Ice Skating Rink di Erzurum, in Turchia, tra il 1\u00ba e il 5 febbraio 2011."}
{"id": "3348805", "revid": "729019", "url": "https://it.wikipedia.org/wiki?curid=3348805", "title": "Red Arrows", "text": "Le Red Arrows (in italiano: \"frecce rosse\") ufficialmente note come Royal Air Force Aerobatic Team (\"Gruppo acrobatico della Royal Air Force\") sono la squadriglia acrobatica della Royal Air Force con sede a Scampton, in Lincolnshire, Inghilterra. Le Red Arrows sono state fondate nel 1964 ed hanno partecipato a pi\u00f9 di 4000 manifestazioni in 53 nazioni differenti. Le Red Arrows hanno i dotazione nove BAE Hawk.\nLe Red Arrows sono riconosciute a livello mondiale come una delle migliori pattuglie acrobatiche.\nStoria della pattuglia.\nPredecessori.\nLe Red Arrows non furono la prima pattuglia acrobatica inglese, infatti nel 1920 a Hendon un gruppo di biplani Gloster Gladiator fecero un'esibizione per la RAF. Quando inizi\u00f2 la Seconda Guerra Mondiale, il settore acrobatico si ferm\u00f2 poich\u00e9 i velivoli venivano destinati ad uso bellico. Nel 1947, il 72\u00ba Squadrone cre\u00f2 una formazione acrobatica di sette de Havilland DH.100 Vampire. In questo periodo si iniziarono ad usare le strisce di fumo colorato durante le manifestazioni. Nel 1955 vennero adottati quattro Hawker Hunter nel 54\u00ba Squadrone. Venne poi istituita nel 1956 una squadriglia che per la prima volta aveva una colorazione particolare, simile al nero, e per questo diventarono note come le Frecce Nere. Le frecce nere volavano con cinque Hawker Hunter e fino al 1961 vennero ritenute una delle migliori pattuglie acrobatiche della RAF fino alla creazione dei Blue Diamonds un'altra pattuglia acrobatica che operava con sedici Hawker Hunter.\nRed Arrows.\nLa Royal Air Force Aerobatic Team, le Frecce rosse, si stanzi\u00f2 a RAF Kemble, quando per\u00f2 il quartier generale della Central Flying School si spost\u00f2 a Scampton le Red Arrows lo seguirono. Nel 1968, l'allora Team Leader (Sqn. Ldr. Ray Hanna) ha ampliato la pattuglia acrobatica da sette a nove velivoli. Dopo 1.292 manifestazioni delle Red Arrows con il Folland Gnat, nell'inverno del 1979 entrarono in servizio presso le Red Arrows nove BAE Hawk. Nel 2004 ci fu una speculazione mediatica secondo la quale le Red Arrows si sarebbero dovute sciogliere a causa degli eccessivi costi di mantenimento. Pi\u00f9 tardi le spese furono giustificate al governo per il servizio e l'immagine che questa pattuglia acrobatica offre alla Gran Bretagna, tanto che l'allora primo ministro Tony Blair nel 2007 conferm\u00f2 che \u00e8 altamente improbabile che le Red Arrows smettano di partecipare alle manifestazioni in giro per il mondo.\nPiloti.\nDal 1966, i piloti volontari delle Red Arrows dovevano aver superato i test su aerei militari come Tornado, Harrier o Jaguar, aver accumulato pi\u00f9 di 1.500 ore di volo e le loro abilit\u00e0 devono essere valutate sopra la media. Le Red Arrows non hanno piloti di riserva e quindi se un pilota non \u00e8 in grado di volare la pattuglia si esibir\u00e0 solo con otto velivoli, ma se invece \u00e8 il leader della formazione a non essere in grado di volare, la pattuglia non prender\u00e0 parte alla manifestazione.\nFumo.\nLe strisce di fumo che la pattuglia usa nelle manifestazioni vengono create rilasciando del diesel nello scarico, che vaporizzandosi nel flusso caldo e ricondensando immediatamente contribuisce appunto alla formazione delle scie bianche. Per creare le strisce colorate viene rilasciato anche del colorante blu o rosso a seconda delle richieste. In totale ogni aereo ha un'autonomia di fumo di sette minuti, cinque minuti di fumo bianco, un minuto di fumo rosso e uno di fumo blu."}
{"id": "3348807", "revid": "767487", "url": "https://it.wikipedia.org/wiki?curid=3348807", "title": "Heptasteornis andrewsi", "text": "L'eptasteornite (Heptasteornis andrewsi) \u00e8 un dinosauro saurischio, probabilmente appartenente agli alvarezsauridi. Visse nel Cretaceo superiore (Maastrichtiano, circa 70 milioni di anni fa) e i suoi resti sono stati ritrovati in Romania. Inizialmente venne ritenuto un gufo gigante.\nScoperta e classificazione.\nL'unico resto noto di questo animale \u00e8 un tibiotarso incompleto, ritrovato nel bacino di Ha\u021beg in Romania. Originariamente era stato attribuito a un altro genere enigmatico conosciuto per resti frammentari, \"Elopteryx\", ma nel 1975 Harrison e Walker ridescrissero i resti e pervennero alla conclusione che il tibiotarso apparteneva a un genere distinto di grandi uccelli predatori del Cretaceo, \"Heptasteornis\". Insieme a un altro presunto uccello fossile del Cretaceo rumeno, \"Bradycneme\", i resti di \"Heptasteornis\" furono la base per la creazione della famiglia Bradycnemidae, che secondo i due studiosi includeva antichi rappresentanti di gufi del Mesozoico. \nSolo in seguito, la ridescrizione del materiale port\u00f2 alla conclusione che tutti i resti attribuiti a \"Elopteryx\", \"Heptasteornis\" e \"Bradycneme\" appartenevano a dinosauri teropodi, probabilmente celurosauri. In particolare, secondo Darren Naish i resti di \"Heptasteornis\" potrebbero rappresentare un membro degli alvarezsauridi, un gruppo di insoliti teropodi dotati di corte ma robustissime zampe anteriori. \nSignificato del nome.\nIl nome \"Heptasteornis\" significa \"uccello delle sette citt\u00e0\", dal greco \"(h)epta\" (\u03b5\u03c0\u03c4\u03ac) \"sette\" + \"asty\" (\u03ac\u03c3\u03c4\u03c5) \"citt\u00e0\" + \"ornis\" (\u03cc\u03c1\u03bd\u03b9\u03c2) \"uccello\"; il latino \"septum urbium\" o il tedesco \"Siebenb\u00fcrgen\" - che significano appunto \"sette citt\u00e0\" o \"sette castelli\" - erano nomi comuni con cui si designava la regione della Transilvania, dove sono stati ritrovati i fossili."}
{"id": "3348809", "revid": "53508", "url": "https://it.wikipedia.org/wiki?curid=3348809", "title": "Ser Mazzeo", "text": "Ser Mazzeo \u00e8 un personaggio letterario, citato da Giovanni Boccaccio in una novella del \"Decameron\" e anche da Franco Sacchetti in una novella del \"Trecentonovelle\". La sua figura non \u00e8 ancora stata individuata storicamente. Da entrambe le fonti letterarie sappiamo che era un personaggio noto in Palermo, conosciuto per la sua attivit\u00e0 di speziale e di fedele uomo di corte.\nLa novella racconta i presunti rapporti di ser Mazzeo con il re Federico III d'Aragona, il quale ne apprezza le virt\u00f9 di uomo semplice ma colto, con l'interessante riferimento biblico della regina di Saba e Salomone, perci\u00f2 uomo di profonda cultura. Rispetta il suo re, \u00e8 umile, caratteristiche tipiche del modesto uomo di corte medievale."}
{"id": "3348810", "revid": "22356", "url": "https://it.wikipedia.org/wiki?curid=3348810", "title": "Heptasteornis", "text": ""}
{"id": "3348813", "revid": "120102817", "url": "https://it.wikipedia.org/wiki?curid=3348813", "title": "Jean-Pierre Duport", "text": "\u00c8 fra i principali violoncellisti francesi del XIX secolo insieme al fratello Jean-Louis Duport e con lui studente di Martin Berteau. Fu proprietario dello Stradivari Duport, che da lui prende il nome."}
{"id": "3348815", "revid": "22356", "url": "https://it.wikipedia.org/wiki?curid=3348815", "title": "Albertonykus", "text": ""}
{"id": "3348816", "revid": "599013", "url": "https://it.wikipedia.org/wiki?curid=3348816", "title": "Suore madri pie di Nostra Signora Sede della Sapienza", "text": "Le Suore Madri Pie di Nostra Signora Sede della Sapienza, dette semplicemente Madri Pie o anche Franzoniane, sono un istituto religioso femminile di diritto pontificio: i membri di questa congregazione pospongono al loro nome la sigla M.P.\nStoria.\nLa congregazione trae origine da un'opera pia per l'educazione gratuita delle fanciulle del popolo iniziata da Nicoletta Gatti a Sampierdarena: grazie all'interessamento di Domenico Derchi, ricco fabbricante di molini, la direzione dell'opera venne affidata a Paolo Gerolamo Franzoni (1708-1778), che il 3 dicembre 1754 (data ritenuta istitutiva della congregazione) diede alla comunit\u00e0 di maestre una regola ispirata a quella data da san Francesco di Sales alle visitandine.\nLa compagnia delle Madri Pie venne approvata da Giuseppe Maria Saporiti, arcivescovo di Genova, il 26 novembre 1764 e dal senato della Repubblica di Genova il 22 giugno 1769.\nIl 5 luglio 1826, per desiderio del marchese Giacomo Spinola, le religiose fondarono una filiale a Ovada, in Piemonte: la comunit\u00e0 si svilupp\u00f2 autonomamente dall'istituto di origine e diede origine a una congregazione autonoma di Madri Pie, che ricevette il pontificio decreto di lode il 10 maggio 1958.\nI rami genovese e di Ovada della congregazione vennero riuniti il 20 settembre 1976 con decreto della congregazione per i Religiosi.\nAttivit\u00e0 e diffusione.\nLe Madri Pie si dedicano principalmente all'istruzione e all'educazione cristiana della giovent\u00f9.\nLa congregazione conta case in Italia e in Per\u00f9; la sede generalizia \u00e8 a Ovada, in diocesi di Acqui.\nAlla fine del 2008 la congregazione contava 79 religiose in 12 case."}
{"id": "3348824", "revid": "729019", "url": "https://it.wikipedia.org/wiki?curid=3348824", "title": "Stazione di Gazzo-Pieve San Giacomo", "text": "La stazione di Gazzo-Pieve San Giacomo \u00e8 una stazione ferroviaria posta lungo la linea Cremona-Mantova, a servizio del centro abitato di Pieve San Giacomo.\nLa gestione degli impianti \u00e8 affidata a Rete Ferroviaria Italiana (RFI) controllata del Gruppo Ferrovie dello Stato.\nStrutture ed impianti.\nIl fabbricato viaggiatori \u00e8 un edificio in classico stile ferroviario.\nLa stazione conta due binari per il servizio passeggeri. \u00c8 presente un piccolo scalo merci con un magazzino merci."}
{"id": "3348826", "revid": "228587", "url": "https://it.wikipedia.org/wiki?curid=3348826", "title": "Sharman Joshi", "text": "Ha lavorato in varie produzioni teatrali in lingua inglese, hindi, marathi e gujarati, ma \u00e8 principalmente conosciuto per la sua partecipazione in alcuni film di Bollywood.\nHa debuttato nel 1999 nel film \"Godmother\", a cui \u00e8 seguito \"Style\" nel 2001. Fra i film a cui ha preso parte si possono citare \"Rang De Basanti\", \"Golmaal\", \"Life in a Metro\", \"Dhol\" e \"Raqeeb\", \"Hello\", \"Sorry Bhai!\" e nel 2008 al film \"3 Idiots\", vincitore di un Filmfare Awards come miglior film. Joshi ha anche lavorato come conduttore televisivo nel 2009 per il programma trasmesso da Real \"PokerFace: Dil Sachcha Chehra Jhootha\", basato sul format britannico \"PokerFace\".\nJoshi \u00e8 sposato con Prerna Chopra, figlia dell'attore Prem Chopra, dal quale ha avuto una figlia nel 2005 e due gemelli nel 2009."}
{"id": "3348827", "revid": "155634", "url": "https://it.wikipedia.org/wiki?curid=3348827", "title": "Casale di San Basilio", "text": "Il Casale di San Basilio \u00e8 sito nel quartiere di San Basilio a Roma.\nL'edificio \u00e8 moderno con una torre con scaglie di selce e laterizio risalente al XIII-XIV secolo. Verosimilmente \u00e8 lo stesso casale della piantina di Eufrosino della Volpaia ove vi era una cisterna in calcestruzzo di selce con volta a botte inerente ad una villa tardo repubblicana scoperta nel 1930. La villa consta di un atrio rettangolare con \"impluvium\" centrale ed un giardino contornato da un portico su tre lati con coppie di colonne realizzate con laterizio. Tutt'intorno al portico vi erano i seguenti ambienti:\nUna scala sita a nord-ovest del peristilio portava al piano superiore. Ad est ed a nord vi erano delle stanze forse di servizio accessibili solo dall'esterno. Ad ovest, invece, vi sono altri ambienti in \"opus reticolatum\":\nAlcune strutture murarie e dei mosaici del pavimento sono stati portati al Museo Nazionale Romano. Tali strutture murarie ed i mosaici, nonch\u00e9 dei brandelli di intonaco affrescato fanno capire che la villa risaliva alla prima met\u00e0 del I secolo a.C. senza particolari interventi successivi."}
{"id": "3348829", "revid": "1543377", "url": "https://it.wikipedia.org/wiki?curid=3348829", "title": "ATP Challenger Series 2005", "text": "L'ATP Challenger Series \u00e8 il secondo livello di tornei per professionisti organizzata dall'ATP. Il circuito prevede tornei con un montepremi che pu\u00f2 variare da 25.000 a 150.000 dollari."}
{"id": "3348838", "revid": "1543377", "url": "https://it.wikipedia.org/wiki?curid=3348838", "title": "Freestyle alla XXV Universiade invernale", "text": "Le gare di freestyle della XXV Universiade invernale si sono svolte dal 28 gennaio al 5 febbraio 2011 al monte Paland\u00f6ken di Erzurum, in Turchia. In programma quattro eventi."}
{"id": "3348840", "revid": "1793900", "url": "https://it.wikipedia.org/wiki?curid=3348840", "title": "Golfo di Zula", "text": "Il golfo di Zula anche conosciuto con il nome di baia di Annesley, o baia di Arafali oppure anche golfo di Arafali e un'insenatura nella fascia costiera dell'Eritrea, nel mar Rosso.\nQuesto golfo si trova quasi al centro della linea costiera dell'Eritrea, tra il distretto di Foro e la penisola di Buri, appartenente al distretto di Ghelalo, ambedue i distretti fanno parte della Regione del Mar Rosso Settentrionale. \nIl golfo di Zula \u00e8 anche il punto di confine tra i due popoli Afar e Saho."}
{"id": "3348846", "revid": "348765", "url": "https://it.wikipedia.org/wiki?curid=3348846", "title": "Baia di Arafali", "text": ""}
{"id": "3348849", "revid": "767487", "url": "https://it.wikipedia.org/wiki?curid=3348849", "title": "Steffen Nystr\u00f8m", "text": "Carriera.\nClub.\nNorild e Moss.\nNystr\u00f8m ha iniziato la carriera nel Norild, in 4. divisjon. Nel 2005 \u00e8 passato al Moss, squadra per cui ha debuttato in 1. divisjon: \u00e8 stato infatti titolare, in data 10 aprile, nel pareggio senza reti contro il L\u00f8v-Ham. L'8 maggio ha segnato la prima rete per il club, contribuendo al successo per 1-2 in casa dell'Alta. In due anni e mezzo con il Moss, ha siglato 23 reti in pi\u00f9 di 70 partite, tra campionato e coppa nazionale.\nStr\u00f8msgodset.\nNel corso del 2007 si \u00e8 trasferito allo Str\u00f8msgodset. Ha esordito in Eliteserien il 1\u00ba settembre, subentrando a \u00d8yvind Leonhardsen nel pareggio casalingo per 1-1 contro il Rosenborg. Il 12 maggio 2008 ha realizzato la prima rete per la nuova squadra, nell'edizione stagionale del Norgesmesterskapet: ha contribuito infatti al successo in trasferta per 2-7 sul campo dell'\u00d8vrevoll Hosle. Per la prima rete nella massima divisione norvegese, invece, ha dovuto attendere il 28 giugno dello stesso anno: \u00e8 stato suo il gol del definitivo 2-1 sul Lillestr\u00f8m.\nTroms\u00f8.\nIl 26 luglio 2010 \u00e8 stato reso noto il suo passaggio al Troms\u00f8, a partire dal 1\u00ba gennaio 2011. Il 20 marzo 2011 ha cos\u00ec effettuato il proprio debutto con questa casacca, subentrando a Magnus Andersen nella vittoria interna per 2-0 sull'Haugesund. Il 16 maggio successivo ha trovato la prima rete, in occasione del pareggio casalingo per 2-2 contro il Sarpsborg 08. Il 30 giugno 2011 ha esordito nelle competizioni europee per club, sostituendo Hans \u00c5ge Yndestad nella vittoria per 0-5 sul campo del Daugava, sfida valida per l'andata del primo turno di qualificazione all'Europa League 2011-2012.\nIl 21 novembre 2013, il Troms\u00f8 ha annunciato che il contratto del giocatore, in scadenza al termine della stagione, non sarebbe stato rinnovato. Nystr\u00f8m si \u00e8 quindi congedato dal Troms\u00f8 con 73 presenze e 13 reti tra tutte le competizioni.\nFredrikstad.\nL'8 gennaio 2014, ha firmato un contratto triennale con il Fredrikstad. Il 6 aprile ha disputato il primo incontro in squadra, impiegato da titolare nella sconfitta interna per 0-2 contro la sua ex squadra del Troms\u00f8. Il 14 aprile ha siglato il primo gol in squadra, con cui ha sancito il successo esterno per 0-1 sul campo del Sandefjord. Ha chiuso la prima stagione con 25 presenze e 5 reti tra tutte le competizioni.\nNel campionato 2015 \u00e8 rimasto ai margini della squadra a causa di un infortunio, che gli ha impedito di giocare a partire dal mese di giugno, fino al ritorno in campo con la squadra riserve nel mese di settembre. Il 1\u00ba novembre 2015 \u00e8 poi tornato in campo in gare ufficiali, disputando uno spezzone della partita valida per la 30\u00aa giornata contro il Nest-Sotra, pareggiata per 1-1.\nKl\u00f8fta.\nLibero da vincoli contrattuali, in data 17 marzo 2017 \u00e8 stato reso noto che Nystr\u00f8m avrebbe giocato per il Kl\u00f8fta in 4. divisjon, quinto livello del campionato norvegese.\nNazionale.\nNystr\u00f8m ha giocato 4 partite per la , tra il 2005 ed il 2006. Ha debuttato il 7 ottobre 2005, nella sconfitta casalinga per 1-2 contro la Moldavia: \u00e8 sceso in campo in sostituzione di Kristian Flittie Onstad.\nStatistiche.\nPresenze e reti nei club.\n\"Statistiche aggiornate al 21 marzo 2018.\""}
{"id": "3348860", "revid": "253269", "url": "https://it.wikipedia.org/wiki?curid=3348860", "title": "William K. Howard", "text": "Biografia.\nHoward inizi\u00f2 a lavorare ad Hollywood come aiuto regista nel film \"The Adorable Savage\" (1920). L'anno seguente, debutt\u00f2 come regista in \"Get Your Man\" (1921), a cui seguirono nello stesso anno \"Play Square\" e \"What Love Will Do\". Sempre nel 1921 scrisse la sceneggiatura di \"The One-Man Trail\".\nFra i suoi lavori pi\u00f9 conosciuti come regista si possono citare \"The Thundering Herd\" (1925), \"Surrender\" (1931), \"Transatlantico\" (1931), \"Sherlock Holmes\" (1932), \"This Side of Heaven\" (1934), \"Elisabetta d'Inghilterra\" (1937), \"When the Lights Go on Again\" e \"A Guy Could Change\".\nLa pellicola \"The Power and the Glory\", diretta da Howard su una sceneggiatura di Preston Sturges, fu ignorata per decenni, e soltanto in anni recenti \u00e8 stata rivalutata e riconosciuta come fonte di grande ispirazione nella stesura di \"Quarto potere\".\nRiconoscimenti.\nIl regista ha una stella nella Hollywood Walk of Fame."}
{"id": "3348861", "revid": "106456", "url": "https://it.wikipedia.org/wiki?curid=3348861", "title": "San Tito (diacono martire)", "text": ""}
{"id": "3348862", "revid": "124434824", "url": "https://it.wikipedia.org/wiki?curid=3348862", "title": "Deserto dei Dancali", "text": "Il deserto dei Dancali (o anche deserto dei Danachili o deserto della Dancalia) si trova in Dancalia, nell'Etiopia nord-orientale, nell'Eritrea meridionale e in gran parte nello stato del Gibuti.\nDescrizione.\nQuesta \u00e8 la terra di origine del popolo degli Afar. Appartiene al deserto dei Dancali anche la formazione della Depressione Afar, a 100 m al di sotto del livello del mare. L'attivit\u00e0 principale che si pratica in questo luogo \u00e8 l'estrazione del sale. Il Deserto ospita un'ampia gamma di specie animali tra cui l'asino selvatico africano.\nIl vulcani Erta Ale e Dabbahu appartengono a questa regione. La rivista National Geographic lo considera \"Il posto pi\u00f9 crudele sulla faccia della Terra\".\nIl potassio.\nLa Dancalia \u00e8 una zona estremamente ricca di potassio che si rinviene anche in superficie. Il potassio \u00e8 molto utilizzato dall'industria dei fertilizzanti e da quella degli esplosivi. Furono dapprima societ\u00e0 minerarie italiane a tentarne lo sfruttamento. Subentrarono societ\u00e0 degli Stati Uniti e poi societ\u00e0 canadesi."}
{"id": "3348863", "revid": "44011", "url": "https://it.wikipedia.org/wiki?curid=3348863", "title": "La banda della magliana", "text": ""}
{"id": "3348865", "revid": "62004", "url": "https://it.wikipedia.org/wiki?curid=3348865", "title": "Eldo", "text": ""}
{"id": "3348879", "revid": "599013", "url": "https://it.wikipedia.org/wiki?curid=3348879", "title": "Christian Berg", "text": "Carriera.\nClub.\nPrima esperienza al Bod\u00f8/Glimt.\nBerg inizi\u00f2 la carriera con la maglia del Bod\u00f8/Glimt, squadra per cui debutt\u00f2 nell'Eliteserien in data 6 luglio 1997: subentr\u00f2 infatti a Jan-Derek S\u00f8rensen nella sconfitta casalinga per 0-3 contro il Brann. Il 19 ottobre successivo, arriv\u00f2 la prima rete nella massima divisione locale, nella vittoria per 4-1 sullo Skeid. Rimase in questo club fino alla fine del campionato 2005, collezionando 144 apparizioni e 11 reti nella sola Eliteserien.\nPrima esperienza al Fredrikstad.\nBerg fu ingaggiato dal Fredrikstad in vista del campionato 2006. Il club cercava infatti un erede di Roger Risholt, ceduto nell'estate precedente. Berg raggiunse l'accordo per un contratto biennale. Esord\u00ec con la nuova casacca il 30 aprile, sostituendo Hans Erik Ramberg nella sconfitta per 0-1 contro il Lillestr\u00f8m. Ebbe un problema fisico che gli fece saltare diverse partite, fino all'estate. Fu anche titolare nella finale di Coppa di Norvegia 2006, vinta dalla sua squadra sul Sandefjord per 3-0.\nAnche nella stagione seguente, dovette combattere con alcuni problemi fisici. A causa di un infortunio all'inguine, non fu disponibile prima della 16\u00aa giornata di campionato. Anche per via dello scarso numero di presenze accumulato in due anni, il Fredrikstad rese nota la volont\u00e0 di non rinnovare il contratto del giocatore.\nSeconda esperienza al Bod\u00f8/Glimt.\nSvincolato, Berg fece ritorno al Bod\u00f8/Glimt. Debutt\u00f2 per la seconda volta in squadra il 30 marzo 2008, schierato titolare nella vittoria per 2-0 sullo HamKam. Il club retrocesse al termine del campionato 2009. Nel 2012, il Bod\u00f8/Glimt arriv\u00f2 a disputare le qualificazioni all'Eliteserien, ma non riusc\u00ec a guadagnarsi la promozione. Promozione che arriv\u00f2 un anno pi\u00f9 tardi, con la vittoria del campionato: Berg contribu\u00ec a questo risultato con 28 presenze, senza mai andare a segno.\nSeconda esperienza al Fredrikstad.\nIl 1\u00ba ottobre 2013, il Fredrikstad annunci\u00f2 sul proprio sito internet il ritorno in squadra di Berg, che si leg\u00f2 al club con un contratto valido a partire dal 1\u00ba gennaio 2014.\nStatistiche.\nPresenze e reti nei club.\n\"Statistiche aggiornate al 16 novembre 2015.\""}
{"id": "3348882", "revid": "716642", "url": "https://it.wikipedia.org/wiki?curid=3348882", "title": "A\u0161ot Xa\u010datryan", "text": "Carriera.\nClub.\nDurante la sua carriera ha giocato solo con l', con cui conta 366 presenze e 21 reti nella prima divisione sovietica.\nNazionale.\nConta 4 presenze con la nazionale armena, tutte tra il 1992 ed il 1995 (ovvero dopo l'indipendenza armena seguita alla dissoluzione dell'Unione Sovietica); in precedenza, nel 1979 aveva giocato i Mondiali Under-20 con la nazionale sovietica di categoria."}
{"id": "3348886", "revid": "767487", "url": "https://it.wikipedia.org/wiki?curid=3348886", "title": "La medaglia disonorata", "text": "La medaglia disonorata (\"The Dishonored Medal\") \u00e8 un film muto del 1914 diretto da Christy Cabanne.\nProduzione.\nIl film fu prodotto dalla Reliance Film Company\nDistribuzione.\nDistribuito dalla Mutual Film, il film in quattro rulli usc\u00ec nelle sale statunitensi il 3 maggio 1914 con il titolo originale \"The Dishonored Medal\"."}
{"id": "3348891", "revid": "287204", "url": "https://it.wikipedia.org/wiki?curid=3348891", "title": "Repubblica di Montenegro", "text": ""}
{"id": "3348894", "revid": "113292063", "url": "https://it.wikipedia.org/wiki?curid=3348894", "title": "Annunziato Vitrioli", "text": "Una delle figure pi\u00f9 rilevanti della storia dell'arte reggina dell'Ottocento, fratello del latinista reggino Diego Vitrioli. Artista di alto concetto e fervida fantasia, tratt\u00f2 con la disinvoltura tutti i soggetti ma in particolar modo predilesse quello religioso. Egli ebbe molti riconoscimenti, soprattutto per l'opera \"La Madonna col velo\" che riscosse molto successo per la sua tridimensionalit\u00e0 illusoria. \nBiografia.\nIl 14 aprile 1830 nasce a Reggio Calabria Annunziato Vitrioli, da Tommaso, celebre avvocato e poeta e da Santa Nava, secondogenito di otto figli. Compiuti i primi studi letterari a Reggio, and\u00f2 a Napoli a studiare pittura e disegno presso la scuola partenopea. Il 30 maggio 1851 fu premiato da Ferdinando II delle Due Sicilie per un'opera grafica raffigurante il Diluvio Universale, composto all'et\u00e0 di quattordici anni. Le sue opere giovanili ritenute di grande capacit\u00e0 compositiva e cromatica, gi\u00e0 ben delineate, rimarcano il meglio dell'apprendimento dettato dai suoi maestri. I suoi progressi furono descritti dal maestro Michele Di Napoli in una lettera indirizzata al padre nel 1851 nella quale declamava la bravura del giovane Annunziato\nquale futura gloria e orgoglio del paese. Ebbe vari riconoscimenti per i suoi meriti artistici negli anni successivi; nel 1874 l'Associazione Benemeriti Italiani di Palermo gli confer\u00ec la medaglia d'oro ed in seguito divenne socio della Reale Accademia di Raffaello di Urbino e di altre societ\u00e0 artistiche dell'epoca. Negli anni successivi alla morte del padre, avvenuta nel 1879, Annunziato Vitrioli dovette abbandonare la pittura per amministrare il patrimonio di famiglia e per dedicarsi ad opere di religione e carit\u00e0. A Reggio, infatti, spinto dal suo spirito caritatevole e generoso, fu fondatore e presidente della Conferenza di San Vincenzo De Paoli e ricopr\u00ec questa carica fino alla morte. Come il fratello Diego, ottenne onorificenze da Pio IX e da Leone XIII per l'osservanza dei dettami della Chiesa e per la sua instancabile attivit\u00e0 caritativa e benefica. Annunziato Vitrioli mor\u00ec a Reggio l'11 marzo 1900 e per lui fu proclamato il lutto cittadino.\nOpere.\nAnnunziato Vitrioli pittore e musicista \u00e8 sicuramente una delle figure artistiche pi\u00f9 rilevanti della storia dell'arte reggina dell'Ottocento. Svolge la sua vita e la sua opera attorniato da teneri estimatori, frequentando i salotti importanti della citt\u00e0, definito un ottimo paesaggista e ritrattista. Artista genuino, tenace, attento a quel che si muoveva intorno a lui, non solo sul piano artistico ma anche su quello morale e civile, di animo buono, di cuore nobile, molto religioso e caritatevole. La sua pittura si rif\u00e0 ai maestri della scuola napoletana Mancinelli, Smargiassi, Michele Di Napoli, Fergola presso i quali il Vitrioli studi\u00f2; nei suoi dipinti predomina una interpretazione romantica delle scene e del paesaggio e le sue opere traggono\nispirazione dal mondo classico, dall'ambiente e dalla religiosit\u00e0. La sua produzione artistica \u00e8 vasta, i suoi dipinti rappresentano molto spesso paesaggi reggini che riprendono tratti di verismo fiammingo, curati con molta sincerit\u00e0 e naturalezza, cogliendo pose e atteggiamenti caratteristici, oltre ad una impareggiabile funzione narrativa delle immagini, di notevole spessore artistico- culturale. Ispirati all'ambiente marino sono i dipinti \u201cScilla\u201d, la \u201cPesca del pescespada\u201d, il \u201cPescatore\u201d e la \u201cTempesta\u201d; esegu\u00ec anche numerosi ritratti tra cui quello del fratello Diego, un bozzetto intitolato \u201cApoteosi del Cardinale Antonelli\u201d e alcuni tipi popolari caratteristici di Reggio che rappresentava in maniera fedele e attenta, mettendo in evidenza\ni tratti curiosi e particolari del personaggio. Le opere di ispirazione religiosa traggono spunto sia dal Vecchio Testamento come \u201cCaino e Abele\u201d, sia da episodi evangelici come \u201cIl Signore in preghiera\u201d, \u201cLa Maddalena\u201d, \u201cCristo fra i discepoli\u201d; tra queste merita di essere menzionata la tela \u201cGes\u00f9 nell'orto degli Olivi\u201d, esposta alla presente mostra che riscosse un notevole successo e fu definita dal Mancinelli un'opera di grande valore sia per la tecnica compositiva sia per il disegno. Per il monastero della Visitazione a Reggio l'artista dipinse \u201cApparizione del Cuore di Ges\u00f9 a Santa Margherita Maria Alacoque\u201d custodita a Taurianova nel monastero delle stesse religiose; tra i quadri raffiguranti la Vergine occupa un posto di particolare importanza l'opera \u201cMadonna col velo\u201d, che riscosse molto successo in Vaticano presso il papa Pio IX. Nel Museo del Santuario di Polsi \u00e8 conservata l'opera \u201cIl miracolo dei buoi\u201d, che ricorda la scoperta della Vergine fatta dal conte Ruggero il Guiscardo. Il Vitrioli fu anche autore di numerose raffigurazioni di Santi; bellissima l'opera \u201cIl Martirio di Sant'Agnese\u201d nella quale vi \u00e8 un gioco di contrasti tra l'atteggiamento feroce del carnefice e la dolcezza e serenit\u00e0 che si coglie nel volto della martire. Altre opere sono: \u201cIl martirio di San Sebastiano\u201d nella chiesa di San Sebastiano al Crocifisso a Reggio e \u201cSan Francesco di Paola che attraversa lo Stretto\u201d, custodito a Reggio e distrutto nel crollo della chiesa dedicata al Santo a causa del terremoto del 1908. Le opere di Annunziato Vitrioli rispecchiano il proprio modo di essere e la propria personalit\u00e0 e nascono dal connubio tra l'amore per l'arte che l'artista nutr\u00ec per tutta la vita e lo spirito altruistico che lo ha contraddistinto, dal quale trasse entusiasmo e ispirazione."}
{"id": "3348899", "revid": "640277", "url": "https://it.wikipedia.org/wiki?curid=3348899", "title": "Infrared Telescope Facility", "text": "L'Infrared Telescope Facility, indicato comunemente anche attraverso l'acronimo IRTF, \u00e8 un telescopio della NASA di di diametro presente presso l'Osservatorio di Mauna Kea, sull'isola di Hawaii. Costruito per supportare le missioni Voyager, \u00e8 la principale installazione statunitense per l'astronomia nell'infrarosso. \u00c8 gestito dall'Universit\u00e0 delle Hawaii nell'ambito di un accordo di cooperazione con la NASA. Secondo le regole di assegnazione, la met\u00e0 del tempo di osservazione \u00e8 dedicata allo studio del Sistema solare.\nIRTF ospita quattro strumenti:\nIRTF ospita anche vari strumenti in visita, comunemente spettrografi nell'infrarosso termico.\nConfronto con i contemporanei.\nI telescopi dedicati alle osservazioni nell'infrarosso necessitano di essere collocati in una localit\u00e0 asciutta e ad elevate altitudini, di strumentazioni specifiche e di specchi o lenti di alta qualit\u00e0, cos\u00ec come i telescopi operanti nel visibile. Di seguito sono elencati altri telescopi risalenti al 1980 operanti nell'infrarosso ottico e nel vicino infrarosso.\nCi sono stati altri due telescopi nel vicino infrarosso, pi\u00f9 piccoli: il telescopio infrarosso del Gornergrat di di diametro, nelle Alpi svizzere e l'Osservatorio di Mont-M\u00e9gantic di di diametro, in Canada."}
{"id": "3348900", "revid": "599013", "url": "https://it.wikipedia.org/wiki?curid=3348900", "title": "Suore della Congregazione di Maria", "text": "Le Suore della Congregazione di Maria, o Mariste, sono un istituto religioso femminile di diritto pontificio: i membri di questa congregazione pospongono al loro nome la sigla S.M.\nStoria.\nLe origini della congregazione risalgono al 1817 quando Jeanne-Marie Chavoin (1786-1858), assieme a una compagna, si ritir\u00f2 a Cerdon per condurre vita religiosa; l'8 settembre 1823, con il consenso di Alexandre-Raymond Devie, vescovo di Belley, le religiose si riunirono sotto la direzione di due sacerdoti della Societ\u00e0 di Maria e andarono a costituire il ramo femminile della famiglia marista.\nL'istituto si svilupp\u00f2 rapidamente e nel 1858 venne aperta la prima filiale all'estero, in Inghilterra. La congregazione ricevette il pontificio decreto di lode il 3 settembre 1864 e l'approvazione della Santa Sede il 29 ottobre 1884.\nCome i religiosi del ramo maschile, le mariste si diffusero in Oceania e nel 1891 fondarono una filiale alle Figi.\nLa congregazione venne duramente colpita dalle leggi anticongregazioniste francesi, che costrinsero le suore a trasferire la casa madre in Belgio, e dallo scoppio della prima guerra mondiale, ma si riprese dopo la fine del periodo bellico e nel 1955 la casa generalizia venne stabilita a Roma.\nAttivit\u00e0 e diffusione.\nLe mariste si dedicano all'istruzione e all'educazione cristiana della giovent\u00f9 e ad altre attivit\u00e0 sociali e caritative.\nLa congregazione \u00e8 presente in Europa (Francia, Irlanda, Italia, Regno Unito, Ucraina), nelle Americhe (Brasile, Canada, Messico, Stati Uniti d'America, Venezuela), in Oceania (Australia, Figi, Nuova Zelanda, Papua Nuova Guinea), nelle Filippine e nell'Africa occidentale; la sede generalizia \u00e8 a Roma.\nAlla fine del 2008 la congregazione contava 386 religiose in 84 case."}
{"id": "3348902", "revid": "161273", "url": "https://it.wikipedia.org/wiki?curid=3348902", "title": "IRTF", "text": ""}
{"id": "3348906", "revid": "22475", "url": "https://it.wikipedia.org/wiki?curid=3348906", "title": "Petrobrasaurus puestohernandezi", "text": "Il petrobrasauro (Petrobrasaurus puestohernandezi) \u00e8 un dinosauro erbivoro appartenente ai sauropodi. Visse nel Cretaceo superiore (Coniaciano/Santoniano, circa 90 milioni di anni fa) e i suoi resti fossili sono stati ritrovati in Argentina.\nFossili.\nQuesto dinosauro \u00e8 noto per uno scheletro parziale ritrovato nella formazione Plottier, comprendente numerose vertebre, lo sterno, costole, metacarpi, femori, tibie, parte di un ilio, pube e alcuni denti. I fossili sono stati ritrovati negli strati di argilla rossastra della formazione, risalenti al Coniaciano o al Santoniano; questo periodo \u00e8 piuttosto importante poich\u00e9 segn\u00f2 il definitivo isolamento delle faune a vertebrati della Patagonia, a causa della separazione del Sudamerica dal resto del Gondwana, un processo iniziato nel Cretaceo inferiore.\nClassificazione.\nDescritto per la prima volta nel 2011, \"Petrobrasaurus\" \u00e8 un rappresentante dei titanosauri, un gruppo di dinosauri sauropodi tipico del Cretaceo e diffuso principalmente nei continenti meridionali. Gli studiosi hanno accostato questo sauropode al clade dei Lognkosauria, tra cui il gigantesco \"Futalognkosaurus\", ma si preferisce considerare \"Petrobrasaurus\" un titanosauro di posizione sistematica incerta (\"incertae sedis\") in attesa di analisi pi\u00f9 approfondite."}
{"id": "3348907", "revid": "767487", "url": "https://it.wikipedia.org/wiki?curid=3348907", "title": "Giovanni Gravenbeek", "text": "Carriera.\nHa giocato nel Vitesse nella stagione 2009-2010 ed ha giocato 9 partite senza mai segnare. Dal 2010 al 2012 \u00e8 stato un giocatore del Willem II."}
{"id": "3348908", "revid": "22356", "url": "https://it.wikipedia.org/wiki?curid=3348908", "title": "Petrobrasaurus", "text": ""}
{"id": "3348909", "revid": "1318658", "url": "https://it.wikipedia.org/wiki?curid=3348909", "title": "RDI Video Systems", "text": "La RDI Video Systems era una societ\u00e0 statunitense che sviluppava videogiochi, fondata da Rick Dyer originariamente con il nome Advanced Microcomputer Systems, e conosciuta per lo sviluppo di celebri videogiochi su laserdisc a cominciare dal celebre \"Dragon's Lair\".\nLa sigla RDI sta per Rick Dyer Interactive.\nLa compagnia fin\u00ec in bancarotta poco tempo dopo aver sviluppato una propria console a laserdisc mai entrata in produzione, chiamata Halcyon, che asserivano sarebbe stata a comandi vocali e avrebbe avuto una AI. Alcuni dei videogiochi pubblicati dalla RDI sono stati in seguito ripubblicati dalla Digital Leisure."}
{"id": "3348910", "revid": "223320", "url": "https://it.wikipedia.org/wiki?curid=3348910", "title": "Advanced Microcomputer Systems", "text": ""}
{"id": "3348919", "revid": "287204", "url": "https://it.wikipedia.org/wiki?curid=3348919", "title": "Ascoli Calcio 1898 1988-1989", "text": "Questa voce raccoglie le informazioni riguardanti lAscoli Calcio 1898 nelle competizioni ufficiali della stagione 1988-1989.\nStagione.\nNella stagione 1988-1989 l'Ascoli ha disputato il dodicesimo campionato di Serie A della sua storia. Ha raccolto 29 punti ottenendo il dodicesimo posto. Nelle prime dieci partite la squadra marchigiana allenata da Ilario Castagner ha raccolto solo 6 punti, penultima in classifica con solo il Bologna alle spalle con 5 punti, pagando a caro prezzo un grave infortunio del brasiliano Walter Junior Casagrande.\nPoi, con l'arrivo in panchina di Eugenio Bersellini, avviene il cambio di passo che ha portato l'Ascoli a centrare ancora l'obiettivo, che sembrava ormai compromesso, del mantenimento della categoria.\nCon 12 reti il miglior marcatore di stagione e stato Bruno Giordano arrivato dal Napoli, e protagonista della salvezza con lo slavo Borislav Cvetkovi\u0107 autore di 8 reti.\nNella Coppa Italia 1988-1989 che ha inaugurato una nuova formula, l'Ascoli ha vinto il girone 1 delle qualificazioni della prima fase, superando il turno con l'Inter ed il Brescia. Vince anche il girone 6 della seconda fase che lo qualifica ai quarti, superando Como, Juventus e Brescia. Nei quarti di finale viene eliminato nel doppio confronto dal Napoli.\nMaglie e sponsor.\nLo sponsor ufficiale per la stagione 1988-1989 fu Micromax, mentre il fornitore di materiale tecnico fu Uhlsport.\nOrganigramma societario.\nArea direttiva\nArea tecnica"}
{"id": "3348926", "revid": "287204", "url": "https://it.wikipedia.org/wiki?curid=3348926", "title": "Johann Christian Vollerdt", "text": "Biografia.\nFu allievo di Johann Alexander Thiele (1685-1752).\nVisse nei Paesi Bassi dal 1740 al 1760 e raggiunse l'apice della sua carriera intorno al 1750.\nI soggetti delle sue opere sono paesaggi di piccole dimensioni, in particolare paesaggi italiani ed invernali, vedute del Reno e della Svizzera, con figure ed animali, in uno stile simile a quello di Christian Georg Sch\u00fctz.\nFurono eseguite incisioni a partire da alcuni suoi dipinti."}
{"id": "3348933", "revid": "1718925", "url": "https://it.wikipedia.org/wiki?curid=3348933", "title": "Boicottaggio dei bus a Montgomery", "text": "Il boicottaggio dei bus a Montgomery (in inglese \"Montgomery Bus Boycott\") fu una protesta civile e politica che inizi\u00f2 nel 1955 a Montgomery, capitale dell'Alabama.\nLe prime proteste.\nNel 1955 all'interno degli autobus di Montgomery vi erano tre settori: un settore solo per i bianchi (i primi 10 posti davanti), uno dedicato solo agli afroamericani (gli ultimi 10 posti in fondo) ed un settore di sedici posti intermedi che potevano essere utilizzati da entrambi, ma se, mentre un afroamericano stava occupando uno di questi posti comuni, saliva un bianco e non vi erano posti riservati ai bianchi disponibili, il primo doveva obbligatoriamente cedere il posto al secondo.\nRosa Parks.\nIl 1\u00ba dicembre 1955 Rosa Parks, una donna afrostatunitense che lavorava come sarta in un grande magazzino, venne arrestata ed accusata di aver violato le leggi sulla segregazione, in quanto aveva fermamente rifiutato di alzarsi dal suo posto nel momento in cui era salito un bianco ad autobus pieno. La citt\u00e0 reag\u00ec a questa ulteriore violenza con incendi di autobus e distruzione di alcuni negozi. Venne avvertito dell'accaduto Martin Luther King e, su proposta di L. Roy Bennett, presidente della Interdenominational Alliance, si decise di operare il boicottaggio, decretando che dal 5 dicembre 1955 tutti i neri non avrebbero pi\u00f9 dovuto utilizzare gli autobus. Nel frattempo si ebbe la sentenza che riguardava la Parks: la donna venne condannata al pagamento di una multa pari a 14 dollari. (al valore attuale circa 140$)\nBoicottaggio dei mezzi pubblici.\nIl boicottaggio dei mezzi pubblici assunse proporzioni sempre pi\u00f9 vaste man mano che la notizia si diffuse: la comunit\u00e0 afroamericana godeva del supporto dei tassisti afroamericani, che avevano adeguato le loro tariffe a quelle degli autobus. Tale aiuto era per\u00f2 in violazione delle leggi in vigore: all'epoca, come ricordava Clyde Sellers, era stabilita una tariffa minima per la corse dei taxi, 45 centesimi contro i 10 richiesti, e i tassisti furono dunque costretti a rispettare tale obbligo.\nIl ricorso alle auto.\nGrazie alla consulenza e all'esperienza di Theodore Jemison, si decise quindi di ricorrere all'aiuto di autisti che dovevano trasportare le persone concentrate in luoghi denominati \"di raccolta\". L'adesione fu alta e vennero messe a disposizione circa trecento auto. Fra gli autisti vi erano due donne, A.W. West e la celebre Jo Ann Robinson.\nLa polizia teneva sotto osservazione alcuni elementi chiave del boicottaggio: il 26 gennaio 1956, quando il pastore King diede un passaggio ad alcune persone, venne inseguito da una volante e con una scusa, quella di aver superato il limite di velocit\u00e0, venne arrestato e incarcerato, ma alla fine venne rilasciato.\nLa conclusione.\nIl 21 febbraio 1956 venne proclamata illegale l'azione di boicottaggio in virt\u00f9 di una vecchia legge del 1921 sull'anti-boicottaggio, portando al nuovo arresto del futuro premio Nobel, condannato poi al pagamento di una multa di 500 dollari.\nIl 19 giugno 1956, la Corte Distrettuale degli Stati Uniti stabil\u00ec che la segregazione forzata di passeggeri neri e bianchi sugli autobus che vigeva da tempo a Montgomery, e che era stata causa di tutte le vicende, violava la Costituzione degli Stati Uniti d'America. Tale affermazione venne poi consolidata nella decisione avvenuta successivamente il 13 novembre 1956, quando la Corte Suprema degli Stati Uniti dichiar\u00f2 fuorilegge la segregazione razziale sui mezzi di trasporto pubblici in quanto incostituzionale.\nIl boicottaggio termin\u00f2 quindi il 21 dicembre 1956, dopo 382 giorni di durata. Quel giorno, all'arrivo del primo autobus in citt\u00e0, vi salirono Martin Luther King, Edgar Nixon, Ralph Abernathy e Glenn Smiley, un reverendo bianco che sedette al fianco del futuro premio Nobel."}
{"id": "3348936", "revid": "122963011", "url": "https://it.wikipedia.org/wiki?curid=3348936", "title": "Istituto per la storia del Risorgimento italiano", "text": "L\u2019Istituto per la storia del Risorgimento italiano \u00e8 uno dei quattro istituti storici italiani, organo diretto della Giunta Storica Nazionale.\nFondato nel 1936 dalla fusione tra la Societ\u00e0 Nazionale per la storia del Risorgimento (privata) e il Comitato Nazionale per la storia del Risorgimento (pubblico) entrambi risalenti al 1906, \u00abha per compito di promuovere e facilitare gli studi sulla storia d'Italia dal periodo preparatorio dell'Unit\u00e0 e dell'Indipendenza sino al termine della prima guerra mondiale, raccogliendo documenti, pubblicazioni e cimeli, curando edizioni di fonti e di memorie, organizzando congressi scientifici\u00bb (art. 1 dello \"Statuto\").\nL'Istituto ha sede a Roma nel Vittoriano e amministra il Museo centrale del Risorgimento. Pubblica una Biblioteca Scientifica (\u201cFonti\u201d; \u201cMemorie\u201d; \u201cAtti dei Congressi\u201d) e, dal 1914, la rivista trimestrale \"Rassegna storica del Risorgimento\".\nL'Archivio storico dell'Istituto conserva pi\u00f9 di un milione di documenti riguardanti il periodo risorgimentale e la storia d'Italia tra '800 e '900, nonch\u00e9 una consistente collezione iconografica composta da un insieme di circa 20.0000 incisioni e disegni e 75.000 fotografie.\nDopo tre anni di commissariamento, affidato a Francesco Paolo Tronca, nel gennaio 2021 Carmine Pinto, professore ordinario di storia contemporanea all'Universit\u00e0 di Salerno, \u00e8 stato nominato direttore dell'Istituto."}
{"id": "3348944", "revid": "767487", "url": "https://it.wikipedia.org/wiki?curid=3348944", "title": "Rowin van Zaanen", "text": "Carriera.\nHa giocato nel Volendam dal 2002 al 2010 (cinque stagioni in Eerste Divisie e due in Eredivisie). Dal 2010 \u00e8 un giocatore del Willem II Tilburg."}
{"id": "3348947", "revid": "729019", "url": "https://it.wikipedia.org/wiki?curid=3348947", "title": "Hockey su ghiaccio alla XXV Universiade invernale - Torneo maschile", "text": "Il torneo maschile di hockey su ghiaccio alla XXV Universiade invernale si \u00e8 giocato a Erzurum, Turchia, dal 27 gennaio al 6 febbraio 2011.\nTurno preliminare.\nLe dodici squadre partecipanti sono state divise in tre gironi all'italiana. Le prime due classificate e le due migliori terze si sono qualificate per i quarti di finale. Le altre squadre hanno partecipato agli incontri di classificazione dal 9\u00ba al 12\u00ba posto."}
{"id": "3348949", "revid": "110157", "url": "https://it.wikipedia.org/wiki?curid=3348949", "title": "Priority Records", "text": "La Priority Records \u00e8 un'etichetta discografica statunitense facente parte del gruppo EMI, divenuta celebre principalmente per la musica hip hop, pop e world. L'etichetta \u00e8 stata fondata nel 1985 da Bryan Turner, Mark Cerami e Steve Drath.\nLa Priority ha anche provveduto alla distribuzione di altre etichette come Rap-A-Lot Records, Ruthless Records, Death Row Records, Wu-Tang Records, Rawkus Records, No Limit Records, Roc-A-Fella Records Rhythm Safari e Tass Radio Records.\nFra gli artisti sotto contratto con la Priority si possono citare Dr. Dre, Mack 10, Ras Kass, Too $hort, Lil' Romeo, Snoop Dogg, Jay-Z, Ice Cube, Barry White, JT Money, WC e Bad Azz."}
{"id": "3348950", "revid": "1310927", "url": "https://it.wikipedia.org/wiki?curid=3348950", "title": "Amaechi Igwe", "text": "Carriera.\nDal 2011 gioca nel Babelsberg, dopo aver trascorso tre stagioni al New England Revolution e una stagione all'Ingolstadt."}
{"id": "3348951", "revid": "81103", "url": "https://it.wikipedia.org/wiki?curid=3348951", "title": "Valutazione tra pari", "text": ""}
{"id": "3348957", "revid": "767487", "url": "https://it.wikipedia.org/wiki?curid=3348957", "title": "Niek Vossebelt", "text": "Carriera.\nHa giocato nel FC Zwolle nella stagione 2009 2010 ed ha collezionato 27 presenze e 3 gol. Dal 2010 \u00e8 un giocatore del Willem II Tilburg."}
{"id": "3348961", "revid": "118432919", "url": "https://it.wikipedia.org/wiki?curid=3348961", "title": "Ivo Ghezze", "text": "Giocatore della Sportivi Ghiaccio Cortina vince sei volte il campionato italiano di hockey su ghiaccio (1959, 1961, 1962, 1964, 1965, 1966) e partecipa nel 1964 ai XIV Giochi olimpici invernali di Innsbruck, Austria, qualificandosi al 15\u00ba posto"}
{"id": "3348966", "revid": "6923", "url": "https://it.wikipedia.org/wiki?curid=3348966", "title": "Paul G. Kirk", "text": ""}
{"id": "3348967", "revid": "767487", "url": "https://it.wikipedia.org/wiki?curid=3348967", "title": "The Life of General Villa", "text": "The Life of General Villa \u00e8 un film muto del 1914 diretto da Christy Cabanne e da Raoul Walsh. Racconta la vita di Pancho Villa, ruolo interpretato da Raoul Walsh. Vi compare anche l'autentico Pancho Villa in alcune riprese fatte dallo stesso Walsh in Messico, durante la battaglia di Torr\u00e9on.\nNel 1915, la Mutual Film Corporation lo rimont\u00f2 e ne trasse un nuovo film dal titolo \"The Outlaw\u2019s Revenge\".\nLa realizzazione del film viene raccontata nel tv movie del 2003 \"Pancho Villa - La leggenda\" che ha come interpreti principali Antonio Banderas, nel ruolo di Villa, ed Eion Bailey in quello del produttore Frank N. Thayer.\nTrama.\nFiction sulla giovinezza di Villa che, da contadino, diventa prima bandito e poi rivoluzionario per vendicare la violenza subita da una delle sue sorelle da parte di un federale: il tutto in un mix che unisce, alla biografia romanzata, le riprese di taglio documentario girate sui luoghi veri delle battaglie.\nProduzione.\nIl film fu girato in Messico nel gennaio e nell'aprile 1914, prodotto dalla Mutual Film. I produttori erano H.E. Aitken e Frank N. Thayer sotto la supervisione di David W. Griffith. Griffith aveva cominciato a girare il film che poi, per\u00f2, venne affidato a Cabanne\nDistribuzione.\nDistribuito dalla Mutual Film e dalla Mexican War Film Corp., usc\u00ec nelle sale statunitensi il 9 maggio 1914. Il film \u00e8 andato presumibilmente perduto."}
{"id": "3348976", "revid": "767487", "url": "https://it.wikipedia.org/wiki?curid=3348976", "title": "Spiando Marina", "text": "Spiando Marina \u00e8 un film thriller erotico del 1992, diretto da Sergio Martino. \u00c8 di produzione italo-americana. Gli interpreti principali sono Debora Caprioglio e Steve Bond.\n\"Spiando Marina\" venne proiettato per la prima volta nelle sale italiane il 21 maggio 1992. Le riprese del film si sono svolte in Argentina, a Buenos Aires.\nTrama.\nMark Derrick, ex poliziotto corrotto di Miami e ora sicario prezzolato, vola a Buenos Aires per eliminare Hank, un pericoloso e potente \"boss\" mafioso locale, mandante dello sterminio di sua moglie e di suo figlio. Sotto il falso nome di Martinez, trova pronto un appartamento fornito di armi, di abiti e di un telefax per mezzo del quale ricever\u00e0 gli ordini. Subito, per\u00f2, dall'appartamento a fianco gli giungono i lamenti di una donna, durante quelli che sono chiaramente rapporti erotici sadici, e incuriosito, egli comincia a spiare dal balcone nella stanza vicina, dove vede l'autrice di quei gemiti.\nLa vicina d'appartamento \u00e8 Marina Valdez, una ragazza ricca, sensuale e procace; essa \u00e8 anche la donna del boss. Pi\u00f9 tardi la suddetta viene proprio in casa di Mark per riprendere un innocuo serpente con cui gioca. Cos\u00ec i due fanno conoscenza e tra loro si instaura una relazione basata sulla passione, unita alla reciproca sete di sangue: Marina lo seduce per alimentare il suo desiderio di vendetta verso il proprio uomo, e Mark ne approfitta per rendere la sua rappresaglia pi\u00f9 stimolante e appagante.\nMarina e Mark saranno coinvolti in un'intricata parabola di doppi giochi che culmina in un colpo di scena finale.\nAccoglienza.\nIl film ricevette critiche negative."}
{"id": "3348996", "revid": "729019", "url": "https://it.wikipedia.org/wiki?curid=3348996", "title": "Hispano-Suiza HS-30", "text": "L'Hispano-Suiza HS-30, citato anche come Hispano-Suiza E-30 dopo l'assunzione del sistema di designazione dell'Ej\u00e9rcito del Aire, era un monomotore da addestramento ad ala alta a parasole prodotto dalla divisione aeronautica dell'azienda franco-spagnola Hispano-Suiza negli anni trenta.\nAdottato dall'aviazione di marina e dalle varie aeronautiche militari che si sono succedute nella Spagna prima, durante e dopo la guerra civile spagnola, fu un velivolo particolarmente longevo ed utilizzato, oltre che nel suo ruolo originario, come bombardiere leggero dalle Fuerzas A\u00e9reas de la Rep\u00fablica Espa\u00f1ola durante il conflitto.\nTecnica.\nL'HS-30 era un velivolo dall'aspetto convenzionale realizzato in tecnica mista, monomotore monoplano ad ala alta a parasole con carrello fisso.\nLa fusoliera, realizzata in due parti, l'anteriore con struttura in legno ricoperta da pannelli in duralluminio e la posteriore con struttura in duralluminio ricoperta in tela trattata, era caratterizzata da due abitacoli aperti in tandem dotati di doppi comandi e protetti da parabrezza. Posteriormente terminava in un impennaggio convenzionale monoderiva con piani orizzontali controventati.\nLa configurazione alare era monoplana, con l'ala, realizzata con struttura in legno, montata alta a parasole sulla fusoliera e collegata alla fusoliera tramite una struttura tubolare centrale e due robuste coppie di montanti trasversali.\nIl carrello d'atterraggio era un biciclo fisso, con gambe di forza ammortizzate collegate alla fusoliera, dotato di ruote con pneumatici a bassa pressione ed integrato posteriormente da un ruotino d'appoggio ammortizzato collocato all'apice posteriore della fusoliera sotto la coda.\nLa propulsione era affidata ad un motore Hispano-Suiza 9Qd, un radiale 9 cilindri raffreddato ad aria in grado di esprimere una potenza pari a 250 CV (184 kW), collocato all'apice anteriore della fusoliera e racchiuso in una cappottatura NACA ed abbinato ad un'elica bipala.\nBench\u00e9 non fosse originariamente prevista alcuna dotazione bellica, a causa dello scoppio della guerra civile alcuni esemplari impiegati dalla FARE vennero equipaggiati con una mitragliatrice Vickers calibro 7,7 mm in caccia pi\u00f9 una mitragliatrice Lewis calibro 7,7\u00a0mm posteriore su supporto brandeggiabile e con quattro attacchi subalari per bombe da 10\u00a0kg ciascuna."}
{"id": "3348999", "revid": "61051", "url": "https://it.wikipedia.org/wiki?curid=3348999", "title": "Hispano-Suiza E-30", "text": ""}
{"id": "3349001", "revid": "767487", "url": "https://it.wikipedia.org/wiki?curid=3349001", "title": "The Blue or the Gray", "text": "The Blue or the Gray \u00e8 un cortometraggio muto del 1913 diretto da Christy Cabanne.\nTrama.\nIl film \u00e8 ambientato durante la guerra di secessione e tratta di una storia d'amore nata fra un ragazzo e una ragazza entrambi provenienti dal Canada.\nIl loro rapporto per\u00f2 viene ostacolato da varii rivali...\nProduzione.\nIl film fu prodotto dalla Biograph Company\nDistribuzione.\nDistribuito dalla General Film Company, il film - un cortometraggi in una bobina - usc\u00ec nelle sale statunitensi il 29 novembre 1913.\nDate di uscita.\nIMDb"}
{"id": "3349002", "revid": "33689", "url": "https://it.wikipedia.org/wiki?curid=3349002", "title": "Mario Rossi (direttore d'orchestra)", "text": "Biografia.\nStudi\u00f2 a Roma, composizione con Ottorino Respighi e direzione d'orchestra con Giacomo Setaccioli, diplomandosi nel 1925. Subito dopo ottenne il posto di direttore assistente di Bernardino Molinari. Fu in seguito direttore stabile del Maggio Musicale Fiorentino dal 1937 al 46, debuttando nell\"'Iris\" di Pietro Mascagni e dirigendo l'anno seguente la prima esecuzione di \"Antonio e Cleopatra\" di Gian Francesco Malipiero.\nApparve in Italia nella maggior parte dei teatri d'opera con pressoch\u00e9 tutto il repertorio del melodramma italiano, contribuendo alla riscoperta di opere dimenticate, come \"Il filosofo di campagna\" di Baldassare Galuppi, \"Il ritorno di Ulisse in patria\" di Claudio Monteverdi, \"La buona figliuola\" di Niccol\u00f2 Piccinni.\nDal 1946 al 1969 fu direttore stabile dell'Orchestra sinfonica della RAI di Torino conducendola a una caratura internazionale, testimoniata da tourn\u00e9e a Bruxelles (1950), Vienna (1951), Salisburgo (1952) e da diverse incisioni discografiche: tra le pi\u00f9 rilevanti \"Il matrimonio segreto\", \"Il barbiere di Siviglia\", \"Don Pasquale\", \"Un ballo in maschera\", \"Otello\", \"Falstaff\"."}
{"id": "3349006", "revid": "319329", "url": "https://it.wikipedia.org/wiki?curid=3349006", "title": "TVM-Sanyo", "text": ""}
{"id": "3349010", "revid": "287204", "url": "https://it.wikipedia.org/wiki?curid=3349010", "title": "Pala di Francesco Lomellini", "text": "La Pala di Francesco Lomellini \u00e8 un dipinto a olio su tavola (298x185 cm la parte centrale, 95x185 la cimasa) di Filippino Lippi, datato al 1502-1503 e conservato a Palazzo Bianco a Genova.\nStoria.\nFrancesco Lomellini era un nobiluomo genovese che, nell'ambito del progetto di ristrutturazione della sua cappella nella chiesa di San Teodoro (completato nel 1510), nel 1502 aveva commissionato a Filippino, uno degli artisti pi\u00f9 in vista attivi a Firenze, una grande pala d'altare.\nL'opera, firmata e datata (; inoltre sul retro reca l'acronimo del pittore \"Glo/Vi/s\"), venne spedita da Firenze nel febbraio 1503, un anno prima della prematura morte dell'artista. Probabilmente nel 1797-1799, durante i tumulti legati all'occupazione francese, spar\u00ec la predella con la \"Piet\u00e0\". Nel 1810 l'opera fu requisita e mandata in Francia, dove venne privata della cornice originale. Torn\u00f2 a Genova nel 1816 e, dopo la distruzione della cappella originaria, venne depositata a Palazzo Bianco dove si trova tuttora.\nLa scritta \"Napoleonis Lomellini proprietas\" venne aggiunta nel 1838.\nDescrizione e stile.\nLa pala principale mostra san Sebastiano, titolare della cappella, tra i santi Francesco d'Assisi, patrono del committente, e Giovanni Battista, protettore della citt\u00e0 di Genova.\nIl santo principale \u00e8 raffigurato su un piedistallo classicheggiante, che riprende le fantasiose rievocazioni archeologiche di sue celebri opere; su di esso si legge un'iscrizione (\"\") che colloca il suo martirio all'epoca degli imperatori Diocleziano e Massimiano. La figura di Sebastiano, vestito solo di un perizoma blu cobalto, non \u00e8 disposta sull'asse della scena, e la sua postura \u00e8 complicata e instabile, anticipatoria per certi versi del manierismo.\nLo sfondo \u00e8 occupato da rovine, che richiamano la vittoria del cristianesimo sul mondo pagano in crisi, con squarci paesistici (come la corte campagnola affollata di soldati sulla destra) e un cielo intensamente azzurro, con qualche nube. Le forme dell'architettura sono asimmetriche e irregolari, con la presenza volutamente poco coerente della colonna in marmo rosso, forse un simbolo del martirio di Cristo in parallelo con quello di Sebastiano. Le pianticelle in primo piano, ritratte con estrema cura, dimostrano gli influssi di Leonardo da Vinci e il suo amore per la botanica studiata dal vero.\nDiversi elementi hanno funzione simbolica, come i due rettili a sinistra dietro Giovanni Battista. La lucertola infatti gode della luce, quindi di Dio, mentre la biscia, simbolo del peccato, rifugge nascondendosi tra le crepe.\nEvidenti sono gli spunti inquietanti e anticlassici, come le espressioni patetiche, l'uso di pennellate pi\u00f9 rapide e spigolose, linearismi e asimmetrie che appiattiscono lo spazio. Rimandano comunque alla tradizione toscana la predilezione per il disegno come base per creare l'opera, la vivacit\u00e0 dei colori smaltati, l'attenzione al dato naturale. Le figure appaiono allungate e asciutte, con l'accentuazione dell'espressivit\u00e0 che le allontana dalla bellezza tipica del primo rinascimento.\nLa cimasa, a forma di lunetta, mostra la \"Madonna col Bambino tra due angeli oranti\", su uno sfondo di luce dorata che simboleggia il paradiso.\nBibliografia.\nClario Di Fabio, \"Filippino Lippi a Palazzo Bianco. La Pala di Francesco Lomellini\", Log, Genova 2004. ISBN 978-88-88177-13-7\nAA.VV., \"Musei di Strada Nuova a Genova\", Skira, Milano 2010. ISBN 978-88-572-0433-8"}
{"id": "3349013", "revid": "767487", "url": "https://it.wikipedia.org/wiki?curid=3349013", "title": "Influence of the Unknown", "text": "Influence of the Unknown \u00e8 un cortometraggio muto del 1913 diretto da Christy Cabanne.\nProduzione.\nIl film fu prodotto dalla Biograph Company sotto la supervisione di David W. Griffith\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale statunitensi il 27 settembre 1913. Il 27 novembre 1916 ne usc\u00ec una riedizione."}
{"id": "3349014", "revid": "1543377", "url": "https://it.wikipedia.org/wiki?curid=3349014", "title": "Giacomo Bevilacqua", "text": "Biografia.\nGli esordi.\nFiglio di un musicista e collezionista di fumetti, frequenta il liceo artistico e la Scuola Internazionale di Comics.\nDal 2006 inizia una collaborazione con la casa editrice Eura Editoriale, disegnando il numero 22 del mensile a fumetti \"Detective Dante\" curato da Lorenzo Bartoli e Roberto Recchioni. Successivamente lavora alla serie \"John Doe\", pubblicata sulla rivista \"Skorpio\", e alla realizzazione di varie storie brevi pubblicate su \"Lanciostory\", ad esempio \"Easter\", una miniserie creata da lui e Bartoli.\nDal 2004 al 2007 ha fatto parte della compagnia teatrale \"Bambini Cattivi\" di Marco Perrone, in qualit\u00e0 di autore e attore di cabaret, partecipando sia a spettacoli teatrali che al programma televisivo \"Second Italy\", condotto da Paolo Hendel e andato in onda nel 2007 su Comedy Central.\nIl successo con \"A Panda piace\".\nIl 22 maggio del 2008 crea le prime strisce di \"A Panda piace\", sua opera di maggior successo, inizialmente pubblicate esclusivamente sul blog dell'autore e successivamente raccolte in due volumi cartacei a cura di Edizioni BD: \"A Panda piace\" (2009) e \"A Panda piace il bis\" (2010). Nello stesso anno, assieme a Lorenzo Bartoli e Gabriele Dell'Otto, noto illustratore romano, apre il \"Sold out studio\", esperienza che avr\u00e0 termine due anni dopo.\nParallelamente alla carriera di disegnatore, Giacomo porta avanti quella di attore e autore teatrale per la compagnia \"Bambini Cattivi\" di Marco Perrone; inoltre lavora come storyboarder per film e pubblicit\u00e0, designer di magliette e visualizer per agenzie pubblicitarie. Collabora a \"Play the Lab\", il laboratorio creativo della Nokia.\nNello stesso anno fonda assieme a Francesco La Ferla, Stefano La Ferla e Stefano Benedikter, la divisione \"Pandalikes Games\", il cui primo frutto, un gioco per iPhone e iPad, vedr\u00e0 la luce tra la fine del 2010 e l'inizio del 2011.\nNel 2010, la rete televisiva LA7 decide di affidare a Giacomo Bevilacqua il \"design\" delle strenne natalizie della rete per la stagione 2010-2011. Giacomo realizza cos\u00ec dieci soggetti animati riguardanti le feste natalizie che vedono come protagonista Panda, personaggio principale di \"A Panda piace\".\nDal 2008 al 2010, Panda \u00e8 apparso su numerose riviste e giornali, ha una rubrica settimanale sul sito web \"Wired.it\", alcune vignette sono pubblicate sulla \"Gazzenda\" (il diario della Gazzetta dello Sport), e la Pigna ne ha fatto una serie di quattro quaderni per il \"Back to School\" 2010/2011. Le vignette continuano ad uscire due volte a settimana sul sito \"www.pandalikes.com\".\nNel 2010 lavora per l'editrice americana IDW Publishing, per la quale ha disegnato una miniserie dei \"G.I. Joe\" intitolata \"Future Noir\".\nNel 2011, sempre edito da Edizioni BD esce nelle librerie \"A Panda piace essere raccolto\", una raccolta delle migliori strisce pubblicate nel primo e nel secondo volume pi\u00f9 una serie di pagine inedite. Nello stesso periodo la societ\u00e0 di Milano Toncad\u00f2, realizza una serie di gadgets targati \"A Panda piace\" (tazza, mouse, lampada usb, mangiacavi, segnalibri, mousepads) in vendita nelle Coin, Fnac, Feltrinelli. Nel 2012 firma un contratto con Edition Delcourt per \"Panda Aime\", la versione francese di \"A Panda Piace\", in uscita nel 2013 in Francia, Belgio, Svizzera e Canada.\nDal 2011 \u00e8 al lavoro su \"Metamorphosis\", una miniserie in tre numeri scritta e disegnata da lui in uscita in tutte le edicole da Novembre 2012 per l'Editoriale Aurea. Protagonista della serie, una giovane blogger di nome Luna, che si trover\u00e0, suo malgrado, implicata in una macabra vicenda: nel cuore di Roma, un uomo uccide le persone a sangue freddo e dispone i loro cadaveri come fossero miti dell'antica Grecia e Luna \u00e8 convinta che lo faccia per mandare un messaggio a lei.\nL'approdo a Panini Comics.\nNel 2013 Bevilacqua entra nella scuderia della Panini Comics ed esordisce con l'omnibus (edizione definitiva) di \"Metamorphosis\", e con \"Il primo grande libro di A Panda piace\", un misto tra le classiche strisce, i fumetti pubblicati su Wired.it e delle avventure inedite. Realizza inoltre una miniserie di 8 numeri intitolata \"A Panda piace l'avventura\", un bimestrale pubblicato dalla fine del 2013 all'inizio del 2015, che racconta le avventure di Panda a fumetti, non pi\u00f9 a strisce, e aventi, come protagonisti, oltre a Panda e i suoi amici, anche personaggi come l'Ansia, la Curiosit\u00e0, il Panico, la Paura, e tutte quelle sensazioni che si avvertono nei momenti pi\u00f9 importanti della propria vita.\nAlla fine del 2014 pubblica anche il volume autoconclusivo \"A Panda piace fare i fumetti degli altri (e viceversa)\" sempre con Panini Comics, che vanta la partecipazione di autori del calibro di Leo Ortolani, Gipi, Roberto Recchioni, Zerocalcare, Ale Giorgini, Stefano Caselli, Silver, Federico Rossi Edrighi, Donald Soffritti, Sio e Nicola Righi ai colori.\nSempre nel 2014 firma un contratto con la casa editrice Multiplayer Edizioni per un libro intitolato \"Roma citt\u00e0 morta\", scritto da Luca Marengo e scritto-illustrato dallo stesso Bevilacqua, che sar\u00e0 pubblicato a maggio del 2015 in occasione della fiera Napoli Comicon.\nBao Publishing e Sergio Bonelli Editore.\nNel 2015 ha iniziato a lavorare per la casa editrice Bao Publishing, realizzando la sua prima graphic novel intitolata \"Il suono del mondo a memoria\", una storia di 192 pagine interamente scritta, disegnata e colorata dall'autore, uscita in libreria e fumetteria il 15 settembre 2016. Nel 2017, \"Il suono del mondo a memoria\" vince il premio lettori Feltrinelli tra le opere candidate ai Gran Guinigi 2017 al Lucca Comics and Games. Tra maggio e settembre dello stesso anno, la graphic novel esce in Francia (\"Manhattan murmures\") e negli Stati Uniti (\"The Sound of the World by Heart\"). A dicembre 2017, la rivista Forbes la inserisce tra le 10 migliori Graphic Novel uscite negli Stati Uniti nel 2017.\nHa collaborato anche con la Sergio Bonelli Editore con due storie interamente scritte, disegnate e colorate da lui. La prima intitolata \"Lavennder\", uscita a luglio 2017 per la collana \"Le storie\" e poi, di nuovo, a novembre dello stesso anno in tutte le librerie in formato \"deluxe\"; la seconda, come volumetto speciale di Dylan Dog dedicato a Groucho, uscito nella raccolta \"Grouchomicon\".\nTra novembre 2019 e aprile 2020 pubblica la prima edizione di \"Attica\" per Sergio Bonelli Editore, una serie autoconclusiva in 6 volumi ispirata nello stile e nel formato ai manga giapponesi, pensata per il circuito delle fumetterie.\nNel maggio 2021 viene pubblicato il suo nuovo romanzo grafico dal titolo \"Troppo facile amarti in vacanza\" edito da Bao Publishing. Il libro segue le vicende di una ragazza e il suo cane mentre attraversano da sud a nord un'Italia in piena apocalisse, sempre pi\u00f9 sommersa dall'acqua."}
{"id": "3349016", "revid": "599013", "url": "https://it.wikipedia.org/wiki?curid=3349016", "title": "Milano-Sanremo 1992", "text": "La Milano-Sanremo 1992, ottantatreesima edizione della corsa e valida come evento d'apertura della Coppa del mondo di ciclismo su strada 1992, fu disputata il 21 marzo 1992, per un percorso totale di 294 km. Fu vinta dall'irlandese Sean Kelly, al traguardo con il tempo di 7h31'42\" alla media di 39.052 km/h.\nPartenza a Milano con 232 corridori di cui 206 portarono a termine il percorso.\nResoconto degli eventi.\nGruppetto compatto ai piedi del Poggio, all'inizio di quest'ultima salita si scaten\u00f2 Argentin che con una serie di scatti sgretol\u00f2 letteralmente il gruppo, scollin\u00f2 con 7\" di vantaggio su Sorensen e Fondriest, poco dietro anche il vecchio Sean Kelly, quest'ultimo inizi\u00f2 la discesa aggredendo i tornanti a un'andatura da brivido, davanti Argentin non prese molti rischi in discesa credendo di poter arrivare solo al traguardo, ma ad 800 metri dal traguardo rientr\u00f2 Kelly che non ebbe difficolt\u00e0 nel battere allo sprint l'italiano."}
{"id": "3349024", "revid": "287204", "url": "https://it.wikipedia.org/wiki?curid=3349024", "title": "Mary Antin", "text": "Biografia.\nMary Antin nacque il 13 giugno 1881 a Polack, una cittadina all'epoca facente parte dell'impero zarista. Il padre, Israel, emigr\u00f2 negli Stati Uniti nel 1891 e, riuscito a raccogliere i fondi sufficienti per pagare la traversata, si fece raggiungere dal resto della famiglia tre anni dopo.\nGli Antin si stabilirono a Boston, dove Mary cominci\u00f2 a frequentare la scuola, imparando velocemente l'inglese e distinguendosi nello studio.\nNel 1899, grazie all'interessamento di alcuni notabili, tradusse e pubblic\u00f2 in inglese una serie di lettere originariamente scritte in Yiddish che aveva inviato allo zio e nelle quali descriveva il viaggio attraverso l'Europa e l'Atlantico per arrivare negli Stati Uniti. Con il titolo \"From Plotzk to Boston\" e con la prefazione dello scrittore e drammaturgo Israel Zangwill, le lettere vennero pubblicate nel 1899 e ottennero un discreto successo di pubblico.\nAlcuni anni pi\u00f9 tardi, Antin si dedic\u00f2 alla scrittura di una completa autobiografia, la quale venne pubblicata nel 1912 con il titolo \"The Promised Land\" dalla casa editrice di Boston Houghton Miffilin. Il libro ottenne molto successo e fu uno dei best seller dell'anno.\nLa sua biografia la trasform\u00f2 in un portavoce ideale a favore dell'immigrazione. Gruppi d'interesse di orientamento nativista facevano pressione perch\u00e9 il Congresso approvasse delle misure per limitare l'immigrazione negli Stati Uniti, adducendo come motivazione il fatto che troppi immigrati avrebbero finito per compromettere l'identit\u00e0 e i valori americani. Antin, che nella sua autobiografia mostra come invece anche gli immigrati possano diventare ferventi sostenitori di questi valori, combatt\u00e9 le posizioni nativiste in discorsi e interventi giornalistici. Questi ultimi vennero raccolti nel libro \"They Who Knock At Our Gates \", pubblicato nel 1914.\nPrima della pubblicazione di \"The Promised Land\" Antin aveva sposato Amadeus William Grabau, un americano di origine tedesca, professore di scienze presso la Columbia University. La coppia per un certo periodo intrattenne un'animata vita sociale ma, in seguito a divergenze di opinione in merito all'intervento americano nella prima guerra mondiale, il rapporto cominci\u00f2 a mostrare segni di rottura. Persa la cattedra alla Columbia, Grabau accett\u00f2 l'invito di far parte della China Geological Survey in qualit\u00e0 di direttore, e si trasfer\u00ec a Pechino, dove rimase per il resto della sua vita."}
{"id": "3349027", "revid": "2036605", "url": "https://it.wikipedia.org/wiki?curid=3349027", "title": "Dondi dall'Orologio (famiglia)", "text": "I Dondi dall'Orologio (talvolta anche Dondi dell'Orologio, Dondirologi, o semplicemente Dondi Orologio) furono una famiglia aristocratica padovana, ascritta al patriziato veneziano e annoverata fra le cosiddette \"Case fatte per soldo\".\nStoria.\nDiscordi sono le fonti riguardo all'origine di questa famiglia: alcuni ritengono che i Dondi dall'Orologio provenissero dall'antica Roma, e si fossero stabiliti in una colonia romana a Parma, altri li considerano originari di Cremona. Tutte le fonti concordano nel credere che si siano stabiliti a Padova in tempi piuttosto remoti.\nIl capostipite verrebbe comunque identificato nel chioggiotto Jacopo Dondi, medico, astronomo e orologiaio che, insieme al figlio Giovanni, fu l'inventore e il costruttore dall'orologio astronomico meccanico dell'omonima torre situata a Padova, e fors'anche di quello della Torre di Sant'Andrea a Chioggia (bench\u00e9 non ve ne siano prove certe). I loro discendenti furono per questo chiamati \"Dondi dall'Orologio\".\nAggregata alla nobilt\u00e0 padovana, questa famiglia sostenne finanziariamente gli sforzi bellici della Repubblica di Venezia durante la guerra di Candia, combattuta contro le armate ottomane della Sublime Porta per il controllo dell'isola di Candia: nel 1657 un ramo dei Dondi fu per questo accolto nei ranghi della nobilt\u00e0 veneziana e ammesso al Maggior Consiglio. Un altro ramo della famiglia entr\u00f2 a far parte della nobilt\u00e0 padovana il 29 giugno 1626, e fu insignito del titolo marchionale dal re di Polonia Giovanni III nel 1676 (titolo poi confermato dal Governo Veneto nel 1698). Un terzo ramo, quello dei Dondi dall'Orologio Amai, fu invece aggregato al Consiglio nobile di Padova nel 1626.\nCon l'avvento del dominio austriaco in Veneto, a tutti i rami del casato Dondi dall'Orologio fu riconosciuto lo \"status\" nobiliare con Sovrane Risoluzioni, datate 1\u00ba gennaio e 4 settembre 1818, 24 novembre 1820 e 1\u00ba febbraio 1821."}
{"id": "3349029", "revid": "287204", "url": "https://it.wikipedia.org/wiki?curid=3349029", "title": "Jacopo Dondi dell'Orologio", "text": "Biografia.\nNato a Chioggia da un medico di nome Isacco, cominci\u00f2 presto ad esercitare anch'egli la medicina, prima a Chioggia e poi a Padova, nella cui Universit\u00e0 divenne anche professore di medicina e di astronomia. Progett\u00f2 un orologio meccanico che fu installato a Padova nel 1344. L'orologio fu distrutto nel 1390, ma una sua copia \u00e8 ancora nella Torre dell'Orologio di Padova (anche se su questo punto non tutti gli studiosi sono d'accordo: alcuni ritengono che l'orologio sia stato progettato dal figlio, suo discepolo e collaboratore Giovanni).\nOpere.\nJacopo scrisse opere di filologia e di farmacopea ed un breve trattato sulle maree.\nMa la sua opera pi\u00f9 fortunata fu un importante trattato di farmacologia, l'\"Aggregator medicamentorum, seu de medicinis simplicibus\". Il trattato, scritto nel 1355, pi\u00f9 di un secolo dopo, nel 1470, era considerato cos\u00ec utile che fu stampato ed ebbe riedizioni anche nel secolo XVI. Su un'opera filologica abbiamo poche informazioni.\nIl trattato sulle maree, \"De fluxu et refluxu maris\", spiega le variazioni delle maree lungo il ciclo lunare con il diverso combinarsi delle azioni del Sole e della Luna, che tendono entrambi ad alzare il livello delle acque nella propria direzione ed in quella opposta. Dondi afferma che tra le due azioni la pi\u00f9 potente \u00e8 quella della Luna.\nAltra opera \u00e8 il \"Tractatus de causa salsedinis aquarum et modo conficiendi sal artificiale ex aquis Thermalibus Euganeis\"."}
{"id": "3349031", "revid": "486946", "url": "https://it.wikipedia.org/wiki?curid=3349031", "title": "Dondirologi", "text": ""}
{"id": "3349032", "revid": "1745361", "url": "https://it.wikipedia.org/wiki?curid=3349032", "title": "Dondi dall'Orologio", "text": ""}
{"id": "3349033", "revid": "486946", "url": "https://it.wikipedia.org/wiki?curid=3349033", "title": "Dondi Orologio", "text": ""}
{"id": "3349036", "revid": "767487", "url": "https://it.wikipedia.org/wiki?curid=3349036", "title": "The Gangsters of New York", "text": "The Gangsters of New York (o \"The Gangsters\") \u00e8 un film muto del 1914 diretto da James Kirkwood e, non accreditato, Christy Cabanne\nProduzione.\nIl film fu prodotto dalla Reliance Motion Picture Corporation, sotto la supervisione di D.W. Griffith\nDistribuzione.\nDistribuito dalla Continental Feature Film Corporation (Mutual Film Corporation), il film usc\u00ec nelle sale statunitensi nel febbraio 1914."}
{"id": "3349046", "revid": "995921", "url": "https://it.wikipedia.org/wiki?curid=3349046", "title": "Riserva naturale orientata Vallone di Piano della Corte", "text": "La riserva naturale orientata Vallone di Piano della Corte \u00e8 un'area naturale protetta situata nel comune di Enna, in Sicilia. La riserva occupa circa 200 ettari, \u00e8 stata istituita nel 2000 e affidata in gestione all'Universit\u00e0 degli Studi di Catania.\nTerritorio.\nComprende una valle fluviale lunga 7 km appartenente al bacino idrografico del fiume Dittaino dominata dalla rocca di Agira.\nFlora.\nLa riserva \u00e8 stata istituita per conservare e tutelare un ambiente umido di particolare interesse botanico.\nNella riserva sono presenti lembi di querceti, pioppi, salici, l'acanto, l'equiseto, il rovo ed un folto sottobosco dominato dalla vitalba (\"Clematis vitalba\") e dalla \"Malva agrigentina\", malvacea dalla vistosa fioritura bianca.\nFauna.\nLa fauna \u00e8 estremamente ricca e diversificata e comprende numerose specie tra cui diversi invertebrati (tricotteri, efemerotteri, coleotteri e soprattutto odonati) e gli anfibi, (gli endemismi discoglosso dipinto e il rospo smeraldino siciliano). Il bosco sito lungo il fiume \u00e8 uno degli ecosistemi pi\u00f9 ricchi di specie, dai mammiferi (martora, donnola e istrice) agli uccelli (rigogolo, allocco ed il picchio rosso maggiore) e i rettili (saettone occhirossi ed il ramarro occidentale)."}
{"id": "3349047", "revid": "330270", "url": "https://it.wikipedia.org/wiki?curid=3349047", "title": "Jean D'Ormesson", "text": ""}
{"id": "3349050", "revid": "995921", "url": "https://it.wikipedia.org/wiki?curid=3349050", "title": "Riserva naturale integrale Grotta Palombara", "text": "La Riserva naturale integrale Grotta Palombara \u00e8 un'area naturale protetta ubicata nel comune di Melilli nel libero consorzio comunale di Siracusa, istituita, nel 1998 dall'Assessorato regionale al Territorio e Ambiente della Regione Siciliana, attualmente affidata in gestione all'Universit\u00e0 degli Studi di Catania.\nTerritorio.\nLa riserva si estende su una superficie di poco pi\u00f9 di 11 ettari ed \u00e8 costituita da un pianoro ubicato a mezza costa dei Monti Climiti. \u00c8 stata istituita per tutelare la Grotta Palombara, una cavit\u00e0 carsica che si sviluppa per quasi 800 metri e presenta due importanti sale: la \u201cSala dei Vasi\u201d e la \u201cSala del Guano\u201d.\nFauna.\nNell'area epigea \u00e8 presente una fauna costituita da diverse specie di invertebrati e vertebrati. Tra i rettili la lucertola campestre, la lucertola siciliana, il ramarro occidentale e il biacco, mentre tra gli uccelli la gazza, il passero solitario, il gheppio, la quaglia, lo storno nero, il piccione selvatico, il colombaccio e la ghiandaia.\nGli ambienti ipogei ospitano lo pseudoscorpione \"Roncus siculus\", specie endemica presente anche nella Grotta Monello, e colonie di pipistrelli di varie specie (\"Myotis myotis\", \"Miniopterus schreibersii\" e \"Rhinolophus ferrumequinum\").\nFlora.\nMolte le forme di vegetazione che caratterizzano la riserva: carrubo, olivastro e bagolaro."}
{"id": "3349057", "revid": "995921", "url": "https://it.wikipedia.org/wiki?curid=3349057", "title": "Riserva naturale integrale Complesso speleologico Villasmundo-Sant'Alfio", "text": "La Riserva naturale integrale Complesso Speleologico Villasmundo - S. Alfio \u00e8 un'area naturale protetta istituita nel 1998 dalla Regione Sicilia ed ha un'estensione di circa 70 ettari. Il suo perimetro ricade all'interno del S.I.C. ITA090014 \u201cCozzo Ogliastri\u201d, esteso 1.300 ettari. L'area, ubicata nella Sicilia sud-orientale, si trova nel territorio del comune di Melilli (SR). L'ente gestore \u00e8 l'Universit\u00e0 degli Studi di Catania.\nTerritorio.\nIpogeo (zona A, riserva integrale).\nLa riserva ipogea \u00e8 accessibile solo da speleologi qualificati e autorizzati dal C.U.T.G.A.N.A. per finalit\u00e0 di ricerca. Alla \"grotta Villasmundo\" si giunge dalla base di una parete sita sulla sponda destra del torrente Cugno di Rio ed \u00e8 lunga oltre 2 chilometri. L'ingresso della \"grotta Alfio\", posto circa 60 metri a valle della precedente, ha uno sviluppo complessivo di 400 metri. La \"grotta del Vaso\" si apre sulla sponda sinistra del torrente Cugno di Rio, a circa 3 metri di altezza dal greto dello stesso.\nEpigeo (zona B, riserva naturale).\nComprende il \"vallone Cugno di Rio\" e la sponda destra del \"torrente Belluzza\", limite settentrionale della Riserva ed offre aspetti paesaggistici diversi: da quelli freschi e ombrosi del sottobosco a quelli aridi ed assolati della prateria.\nFlora.\nLe formazioni boschive della zona epigea sono quelle a querce caducifoglie ed il bosco sempreverde di leccio.\nFauna.\nLa fauna \u00e8 caratterizzata dalla presenza del coniglio selvatico, del riccio e dell'istrice ed ancora della volpe, della donnola e della martora. Presenti anche la ghiandaia, la gazza, il colombaccio, il passero solitario, la coturnice sicula, la poiana, il gheppio e l'allocco.\nDegna di menzione nella fauna ipogea la presenza dell'artropode \"Armadillidium decorum\".\nComplesso speleologico Villasmundo-Alfio.\nStoria.\nIl 20 febbraio 1977 gli speleologi del vecchio Gruppo Grotte Catania scoprirono lungo l'accidentato alveo del torrente Cugno di Rio, affluente del torrente Belluzza, i minuscoli ingressi di tre cavit\u00e0. Venne scoperta la grotta ad andamento orizzontale pi\u00f9 lunga di Sicilia. La gigantesca caverna, che venne in seguito chiamata \"Grotta di Villasmundo\" per la sua vicinanza a tale centro abitato (circa 5\u00a0km), \u00e8 situata nella parte pi\u00f9 a monte del piccolo ed ombreggiato canalone Cugno di Rio. Circa 60\u00a0m a valle di tale grotta si apre poi il visibile ingresso della seconda cavit\u00e0 scoperta in quel giorno, la \"Grotta Alfio\" che deve il suo singolare appellativo al nome che era inciso su una grossa radice situata nei suoi pressi. La terza cavit\u00e0, collocata qualche centinaio di metri pi\u00f9 a valle rispetto alle prime due, \u00e8 di dimensioni molto ridotte; essa venne chiamata \"Grotta del Vaso\" perch\u00e9 durante le prime esplorazioni si rinvenne al suo interno il frammento di un vecchio orcio. La \"Grotta di Villasmundo\" apparve agli speleologi quasi come la grotta delle meraviglie di cui narrano le leggende. Dapprima si constat\u00f2 come tale cavit\u00e0 fosse attiva (ovvero attraversata da ben tre corsi d'acqua, due fiumi perenni ed uno temporaneo) e quindi ancora in via di formazione; poi, mano a mano che l'esplorazione procedeva, vi si scoprirono una piccola cascata, due sifoni, vasti saloni di crollo, un lungo ramo fossile riccamente concrezionato; il tutto per una lunghezza di oltre 2\u00a0km di gallerie molto spesso di ciclopiche dimensioni. Tale sviluppo aumenta poi fino a 2675\u00a0m se alla lunghezza della \"Grotta di Villasmundo\" si sommano la lunghezza delle altre due grotte vicine. Dopo un lungo lavoro di scavo in quello che era allora ritenuto il punto estremo della cavit\u00e0, ovvero l'ex Salone Terminale, nell'ottobre 1979 si riusc\u00ec infatti a penetrare dapprima in una galleria e poi in una grande sala di crollo al termine della quale venne scoperto un vasto lago sotterraneo dalle acque cristalline. Dal punto di vista geologico le dimensioni del lago (400\u00a0m\u00b2 di sviluppo con una profondit\u00e0 di 56\u00a0m) apparvero agli increduli speleologi davvero inconsuete. La \"Grotta di Villasmundo\" nelle classifiche nazionali figura al 40\u00ba posto, ex aequo con altre 5 grotte che presentano uno sviluppo di almeno 2000\u00a0m. In Sicilia per\u00f2 continua a mantenere il primo posto nella graduatoria delle grotte siciliane ad andamento sub-orizzontale. La \"Grotta di Villasmundo\" rappresenta l'unico esempio attualmente noto in Sicilia di sistema carsico parzialmente attraversato da corsi d'acqua sempre attivi.\nDescrizione delle cavit\u00e0.\nGrotta di Villasmundo.\nL'ingresso della grotta \u00e8 di dimensioni assai modeste, 1,50\u00a0m di larghezza per 0,80\u00a0m di altezza, e si apre a 130\u00a0m s.l.m. alla base della parete destra del Torrente Cugno di Rio e ai piedi di un salto di circa 3\u00a0m dell'alveo del torrente.\nL'ingresso immette in un angusto cunicolo lungo circa 50\u00a0m cui segue un pozzo fusiforme profondo 16\u00a0m. Dopo il pozzo segue, per una lunghezza di circa 60\u00a0m, una serie di piccoli ambienti e strettoie intervallati da piccoli salti. Questo primo tratto di grotta, detto Ramo dell'ingresso, si congiunge ortogonalmente con una galleria di notevoli dimensioni. \nDiscendendo sulla sinistra per 140\u00a0m il Ramo a Valle si raggiunge dapprima un altro tratto di galleria, lungo circa 40\u00a0m, interessato da abbondanti massi di crollo e fango e poi una frana che ostruisce tutto il condotto; risalendo invece verso destra, si percorre una galleria con andamento meandriforme a larghe anse, detta Galleria del Corso d'Acqua Principale. Risalendo ancora questa galleria lungo il Corso d'acqua Principale s'incontra dopo circa 50\u00a0m la cosiddetta Prima sala di Crollo, un allargamento della galleria interessato da un vasto crollo sotto cui scorrono le acque del torrente. Superata tale sala, la galleria continua in direzione NS; qui il torrente ridiventa percorribile per altri 80\u00a0m fino al cosiddetto Primo Sifone ove il condotto diviene impraticabile in quanto s'immerge al sotto del livello delle acque. Subito a monte del crollo infatti, un'altra grande galleria s'innesta lungo la parete sinistra del Corso d'Acqua Principale con direzione ortogonale ad esso. La nuova galleria, il cosiddetto \"Ramo dell'Affluente\", \u00e8 percorsa da un torrentello che confluisce nel corso d'Acqua Principale ed \u00e8 subito interessata, per una lunghezza di circa 40\u00a0m, da un crollo di dimensioni simili al precedente; il vasto ambiente del crollo \u00e8 chiamato la Seconda Sala di Crollo. Dopo tale Sala il Ramo dell'Affluente riprende molto alto e stretto con andamento meandriforme fino a giungere dopo 140\u00a0m alla base della Cascatella, un piccolo salto di 4\u00a0m. A monte di questa, l'ambiente si restringe in uno stretto cunicolo che prosegue in direzione NW per circa 300\u00a0m fino a diventare impraticabile. Da uno skargo in ripida salita collocato pochi metri prima della Sala della Cascatella si accede al Ramo Fossile, un vasto ramo della cavit\u00e0 non pi\u00f9 interessato da passaggio idrico e perci\u00f2 assai ricco di concrezioni. Questo ramo rappresenta il livello pi\u00f9 alto del sistema carsico della Grotta di Villasmundo e si snoda con un andamento suborizzontale dapprima in direzione S, poi SW. Dopo circa 150\u00a0m la galleria principale presenta una biforcazione; a sinistra, un ramo seconddario con direzione S porta all'imponente Sala del Grande Scivolo di Fango, una sala di crollo lunga circa 50\u00a0m ed alta oltre 20\u00a0m; a destra la galleria principale prosegue invece in direzione SW per altri 50\u00a0m quando s'interrompe bruscamente con un salto di 10\u00a0m. Superato il salto ci si trova ad una biforcazione; da un lato, sulla destra, la galleria principale continua in direzione SW, mentre sulla sinistra si apre l'imboccatura di una nuova galleria che immette in un ramo secondario con direzione quasi normale alla precedente.\nProcedendo a sinistra si giunge subito ad una saletta di crollo da cui si dipartono due diramazioni: la via di destra porta al cosiddetto Ramo Nero, una galleria dalle pareti ricoperte di fango lunga quasi 150\u00a0m che s'interrompe in una saletta di crollo; lungo la via di sinistra invece, dopo avere superato un ambiente di crollo in leggera discesa, s'incontra nuovamente per un breve tratto di 30\u00a0m il Corso d'Acqua Principale che si perde a valle in un insuperabile conoide di crollo ed a monte nel Secondo Sifone. Riprendendo invece a seguire il corso della galleria principale che si dirige verso SW, si attraversa dapprima il cosiddetto Ramo dei Crolli, una galleria di notevoli dimensioni (7\u00a0m di larghezza per 8\u00a0m di altezza), e si accede poi in una grande sala di crollo lunga circa 100\u00a0m chiamata Ex Salone Terminale orientata in direzione NNW-SSE. Si continua per circa 200\u00a0m attraversando una serie di sale di crollo fino a raggiungere una vasta galleria di erosione interamente occupata nei suoi 50\u00a0m di lunghezza da un lago curiosamente suddiviso in due parti da una imponente colata stalagmitica. Questo lago \u00e8 chiamato Lago Terminale.\nIdrologia della cavit\u00e0.\nAllo stato attuale delle conoscenze il reticolo idrografico sotterraneo della Grotta di Villasmundo \u00e8 schematizzabile nei seguenti elementi:\nLa Grotta Alfio.\nL'ingresso di questa cavit\u00e0 si apre a circa 60\u00a0m a valle di quello della Grotta di Villasmundo, 4\u00a0m pi\u00f9 in alto del letto del torrente. L'imboccatura, di forma grosso modo rettangolare di\u00a0m 0,8 per 1\u00a0m, immette in un cunicolo in discesa che conduce dopo pochi metri ad un saltino in strettoia. La base di questo saltino comunica altres\u00ec direttamente con l'esterno attraverso un cunicolo impraticabile che parte dal letto del torrente, pochi metri a monte dell'ingresso della cavit\u00e0. Alla base del salto si apre una saletta che immette in un laminatoio: dopo 5\u00a0m, al termine di questo, si apre un pozzo profondo 15\u00a0m a forma di fusoide. Dalla base del pozzo si diparte una successione di cunicoli di disagevole percorrenza, intervallati da pochi slarghi di piccole dimensioni. Questo sistema si sviluppa per circa 400\u00a0m; tali cunicoli si collegano infine a dun vecchio collettore carsico in parte ostruito da crolli probabilmente un tempo collegato alla Grotta del Vaso distante poche decine di metri in linea d'aria.\nIdrologia della cavit\u00e0.\nSotto il profilo idrologico la Grotta Alfio \u00e8 da considerare ancora attiva; essa infatti costituisce un perditoio dell'alveo del Torrente Cugno di Rio. Tuttavia le acque non penetrano nella cavit\u00e0 attraverso il suo ingresso ma da un piccolo cunicolo posto alla base del fianco destro dell'alveo, arretrato a monte di alcuni metri rispetto all'ingresso. La Grotta Alfio presenta molte analogie con il Ramo dell'Ingresso della Grotta di Villasmundo. Entrambi hanno svolto nel passato, ed ancora oggi, il ruolo di perditoi del torrente. Le acque che attualmente vengono canalizzate all'interno della Grotta Alfio defluiscono attraverso piccole condotte carsiche presenti sia sulla destra della galleria principale, sia negli ambienti terminali della cavit\u00e0.\nLa Grotta del Vaso.\nL'ingresso della Grotta del Vaso si apre sulla parete sinistra della gola del Torrente Cugno di Rio, circa 365\u00a0m a valle dell'ingresso della Grotta Alfio e 320\u00a0m a monte della risorgenza superiore. L'apertura che si trova a circa 3\u00a0m di altezza dal greto del torrente, \u00e8 nascosta alla vista da un rialzo di terra ed ha forma lenticolare, con la base costituita da detriti argilloso-sabbiosi. Il primo tratto della cavit\u00e0, basso e in lieve discesa, dopo pochi metri si raccorda con un fondo circa pianeggiante, costituito da fini depositi alluvionali. Alla fine della galleria, sulla destra, si apre un passaggio largo circa 1\u00a0m che immette in una saletta di forma grossolanamente quadrangolare di circa 4\u00a0m di altezza.\nIdrologia della cavit\u00e0.\nLa cavit\u00e0 si presenta attualmente in uno stato di fossilizzazione, ma la sua posizione sull'alveo del torrente, le dimensioni della galleria, le sue caratteristiche morfologiche e le possibili correlazioni con le altre cavit\u00e0 del Torrente Cugno di Rio, ci consentono di considerarla come la possibile risorgenza carsica degli antichi collettori fossili presenti nella Grotta di Villasmundo e nella Grotta di Alfio.\nL'esplorazione subacquea del lago Terminale della grotta di Villasmundo.\nIl Lago della Grotta di Villasmundo venne scoperto nell'ottobre 1979 dopo un lungo lavoro di scavo in quello che era allora ritenuto il punto estremo della cavit\u00e0, il Salone Terminale. La scoperta suscit\u00e0 subito un grande interesse sia dal punto di vista idrogeologico, per le inconsuete dimensioni del bacino sotterraneo (400\u00a0m\u00b2 per oltre 50\u00a0m di profondit\u00e0) sia dal punto di vista esplorativo, per la possibilit\u00e0 di individuare nelle pareti sommerse del lago una probabile prosecuzione della cavit\u00e0 stessa. Le notevoli difficolt\u00e0 tecniche incontrate hanno permesso solo recentemente di completare l'esplorazione del lago, aprendo in tal modo la strada della formulazione di ipotesi verosimili sulle origini e stimolando gli speleosub a proseguire il lavoro di esplorazione nelle altre parti della cavit\u00e0 che oggi si sviluppano sotto il livello della falda acquifera.\nPrima di esporre i risultati delle ricerche speleosubacquee effettuate nel Lago Terminale riteniamo utile aprire una breve parentesi per descrivere le attrezzature e le tecniche esplorative subacquee che sono state utilizzate all'interno della Grotta di Villasmundo. L \"scuola\" catanese speleosubacque, tra le poche in Italia e nel mondo, ha infatti prediletto fino alla fine degli anni 70, l utilizzazione in grotta dell'ARO, l'autorespiratore ad ossigeno puro. Questo respiratore riunisce in s\u00e9 notevoli pregi e difetti non indifferenti che lo rendono in realt\u00e0 assai pericoloso; da un lato, non essendo un'apparecchiatura \"automatica\", esso pu\u00f2 essere utilizzato soltanto con estrema perizia, dopo un lungo periodo di allenamento e, si badi bene, soltanto fino alla profondit\u00e0 di 10-12 metri, ovvero in sifoni o specchi d'acqua poco profondi. Dall'altro lato questo respiratore unisce alla sua leggerezza ed al minimo ingombro anche una notevole autonomia operativa derivante dal suo particolare sistema di riciclaggio dell'ossigeno puro utilizzato. Inoltre, a differenza delle pi\u00f9 moderne apparecchiature ad aria, esso infatti non produce bolle di gas esterne;bolle che, risalendo verso l'alto, producono inevitabilmente il distacco della fanghiglia depositatasi sulle pareti del sifone ed il consequenziale intorbidamento dell'acqua. Oggi l'ARO non viene pi\u00f9 adoperato n\u00e9 in mare n\u00e9 in grotta, esso non viene neanche pi\u00f9 prodotto industrialmente dalla Cressi, la ditta che era un tempo specializzata nella sua costruzione. Cos\u00ec anche la \"scuola\" catanese, ha finito per utilizzare il pi\u00f9 moderno ARA, l'autorespiratore ad aria, che nonostante il suo notevole peso ed ingombro, permette di immergersi ben oltre i ristretti limiti consentiti dal respiratore ad ossigeno e garantisce inoltre, quando vengono assemblati insieme due o pi\u00f9 autorespiratori autonomi per formare una bibombola o un tribombola, un elevato margine di sicurezza."}
{"id": "3349059", "revid": "1494169", "url": "https://it.wikipedia.org/wiki?curid=3349059", "title": "Sz\u00e9ll", "text": ""}
{"id": "3349061", "revid": "290948", "url": "https://it.wikipedia.org/wiki?curid=3349061", "title": "Modellazione molecolare", "text": ""}
{"id": "3349071", "revid": "110157", "url": "https://it.wikipedia.org/wiki?curid=3349071", "title": "Otto suite per clavicembalo", "text": "Con l'espressione otto suite per clavicembalo HWV 426-433 (conosciute anche come \"otto grandi suite per clavicembalo\") ci si riferisce a una raccolta di composizioni di Georg Friedrich H\u00e4ndel pubblicata nel 1720.\nStoria.\nLe composizioni per clavicembalo di H\u00e4ndel sono estremamente numerose e il loro censimento \u00e8 reso difficoltoso dal fatto che il compositore non le raccolse ordinatamente. Tuttavia, le otto suite HWV 426-433 vennero pubblicate sotto il diretto controllo di H\u00e4ndel il 14 novembre 1720 a Londra. Questo perch\u00e9, come ci informa il compositore stesso nella prefazione, erano state pubblicate ad Amsterdam alcune copie non autorizzate contenenti errori, stampate senza il suo permesso e senza che lui potesse trarne profitto:\nStruttura.\nSotto diversi aspetti, le otto suite del 1720 sono poco convenzionali: generalmente i predecessori e i contemporanei di H\u00e4ndel raggruppavano le loro opere (non solo suite, ma anche sonate, concerti grossi, eccetera) in sei o in dodici. Quanto alla forma, se la struttura \u00e8 chiaramente basata sulle suite di gusto francese, l'ordine dei pezzi (allemanda, corrente, sarabanda e giga) non \u00e8 rigorosamente rispettato.\nLe varie parti sono molto eterogenee, con pezzi mediocri e pezzi brillanti. Alcuni, comunque, raggiungono un notevole grado di complessit\u00e0 tecnica, come l'allegro della quarta suite (costituito da una grande fuga a tre voci), l'ultimo movimento della quinta suite (detto \"Il fabbro armonioso\", un'aria con variazioni) e l'ultimo movimento della settima (la celebre \"passacaglia\" con sedici variazioni).\nLa raccolta di H\u00e4ndel apre brillantemente il decennio 1720-1730, che, con le partite di Johann Sebastian Bach e i libri di Jean-Philippe Rameau e Fran\u00e7ois Couperin, segna l'apogeo della musica clavicembalistica in Europa.\nLe otto suite.\nSuite num. 1 in la maggiore HWV 426.\nLa prima suite consta di quattro movimenti: praeludium, allemanda, corrente e giga. Il preludio, in stile di ouverture francese, \u00e8 una toccata con massicci accordi, scale e numerosi abbellimenti. L'allemanda, indicata come \"Andantino\", \u00e8 un pezzo leggero a due, tre, quattro e infine cinque voci. La corrente \u00e8 una danza vivace ornata da numerosi abbellimenti. L'ultimo movimento, la giga, \u00e8 un pezzo brillante in 12/8.\nSuite num. 2 in fa maggiore HWV 427.\nLa seconda suite, pi\u00f9 che essere una classica raccolta di danze, nella forma somiglia pi\u00f9 a una sonata in quattro movimenti: adagio, allegro, adagio e allegro. L'adagio iniziale consiste in una ricca melodia in fa maggiore, modulata fino al la minore. Il secondo movimento \u00e8 un allegro in fa maggiore con poche modulazioni. Il seguente adagio \u00e8 un pezzo consistente in una melodia in re minore. L'ultimo movimento \u00e8 una fuga a quattro voci.\nSuite num. 3 in re minore HWV 428.\nLa terza suite comprende sei movimenti: praeludium, allegro, allemanda, corrente, aria e presto. Il preludio, indicato con \"Presto\", consiste in rapide scale e passaggi di bravura e si conclude con una cadenza segnata come \"Adagio\". Il secondo movimento, l'allegro, \u00e8 una fuga. Il terzo, indicato come \"Quasi andantino\", \u00e8 nella classica forma dell'allemanda. La successiva corrente \u00e8 un allegro in tempo ternario. L'aria, segnata con \"Non troppo lento\", comprende un tema e cinque variazioni. La suite si chiude con un energico \"Presto\" in ritmo ternario, ripreso poi dallo stesso H\u00e4ndel nel concerto per organo e orchestra HWV 309.\nSuite num. 4 in mi minore HWV 429.\nLa quarta suite si compone di sei movimenti: allegro, allemanda, corrente, sarabande, presto e giga. Indicato con \"Allegro\", il primo movimento \u00e8 una fuga a quattro voci, conclusa con una cadenza in adagio. L'allemanda, in \"Allegro moderato\", consiste in un morbido intreccio di voci. La successiva corrente, in \"Allegretto tranquillo\", \u00e8 un movimento a tre, quattro e poi cinque voci. La sarabanda, contrassegnata \"Allegretto con moto\", \u00e8 un breve movimento contemplativo. La giga finale, in 12/8 e segnata con \"Vivace\", \u00e8 un pezzo veloce di agilit\u00e0.\nSuite num. 5 in mi maggiore HWV 430.\nLa quinta suite \u00e8 composta da quattro movimenti: praeludium, allemanda, corrente e aria. Dopo un breve preludio di apertura, un'allemanda indicata con \"Andantino\" \u00e8 seguita da una brillante corrente. Il movimento conclusivo, tuttavia, \u00e8 quello che ha garantito l'immortalit\u00e0 a quest'opera. Si tratta infatti dell\"'Aria con cinque variazioni\", meglio conosciuta come \"Il fabbro armonioso\".\nSuite num. 6 in fa diesis minore HWV 431.\nLa sesta suite \u00e8 composta da praeludium, largo, allegro e giga. Dopo un intenso preludio, il successivo largo consiste in un pezzo cupo ornato da poderosi accordi e trilli. L'allegro \u00e8 una fuga che inizia con un tema discendente, ma che aggiunge voci a voci fino a culminare in una cadenza in adagio a sette voci. La giga finale, indicata come \"Presto\", si snoda attraverso numerose modulazioni fino alla cupa cadenza finale.\nSuite num. 7 in sol minore HWV 432.\nLa settima suite \u00e8 fra le pi\u00f9 imponenti e comprende sei movimenti: ouverture, andante, allegro, sarabanda, giga e passacaglia. Il primo movimento consiste in una classica ouverture in stile francese, con un inizio lento seguito da una parte veloce con un tema eseguito in terze, seste e ottave. Il secondo movimento, l'andante, \u00e8 costituito da una melodia elegantemente ornata. Il terzo movimento \u00e8 un allegro a due voci in tempo 3/8. La sarabanda, indicata come \"Andante con moto\", \u00e8 una serie estremamente semplice di accordi a tre e quattro voci. La giga, un energico pezzo in ritmo classico, \u00e8 seguita da uno dei brani pi\u00f9 conosciuti di H\u00e4ndel, la celebre \"Passacaglia con 16 variazioni\", un monumentale movimento contrappuntistico, successivamente riutilizzata da H\u00e4ndel stesso nel concerto per organo e orchestra HWV 306.\nSuite num. 8 in fa minore HWV 433.\nL'ottava suite comprende cinque movimenti: adagio, allegro, allemanda, corrente e giga. Uno dei sottotitoli all'edizione del 1720 delle suite era \"Lezioni\", quindi si presume che H\u00e4ndel utilizzasse questi brani con i suoi allievi allo scopo di migliorare la loro padronanza della tastiera. Gli studenti che si cimentarono con questa suite, tuttavia, dovevano essere a livello piuttosto avanzato, in quanto la tonalit\u00e0 e la struttura dei movimenti sono molto complesse. L'adagio iniziale, dopo un inizio tranquillo, si arricchisce di voci e di abbellimenti. L'allegro successivo consiste in una fuga a quattro voci conclusa da una cadenza a sette. L'allemanda e la corrente sono caratterizzate da un elaborato contrappunto. La giga conclusiva, in stile classico, porta poi a un intenso finale."}
{"id": "3349072", "revid": "767487", "url": "https://it.wikipedia.org/wiki?curid=3349072", "title": "Questo mondo \u00e8 per te", "text": "Questo mondo \u00e8 per te \u00e8 il terzo lungometraggio diretto da Francesco Falaschi.\nIl film \u00e8 uscito nelle sale italiane il 1\u00ba aprile 2011.\nTrama.\nFollonica, Toscana. Il diciannovenne Teo \u00e8 un aspirante scrittore con il mito di John Fante, Charles Bukowski e Luciano Bianciardi. Nell'estate della sua maturit\u00e0 si trova improvvisamente costretto a trovare un lavoro per mantenersi gli studi a causa dei problemi di salute del padre. Il ragazzo si ritrova cos\u00ec, all'improvviso, catapultato nella realt\u00e0, nella vita, tra lavori precari che hanno, talvolta, dell'assurdo e del grottesco. Non per questo rinuncia ai suoi sogni come il cinema galleggiante o le video-interviste ai vecchietti del paese, da montare nei pochi momenti liberi. Grazie anche all'aiuto di Chiara, la ragazza di cui Teo \u00e8 innamorato, il ragazzo riuscir\u00e0 a perseguire i propri obiettivi con pi\u00f9 forza e consapevolezza.\nProduzione.\nIl film \u00e8 stato realizzato dalla scuola di cinema di Grosseto con un budget ridottissimo rispetto alle produzioni classiche italiane, grazie ai finanziamenti di sponsor, utilizzo di product placement e tax credit.\nLe riprese del film sono durate cinque settimane e sono state realizzate in due differenti trance: la prima iniziata nell'ottobre 2008; la seconda nella primavera del 2009."}
{"id": "3349076", "revid": "330270", "url": "https://it.wikipedia.org/wiki?curid=3349076", "title": "San Serafino di Sarov", "text": ""}
{"id": "3349077", "revid": "62004", "url": "https://it.wikipedia.org/wiki?curid=3349077", "title": "Noris Cycling", "text": ""}
{"id": "3349082", "revid": "124808", "url": "https://it.wikipedia.org/wiki?curid=3349082", "title": "Scrittura medianica", "text": ""}
{"id": "3349083", "revid": "124808", "url": "https://it.wikipedia.org/wiki?curid=3349083", "title": "Scrittura spiritica", "text": ""}
{"id": "3349084", "revid": "89688", "url": "https://it.wikipedia.org/wiki?curid=3349084", "title": "Alice nine.", "text": ""}
{"id": "3349089", "revid": "287204", "url": "https://it.wikipedia.org/wiki?curid=3349089", "title": "Rene Thom", "text": ""}
{"id": "3349090", "revid": "287204", "url": "https://it.wikipedia.org/wiki?curid=3349090", "title": "Andre Weil", "text": ""}
{"id": "3349091", "revid": "1305772", "url": "https://it.wikipedia.org/wiki?curid=3349091", "title": "Jean Le Meingre", "text": "Jean Le Meingre pu\u00f2 riferirsi a due personalit\u00e0, entrambe soprannominate Boucicaut:"}
{"id": "3349092", "revid": "330270", "url": "https://it.wikipedia.org/wiki?curid=3349092", "title": "Jean le Meingre", "text": ""}
{"id": "3349093", "revid": "330270", "url": "https://it.wikipedia.org/wiki?curid=3349093", "title": "Jean Le Meingre II", "text": ""}
{"id": "3349094", "revid": "330270", "url": "https://it.wikipedia.org/wiki?curid=3349094", "title": "Jean II le Meingre", "text": ""}
{"id": "3349095", "revid": "330270", "url": "https://it.wikipedia.org/wiki?curid=3349095", "title": "Jean I le Meingre", "text": ""}
{"id": "3349096", "revid": "330270", "url": "https://it.wikipedia.org/wiki?curid=3349096", "title": "Jean Le Meingre I", "text": ""}
{"id": "3349097", "revid": "330270", "url": "https://it.wikipedia.org/wiki?curid=3349097", "title": "Jean le Meingre I", "text": ""}
{"id": "3349099", "revid": "2110845", "url": "https://it.wikipedia.org/wiki?curid=3349099", "title": "Claude Agostini", "text": "Biografia.\nFiglio del direttore della fotografia Philippe Agostini, inizia la propria carriera come fotografo di laboratorio e di reportage per \"Paris Match\", poi dal 1959 lavora come operatore televisivo per T\u00e9l\u00e9-Europe.\nEsordisce come direttore della fotografia cinematografica all'inizio degli anni settanta, con il film \"La petite fille \u00e0 la recherche du printemps\" (1971), diretto dal padre. \nNel 1972 \u00e8 fra gli operatori della troupe di Willy Kurant e G\u00e1bor Pog\u00e1ny per il film concerto \"\", diretto da Adrian Maben.\nCura la fotografia dei primi tre lungometraggi di Jean-Jacques Annaud, in particolare quella di \"La guerra del fuoco\" (\"La guerre du feu\"), che gli vale la candidatura al Premio C\u00e9sar, per la quale adotta un'illuminazione ridotta per riprodurre l'esperienza visiva degli uomini primitivi e lavora sulla grana della pellicola in fase di sviluppo. In seguito si dedica soprattutto al genere della commedia, lavorando fra gli altri con Francis Veber (\"Les comp\u00e8res - Noi siamo tuo padre\")."}
{"id": "3349104", "revid": "330270", "url": "https://it.wikipedia.org/wiki?curid=3349104", "title": "Alexandre-Auguste Ledru-Rollin", "text": ""}
{"id": "3349105", "revid": "330270", "url": "https://it.wikipedia.org/wiki?curid=3349105", "title": "Alexandre Auguste Ledru-Rollin", "text": ""}
{"id": "3349107", "revid": "287204", "url": "https://it.wikipedia.org/wiki?curid=3349107", "title": "Andre Malraux", "text": ""}
{"id": "3349111", "revid": "556655", "url": "https://it.wikipedia.org/wiki?curid=3349111", "title": "Decompressione esplosiva", "text": ""}
{"id": "3349116", "revid": "36426", "url": "https://it.wikipedia.org/wiki?curid=3349116", "title": "Bambaia", "text": ""}
{"id": "3349117", "revid": "86599", "url": "https://it.wikipedia.org/wiki?curid=3349117", "title": "9162 Kwiila", "text": "9162 Kwiila \u00e8 un asteroide near-Earth della famiglia Apollo con un diametro medio di circa 1,1 km. Scoperto nel 1987, presenta un'orbita caratterizzata da un semiasse maggiore pari a 1,4964835\u00a0UA e da un'eccentricit\u00e0 di 0,5954541, inclinata di 9,01385\u00b0 rispetto all'eclittica.\nL'asteroide \u00e8 dedicato all'omonima figura mitologica della cultura dei Luise\u00f1o."}
{"id": "3349118", "revid": "36426", "url": "https://it.wikipedia.org/wiki?curid=3349118", "title": "Bernardino De Conti", "text": ""}
{"id": "3349122", "revid": "36426", "url": "https://it.wikipedia.org/wiki?curid=3349122", "title": "Bartolomeo Cincani", "text": ""}
{"id": "3349123", "revid": "36426", "url": "https://it.wikipedia.org/wiki?curid=3349123", "title": "Il Montagna", "text": ""}
{"id": "3349124", "revid": "36426", "url": "https://it.wikipedia.org/wiki?curid=3349124", "title": "Carlo Caliari", "text": ""}
{"id": "3349126", "revid": "799504", "url": "https://it.wikipedia.org/wiki?curid=3349126", "title": "Ritratto di giovane con libro", "text": "Il Ritratto di giovane con libro \u00e8 un dipinto a olio su tavola (34,5x27,5 cm) di Lorenzo Lotto, databile al 1526 circa e conservato nella Pinacoteca del Castello Sforzesco di Milano. \nStoria.\nL'opera \u00e8 nota dal 1876 quando giunse, tramite un legato, alle raccolte civiche del Castello, con attribuzione a ignoto. Gli studiosi, basandosi su considerazioni stilistiche, l'hanno da tempo assegnato al Lotto, con una condivisione unanime. \nLa datazione \u00e8 collocata in genere tra la fine del periodo bergamasco e i primi anni di quello veneziano, tra il 1524 e il 1527, con una predominanza di probabilit\u00e0 al 1526 circa.\nDescrizione e stile.\nSullo sfondo di un tendaggio verde, con profonde zone d'ombra, il giovane protagonista, col busto di profilo e leggermente inclinato in avanti, fa ruotare di scatto la testa verso lo spettatore rivolgendogli un intenso sguardo di tre quarti. Il taglio del dipinto \u00e8 molto stretto, aumentandone l'immediatezza, il senso di intimit\u00e0 e la complessit\u00e0 psicologica. La luce \u00e8 sapientemente modulata, dando spicco al viso, in parte in ombra per effetto del basco nero con catenelle dorate, e alle mani, una con guanto e una nuda, che reggono un libro. Elegantissima e ricercata \u00e8 la veste grigia con bande nere di velluto trapuntate, sotto la quale spunta il collo di una camicia ricamata e bordata di un cordino nero e dorato.\nLa composizione \u00e8 costruita su linee diagonali, che creano un senso di sospensione e tensione, come suggerisce anche il gesto delle mani che sembrano aver appena chiuso il libro. In alcuni punti la stesura pittorica raggiunge una straordinaria libert\u00e0 di tocco, molto moderna.\nL'opera si discosta dai modelli veneti di quegli anni, come le malinconiche riflessioni di Giorgione o l'idealizzazione classica di Tiziano, rifacendosi piuttosto al realismo degli artisti bergamaschi quali Andrea Previtali e Bernardino Licinio."}
{"id": "3349129", "revid": "247222", "url": "https://it.wikipedia.org/wiki?curid=3349129", "title": "Rockharz", "text": ""}
{"id": "3349131", "revid": "1124164", "url": "https://it.wikipedia.org/wiki?curid=3349131", "title": "Ritratto di gentiluomo con zampino di leone", "text": "Il Ritratto di Leonino Brembati o Ritratto di gentiluomo con zampino di leone \u00e8 un dipinto a olio su tela (95,5x69,5\u00a0cm) di Lorenzo Lotto, databile al 1524-25 circa e conservato nel Kunsthistorisches Museum di Vienna.\nStoria.\nLeonino Brembati era figlio di Luca e nipote del giurista conte Leonino. Aveva sposato Isotta Nogaroli (gli stemmi araldici delle due famiglie sono ancora presenti nella loro abitazione in via San Giacomo al civico numero 18 che aveva fatto costruire con il figlio). &lt;br&gt;Leonino Brembati era cavaliere e conte e aveva sposato nel 1508 Lucina figlia di Giovanni Davide Brembati e nipote di Bartolomeo e Antonia Rivola Mazucconi, cui il Lotto fece il ritratto forse tra i puoi famosi dell'artista nel suo periodo bergamasco. Lucina port\u00f2 una ricca dote di 1350 ducati. Leonino fu garante dei domenicani di santo Stefano nella commissione della Pala Martinengo, questo spiegherebbe la sua vicinanza con l'artista veneziano. Da Lucina ebbe due figli Gerolamo, nato prematuro e che spos\u00f2 Caterina figlia di Pietro Suardi e di Paola da Ponte, e Fenicia sposata con Fortunato Agosti. Si presume che in occasione del matrimonio del giovane Gerolamo con Caterina fu commissionato il dipinto del Lotto Venere e Cupido.\nL'opera \u00e8 nota dal 1679 quando si trovava elencata nell'inventario delle collezioni dell'arciduca Leopoldo Guglielmo, proveniente dalla collezione di Bartolomeo della Nave. La tela venne realizzata intorno al 1524-25.\nDescrizione e stile.\nSullo sfondo di un tendaggio rosso e uno verde, un gentiluomo, vestito di un sontuoso \"robone\" nero con guarnizioni di pelliccia, sta in piedi, porta una mano al petto e con l'altra mostra allo spettatore uno zampino leonino dorato. La posa leggermente di tre quarti, l'inquadratura fino al ginocchio, l'abito scuro, rimandano alla ritrattistica di Tiziano, senz'altro l'artista allora pi\u00f9 influente a Venezia.\nIl significato simbolico dello zampino \u00e8 un tipico calembour lottesco - si pensi ad esempio ai \"tre visi\" dell'orefice trevigiano - che identifica il personaggio come Leonino Brembati, marito peraltro di quella Lucina Brembati, il cui ritratto oggi all'Accademia Carrara presenta l'ennesimo gioco di parole visivo del pittore: sulla luna sono inserite le lettere \"ci\" in una sorta di rebus che va sciolto chiaramente in \"lu(ci)na\".\nI due ritratti presentano un'ulteriore prova a conferma dell'identificazione: sulle dita dei due nobili bergamaschi compare l'anello con lo stemma di famiglia, troncato bianco e nero con una banda rossa, ancora ben visibile nell'opera di Bergamo, e ravvisabile ormai solo in antiche foto su quella di Vienna."}
{"id": "3349139", "revid": "119391751", "url": "https://it.wikipedia.org/wiki?curid=3349139", "title": "Milano-Sanremo 1991", "text": "La Milano-Sanremo 1991, ottantaduesima edizione della corsa e valida come evento d'apertura della Coppa del mondo di ciclismo su strada 1991, fu disputata il 23 marzo 1991, per un percorso totale di 294 km. Fu vinta dall'italiano Claudio Chiappucci, al traguardo con il tempo di 6h56'36\" alla media di 42.343 km/h.\nPartenza a Milano con 215 corridori di cui 143 portarono a termine il percorso.\nResoconto degli eventi.\nDopo 140 chilometri sempre all'attacco, Claudio Chiappucci arriv\u00f2 all'ultima salita in fuga con il danese Sorensen, ormai rimasti in due da diversi chilometri con un vantaggio di circa 1 minuto. Al sesto tornante del Poggio, quando i due avevano circa un minuto e mezzo di vantaggio sul gruppo, Chiappucci scatt\u00f2 cercando di anticipare Sorensen (pi\u00f9 veloce in volata). Complet\u00f2 da solo la salita del Poggio e la discesa verso Sanremo, vincendo la corsa con 45 secondi di vantaggio su Sorensen e 57 sul gruppo regolato allo sprint da Vanderaerden. "}
{"id": "3349140", "revid": "71433", "url": "https://it.wikipedia.org/wiki?curid=3349140", "title": "Back east", "text": ""}
{"id": "3349141", "revid": "71433", "url": "https://it.wikipedia.org/wiki?curid=3349141", "title": "Passage of time", "text": ""}
{"id": "3349143", "revid": "1305772", "url": "https://it.wikipedia.org/wiki?curid=3349143", "title": "San Tito", "text": ""}
{"id": "3349146", "revid": "1498232", "url": "https://it.wikipedia.org/wiki?curid=3349146", "title": "I Blame Coco", "text": "I Blame Coco \u00e8 un gruppo musicale britannico la cui leader \u00e8 Eliot Sumner, detta \"Coco\", figlia del cantante, ex leader e membro fondatore dei Police, Sting.\nFormatasi nel 2005 e composta da Jonny Mott (tastiere), Alexis Nunez (batteria e percussioni), Jonas Jalhay (chitarra) e Rory Andrew (basso elettrico), ha pubblicato un solo album, \"The Constant\", nell'ottobre 2010, da cui vennero estratti tre singoli: \"Caesar\" (in collaborazione con la cantante svedese Robyn), \"Self Machine\" e \"In Spirit Golden\"."}
{"id": "3349150", "revid": "701660", "url": "https://it.wikipedia.org/wiki?curid=3349150", "title": "Ritratto di Andrea Odoni", "text": "Il Ritratto di Andrea Odoni \u00e8 un dipinto a olio su tela (104x116,6\u00a0cm) di Lorenzo Lotto, datato 1527 e conservato nella Royal Collection di Buckingham Palace. \u00c8 firmato \"Laurentius Lotus / 1527\".\nStoria.\nL'opera \u00e8 nota fin dall'antico. Nel 1532 Marcantonio Michiel la segnal\u00f2 nella collezione di Andrea Odoni, mercante lombardo residente a Venezia, permettendone poi il riconoscimento in epoca moderna. La vide anche Vasari e nel 1660 entr\u00f2 nelle collezioni reali inglesi, acquistata sulla piazza di Amsterdam. In passato venne attribuita anche a Tiziano e a Correggio.\nLo stile \u00e8 tipico del soggiorno veneziano dell'artista, con toni pi\u00f9 densi e pastosi, una gamma cromatica addolcita ed effetti atmosferici che sfocano i contorni.\nIl quadro costituisce anche la pi\u00f9 antica rappresentazione di un uomo accanto a elementi della propria collezione artistica, tale da figurare come una primissima attestazione pittorica di un interesse o di un intento di raccolta museale nella storia del Rinascimento.\nDescrizione e stile.\nIl formato orizzontale era gi\u00e0 stato utilizzato dall'artista per ritratti di coniugi e in questo caso \u00e8 sperimentato anche per un ritratto singolo, del gentiluomo tra la propria collezione di marmi antichi. Indicato spesso come opera-simbolo dell'umanista nel suo studiolo, il \"Ritratto di Andrea Odoni\" pare che per\u00f2 non mostri pezzi realmente presenti nelle collezioni del ricco mercante e politico veneziano, a parte la testa di Adriano in primo piano a destra. L'insieme deve quindi essere legato a significati simbolici, che alludono alla natura e alle virt\u00f9 dell'effigiato. \nL'uomo \u00e8 mostrato seduto presso un tavolino, indossa un \"robone\", una ricca veste bordata di pelliccia; tiene in mano una statuetta, forse immagine di una Diana Efesina, protendendola verso lo spettatore mentre la mano sinistra \u00e8 portata al petto, con enfasi sentimentale tipica delle opere di Lotto. Sul tavolo si trova un libretto, con lacci, e alcune medaglie."}
{"id": "3349161", "revid": "88740", "url": "https://it.wikipedia.org/wiki?curid=3349161", "title": "Albert Lamorisse", "text": "Biografia.\nNel 1953 produce e dirige un cortometraggio dal titolo \"Crin-Blanc\", la storia di un ragazzo e di uno stallone bianco. La sua opera pi\u00f9 nota \u00e8 il cortometraggio \"Le ballon rouge\" (\"Il palloncino rosso\") 1956, che gli valse la Palma d'Oro Grand Prize al Festival di Cannes e un Oscar per la migliore sceneggiatura.\nDurante la sua adolescenza ide\u00f2 un gioco da tavolo che brevett\u00f2, il 23 marzo 1954, con la denominazione \"La Conqu\u00eate du Monde\" (\"La conquista del Mondo\"), in seguito divenuto celebre come Risk o Risiko!.\nLamorisse mor\u00ec in Iran, precipitando in elicottero, durante le riprese del documentario \"Le vent des amoureux\".\nFilmografia.\nCortometraggi\nLungometraggi\nDocumentari\nRiconoscimenti"}
{"id": "3349163", "revid": "2184720", "url": "https://it.wikipedia.org/wiki?curid=3349163", "title": "Blue Skies (Jamiroquai)", "text": "Blue Skies \u00e8 un brano musicale del gruppo britannico Jamiroquai, estratto come secondo singolo dall'album \"Rock Dust Light Star\". Il singolo \u00e8 stato reso disponibile per il download digitale il 1\u00ba novembre 2010. Il brano \u00e8 stato scritto dal frontman del gruppo, Jay Kay, e dal pianista Matt Johnson, ed \u00e8 il secondo singolo dei Jamiroquai ad essere pubblicato dalla Mercury Records.\nIl video musicale di \"Blue Skies\" \u00e8 stato diffuso dal canale YouTube del gruppo il 25 settembre 2010. Il video che vede Jay Kay a bordo di una Harley Davidson rappresenta una sorta di sequel del precedente video del gruppo \"White Knuckle Ride\"."}
{"id": "3349165", "revid": "1494169", "url": "https://it.wikipedia.org/wiki?curid=3349165", "title": "Rubacuori", "text": ""}
{"id": "3349166", "revid": "46291", "url": "https://it.wikipedia.org/wiki?curid=3349166", "title": "Sterculia (botanica)", "text": "Sterculia \u00e8 un genere di alberi e arbusti tropicali della famiglia delle Malvacee.\nIl nome deriva dal dio romano Sterculo e allude all'odore sgradevole dei fiori.\nDescrizione.\nIl genere comprende piante legnose, in gran parte alberi, propri delle regioni tropicali. In genere sono piante caducifoglie, che perdono le foglie durante la stagione secca.\nLe foglie sono piuttosto grandi, generalmente ovali o lobate. La disposizione delle foglie sui rami \u00e8 variabile; in alcune specie hanno una caratteristica disposizione verticillata.\nI fiori, raccolti in infiorescenze, sono privi di veri petali; il calice ha per\u00f2 5 lobi colorati che hanno l'apparenza di petali. Il loro odore sgradevole ha dato nome al genere.\nI frutti sono grossi follicoli, cio\u00e8 frutti secchi che si aprono a maturit\u00e0 liberando i semi (tipicamente 5-6, in alcune specie anche uno solo).\nDistribuzione e habitat.\nIl genere \"Sterculia\" \u00e8 rappresentato, allo stato spontaneo, nelle regioni tropicali e temperato-calde dell'Asia, dell'Africa, dell'Oceania e delle Americhe.\nLa massima diversificazione di specie si ha in India e in Cina.\nTassonomia.\nIl genere \"Sterculia\" comprende le seguenti specie:\nUsi.\nDa alcune specie di \"Sterculia\" (particolarmente \"S. urens\" e \"S. scaphigera\") si ricava la gomma sterculia (o gomma karaya), usata come additivo alimentare (E416) e in farmacia. Anche altre parti della pianta hanno virt\u00f9 medicinali (lassative).\n\"Sterculia foetida\" e qualche altra specie sono utilizzate per alberature stradali nei climi adatti.\nDal tronco di alcune specie si ricavano fibre per cordami . Anche il legno viene talvolta utilizzato."}
{"id": "3349168", "revid": "701660", "url": "https://it.wikipedia.org/wiki?curid=3349168", "title": "Ritratto di Gaston de Foix", "text": "Il Ritratto di Gaston de Foix \u00e8 un dipinto a olio su tela (104x116,6\u00a0cm) di Giovanni Gerolamo Savoldo, databile al 1529 circa e conservato nel Museo del Louvre di Parigi.\nStoria, descrizione e stile.\nL'identificazione con Gaston de Foix \u00e8 tradizionale e priva di riscontri documentari, nonch\u00e9 sicuramente improbabile, poich\u00e9 si tratterebbe di un ritratto postumo e privo di quella compostezza pi\u00f9 consona a tale soggetto. Si \u00e8 anche ipotizzato che l'opera fosse un autoritratto, mentre a volte, pi\u00f9 prudentemente, il dipinto \u00e8 indicato come \"Ritratto d'uomo in armatura\".\nIn uno spazio ristretto, con due specchi, l'uomo \u00e8 ritratto con la corazza militare mentre, appoggiato a un ripiano, si protende in avanti verso lo spettatore, assestandosi lungo una profonda diagonale, che si conclude sul braccio sinistro disteso, che indica l'immagine riflessa. La presenza della triplice immagine (frontale, tergale e laterale) si rif\u00e0 sicuramente a un prototipo perduto di Giorgione, nato per dimostrare la superiorit\u00e0 della pittura nel vivace dibattito sul \"paragone delle arti\". Come la scultura, infatti, si voleva dimostrare che anche la pittura era in grado di rappresentare molteplici vedute dello stesso soggetto, senza bisogno di doverci girare attorno.\nIl tema della luce e dei riflessi \u00e8 magnificato anche dal lustro metallico dell'armatura e dalle maniche di velluto rosso, che creano quei bagliori cromatici tra campi d'ombra densi e scuri, tipici della produzione del pittore."}
{"id": "3349169", "revid": "36426", "url": "https://it.wikipedia.org/wiki?curid=3349169", "title": "Ritratto d'uomo in armatura", "text": ""}
{"id": "3349171", "revid": "36426", "url": "https://it.wikipedia.org/wiki?curid=3349171", "title": "Ritratto di uomo in armatura", "text": ""}
{"id": "3349174", "revid": "824274", "url": "https://it.wikipedia.org/wiki?curid=3349174", "title": "PTT Pattaya Open 2011", "text": "Il PTT Pattaya Open 2011 \u00e8 stato un torneo femminile di tennis giocato sul cemento. \u00c8 stata la 20\u00aa edizione del PTT Pattaya Open (formalmente conosciuto come \"Pattaya Women's Open\") che fa parte della categoria International nell'ambito del WTA Tour 2011. Si \u00e8 giocato al Dusit Thani Hotel di Pattaya in Thailandia dal 6 al 13 febbraio 2011.\nPartecipanti.\nAltre partecipanti.\nGiocatrici che hanno ricevuto una Wild card:\nGiocatrici passate dalle qualificazioni:\nCampionesse.\nSingolare.\n Daniela Hantuchov\u00e1 ha battuto in finale Sara Errani, 6\u20130, 6\u20132.\nDoppio.\n Sara Errani / Roberta Vinci hanno battuto in finale Sun Shengnan / Zheng Jie, 3\u20136, 6\u20133, [10\u20135]."}
{"id": "3349175", "revid": "149466", "url": "https://it.wikipedia.org/wiki?curid=3349175", "title": "Santa Luigia", "text": ""}
{"id": "3349182", "revid": "36426", "url": "https://it.wikipedia.org/wiki?curid=3349182", "title": "Gaston de Foix", "text": ""}
{"id": "3349185", "revid": "767487", "url": "https://it.wikipedia.org/wiki?curid=3349185", "title": "Vladimir Glotov", "text": "Carriera.\nClub.\nDurante la sua carriera ha giocato solo con la Dinamo Mosca, in cui ha militato dal 1960 al 1966.\nNazionale.\nConta 5 presenze con la Nazionale sovietica."}
{"id": "3349195", "revid": "59976", "url": "https://it.wikipedia.org/wiki?curid=3349195", "title": "Centre national de la recerche scientifique", "text": ""}
{"id": "3349196", "revid": "56620", "url": "https://it.wikipedia.org/wiki?curid=3349196", "title": "Giacomo Setaccioli", "text": "Biografia.\nStudi\u00f2 flauto presso il Conservatorio di Santa Cecilia a Roma e fu allievo di composizione di Cesare De Sanctis. Dopo la laurea, nel 1893, inizi\u00f2 la sua carriera come compositore.\nLa sua prima opera, \"L'ultimo degli Abenceagi\" attir\u00f2 l'attenzione del tenore Roberto Stagno e del soprano Gemma Bellincioni. Questi cantarono anche alla prima della sua seconda opera \"La sorella di Mark\" (1896) al Teatro Costanzi di Roma. \nNel 1898 vinse, con la sua \"Ouverture da concerto\", il primo premio in un concorso indetto dall'Accademia di Santa Cecilia. Nel 1903 complet\u00f2 l'opera \"Adriana Lecouvreur\" su libretto di Enrico Golisciani. Quest'opera non venne mai rappresentata a seguito della morte dell'impresario Stagno (1897) che l'aveva ordinata.\nFu docente presso l'Accademia di Santa Cecilia e critico musicale. L'opera \"Il mantellaccio\" su libretto di Sem Benelli rimase inedita. Molte delle sue composizioni, tra cui una sinfonia, sono andate perdute."}
{"id": "3349199", "revid": "767487", "url": "https://it.wikipedia.org/wiki?curid=3349199", "title": "Per il suo padrone", "text": "Per il suo padrone \u00e8 un cortometraggio muto del 1914 diretto da Christy Cabanne. Il soggetto \u00e8 tratto dalla storia dello scrittore canadese George Pattullo, qui alla sua prima collaborazione con Cabanne.\nProduzione.\nIl film fu prodotto dalla Reliance Film Company.\nDistribuzione.\nDistribuito negli Stati Uniti dalla Mutual, il film - un cortometraggio in due bobine - usc\u00ec nelle sale il 7 febbraio 1914.\nDate di uscita.\nIMDb\nAlias"}
{"id": "3349200", "revid": "767487", "url": "https://it.wikipedia.org/wiki?curid=3349200", "title": "Ricoh 2A03", "text": "Il Ricoh 2A03, o RP2A03 \u00e8 un microprocessore ad 8 bit prodotto da Ricoh utilizzato come CPU nella console Nintendo NES (\"Nintendo Entertainment System\"). Deriva dal MOS 6502, da cui si differenzia per l'assenza della logica di calcolo BCD e per l'avere 22 registri di I/O mappati in memoria che controllano i generatori sonori, l'accesso diretto alla memoria e le periferiche di gioco della console. \nIl chip \u00e8 stato prodotto in 2 versioni: la 2A03, con frequenza di 1,77 MHz, per le console con segnale video NTSC e la 2A07 per le console PAL, con frequenza di 1,69 MHz. "}
{"id": "3349206", "revid": "767487", "url": "https://it.wikipedia.org/wiki?curid=3349206", "title": "Vladimer Gutsaevi", "text": "Carriera.\nClub.\nDurante la sua carriera ha vestito solo la maglia della Dinamo Tbilisi, in cui ha giocato dal 1971 al 1986.\nNazionale.\nConta 11 presenze ed una rete con la Nazionale sovietica."}
{"id": "3349211", "revid": "597500", "url": "https://it.wikipedia.org/wiki?curid=3349211", "title": "Giovane malato", "text": "Il Giovane malato \u00e8 un dipinto a olio su tela (98x111 cm) di Lorenzo Lotto, databile al 1530 circa e conservato nelle Gallerie dell'Accademia di Venezia.\nStoria.\nL'opera \u00e8 nota appena dal 1930, anno in cui entr\u00f2 nel museo veneziano proveniente da una collezione privata. Viene riferita all'inizio del periodo veneziano dell'artista, quando Lotto lavorava per diversi committenti privati.\nDescrizione e stile.\nL'identit\u00e0 dell'effigiato \u00e8 ignota e, nonostante le varie ipotesi non si \u00e8 giunti ad alcuna soluzione condivisa. L'uomo \u00e8 ritratto in piedi, appoggiato a un tavolo col gomito sinistro, con una veste nera da aristocratico, con una camicia bianca sottostante dalle ampie maniche con polsini ricamati. Si trova in una stanza poco illuminata, nonostante la finestra a sinistra, e vi si vedono alcuni oggetti il cui valore simbolico doveva richiamare la personalit\u00e0 dell'effigiato, i suoi interessi e, molto probabilmente, anche il suo nome.\nAppesi si vedono un corno da caccia, un liuto e un uccello morto, forse simboli dei piaceri mondani (la caccia e la musica), ai quali l'uomo volta le spalle. Sul tavolo in particolare si trovano un grosso libro che l'uomo sfoglia, una lettera semiaperta e altre due chiuse, un telo azzurro bordato di frange, un bacile, una lucertola, i petali di una rosa ecc. La lucertola, posta nel vivo della luce che proviene da davanti, era un simbolo della vita virtuosa di chi ricerca la luce, quindi Dio, ma anche di sangue freddo (cio\u00e8 distacco dalla passioni), e del cambiamento spirituale. Il fiore sfogliato \u00e8 forse simbolo di una delusione d'amore o, secondo l'interpretazione pi\u00f9 corrente, di una malattia che avrebbe turbato la giovinezza dell'uomo, magari la melanconia, come farebbe pensare anche il viso emaciato.\nRispetto ad altre opere dell'epoca, come il \"Ritratto di Andrea Odoni\", il dipinto mostra un maggiore affrancamento dai modi di Tiziano, attraverso una pi\u00f9 curata definizione di contorni e dettagli."}
{"id": "3349213", "revid": "110157", "url": "https://it.wikipedia.org/wiki?curid=3349213", "title": "Folke Rogard", "text": "Biografia.\nDal 1947 al 1964 fu presidente della Federazione Scacchistica Svedese (\"Sveriges Schackf\u00f6rbund\").\nNel 1949 succedette ad Alexander Rueb nella presidenza della FIDE, mantenendo tale carica fino al 1970, quando fu succeduto da Max Euwe.\nNel 1951 ottenne il titolo di Arbitro Internazionale. \nFu sposato con l'attrice svedese Viveca Lindfors."}
{"id": "3349217", "revid": "117633224", "url": "https://it.wikipedia.org/wiki?curid=3349217", "title": "Stuff", "text": ""}
{"id": "3349219", "revid": "122561773", "url": "https://it.wikipedia.org/wiki?curid=3349219", "title": "Giotto Tempestini", "text": "Biografia.\nFra i suoi ruoli pi\u00f9 celebri \"La cieca di Sorrento\", \"Aldebaran\", \"I due sergenti\", \"Sotto la croce del sud\", \"Vacanze in Argentina\" e \"Maciste nella terra dei ciclopi\".\nMolto presente nella prosa radiofonica prima e televisiva poi della Rai dal 1945 in poi.\nIn televisione \u00e8 stato nel cast dello sceneggiato televisivo del 1962 diretto da Anton Giulio Majano \"Una tragedia americana\"."}
{"id": "3349223", "revid": "751106", "url": "https://it.wikipedia.org/wiki?curid=3349223", "title": "Sacro (buddhismo)", "text": ""}
{"id": "3349228", "revid": "262457", "url": "https://it.wikipedia.org/wiki?curid=3349228", "title": "Buddha storico", "text": ""}
{"id": "3349230", "revid": "106908", "url": "https://it.wikipedia.org/wiki?curid=3349230", "title": "Labia", "text": "I Labia furono una famiglia veneziana di origine catalana trapiantatasi a Venezia e ascritta al patriziato nel 1646.\nStoria.\nOriginari di Gerona, il primo membro noto della famiglia \u00e8 Niccol\u00f2 il quale verso la met\u00e0 del XV secolo si trasfer\u00ec ad Avignone dove si dedic\u00f2 al commercio di tessuti. Con Pietro passarono a Firenze e quindi a Venezia; qui sono attestati per la prima volta il 14 gennaio 1509, quando acquistarono alcuni immobili in campo San Geremia.\nPer premiarli dei loro meriti nei confronti della Repubblica di Venezia, sotto il dogato di Andrea Gritti fu loro concessa la cittadinanza \"de gratia\", e nel 1548 \"de intus\" e \"de extra\".\nNel Seicento Venezia, provata dalla peste del 1630 e dai continui scontri con l'impero Ottomano, decise di aprire il patriziato anche a famiglie della borghesia dietro l'esborso di centomila ducati. I Labia furono i primi a cogliere l'occasione nella figura di Giovanni Francesco che offr\u00ec ben trecentomila ducati, entrando conseguentemente nel \"Libro d'Oro\" il 29 luglio 1646. Negli stessi anni acquist\u00f2 vaste propriet\u00e0 tra Fratta Polesine e Villamarzana, localit\u00e0 di cui, nel 1649, fu nominato conte (titolo confermato ai successori con decreti del 1702, 1730 e 1759).\nLa famiglia fu nota in particolare per il grande palazzo affacciato sul Canal Grande all'altezza di San Geremia, fatto costruire da Angelo Maria Labia e Paolo Antonio Labia su progetto di Andrea Cominelli.\nIn tempi pi\u00f9 recenti si sono distinte, quali cantanti liriche, Fausta (1870 - 1935) e Maria Labia (1880 - 1953), figlie del conte Gianfrancesco, e Gianna Perea Labia (1908 - 1994), figlia di Fausta."}
{"id": "3349234", "revid": "729019", "url": "https://it.wikipedia.org/wiki?curid=3349234", "title": "Kenya Navy", "text": "La Kenya Navy \u00e8 l'attuale marina militare del Kenya, ed assieme al Kenya Army (esercito) e Kenya Air Force (aeronautica militare) compone le Kenyan Armed Force, ovvero le forze armate keniote.\nStoria.\nLa marina keniota \u00e8 stata fondata nel 1964, un anno dopo l'indipendenza del Kenya, raccogliendo l'eredit\u00e0 della Royal East African Navy. Dopo tre comandanti provenienti dalla Royal Navy, nel 1972 il neopromosso tenente colonnello JCJ Kimaro ne assunse il comando come primo comandante keniota. I gradi della forza armata ricalcano quelli delle truppe di terra piuttosto che i tradizionali gradi della marina.\nUnit\u00e0.\nFlotta attuale.\nLa classe fu costruita negli anni 1974-1976 (Il Mamba fu consegnato nel 1976 e costruita dalla Brooke Marine insieme alle altre unit\u00e0 della classe) La KNS \"Mamba\" ha il sistema lanciamissili non funzionante ed \u00e8 attualmente utilizzata come Offshore Patrol Vessel, mentre il resto della classe \u00e8 stato radiato ed \u00e8 in stato di riserva La nave \u00e8 armata con 4 missili superficie - superficie Gabriel, 1 un cannone binato da 30\u00a0mm AA."}
{"id": "3349237", "revid": "74801", "url": "https://it.wikipedia.org/wiki?curid=3349237", "title": "Ontario Place", "text": "Ontario Place \u00e8 un parco di intrattenimento e di divertimento, che si trova nella citt\u00e0 di Toronto. Ubicato sulle sponde del Lago Ontario, poco distante dall'Exhibition Place, \u00e8 a circa di distanza dal centro della citt\u00e0. Fu inaugurato il 22 maggio 1971.\nIl parco si articola su 4 isole artificiali, sulle quali sono distribuite numerose attrazione, con diversi luna park, un Cinesphere IMAX, porto turistico, il Molson Amphitheatre, percorsi e aree di ristoro.\nLe strutture pi\u00f9 rappresentative furono progettate dagli architetti Eberhard Zeidler e Raymond Moriyama."}
{"id": "3349245", "revid": "1441221", "url": "https://it.wikipedia.org/wiki?curid=3349245", "title": "Domenico Flavio Ronzoni", "text": "Biografia.\nLaureato con lode nel 1979 all'Universit\u00e0 Cattolica del Sacro Cuore di Milano con una tesi in Storia Medioevale. Nelle sue ricerche storiche si occupa soprattutto di storia lombarda, tra Ottocento e Novecento, del patrimonio artistico ambientale, nonch\u00e9 delle tradizioni della Brianza e della sua storia religiosa.\nA partire dal 1980 \u00e8 stato impegnato a livello locale nella pubblica amministrazione, prima come consigliere comunale e poi come assessore e nel 1985 \u00e8 stato eletto sindaco di Briosco, carica ricoperta fino al 1990.\nHa collaborato con l'Assessorato alle Culture, Identit\u00e0, Autonomie della Regione Lombardia, al progetto \"Scuola e culture locali\", curando il capitolo dedicato a Monza e Brianza.\nCome scrittore ha pubblicato le biografie di: Papa Pio XI, Ernesto Teodoro Moneta, con prefazione di Rita Levi Montalcini, Aligi Sassu, Paolo Angelo Ballerini e di Giorgio Scarpati. In collaborazione con il FAI ha pubblicato nel 1999 \"Un presepe racconta. Un presepe di carta dell'Ottocento riscoperto in Brianza\"\nHa scritto per il Corriere della Sera\n, Il Cittadino di Monza e Brianza nonch\u00e9 per la rivista \"I Quaderni della Brianza\". \u00c8 stato vicedirettore fin dalla fondazione (1998) del periodico \"Brianze\", che ha poi diretto dal 2008 al 2012. \nNel 2012 ha fatto il suo esordio nella narrativa con una raccolta di racconti intitolata \"Conti e racconti tra il Lambro e il Gran Zebr\u00f9\".\nPer due anni consecutivi (2012 e 2013) si \u00e8 classificato al primo posto nella sezione \"Racconti inediti\" al Premio Letterario \"Leggimontagna\" (Tolmezzo, UD).\nNell'ottobre 2019 la Provincia di Monza e della Brianza gli ha attribuito il Premio \"Beato Talamoni\" per la sua trentennale attivit\u00e0 nel campo della ricerca storica e della produzione editoriale, sviluppata con una attenzione particolare alla Brianza. \nOpere.\nLe opere sono consultabili presso il circuito delle biblioteche italiane ed estere."}
{"id": "3349246", "revid": "79968", "url": "https://it.wikipedia.org/wiki?curid=3349246", "title": "Generatore sonoro programmabile", "text": "Un generatore sonoro programmabile (o Programmable Sound Generator, PSG) \u00e8 un circuito integrato capace di generare onde sonore sintetizzando diverse forme d'onda base, spesso capace di generare anche del rumore: le possibili forme audio sono gestite scrivendo in particolari registri del generatore (da cui \"programmabile\"). I dati controllano le singole forme d'onda che possono essere utilizzate per emulare singoli strumenti oppure combinate e miscelate insieme, per creare una forma d'onda pi\u00f9 complessa.\nUn generatore sonoro programmabile \u00e8 spesso detto anche chip sonoro anche se non tutti i chip sonori sono anche PSG: un PSG \u00e8 infatti progettato per essere \"programmato\" via software da un microprocessore da cui riceve i comandi e di cui alleggerisce i compiti di gestione del suono. Il generatore sonoro gestisce anche le 4 fasi relative alla generazione del segnale audio, ossia \"Attack\" (Attacco), \"Decay\" (Decadimento), \"Sustain\" (Sostegno) e \"Release\" (Rilascio), che influenzano il volume di riproduzione del suono nel tempo e, conseguentemente, l'effetto sonoro: il PSG, una volta ricevuti i dati dal processore, si occupa della gestione del volume durante tutto il processo di generazione del suono. \nI generatori sonori programmabili sono stati utilizzati ampiamente durante gli anni ottanta nei giochi arcade, negli home computer e nelle console.\nEsempi.\nGeneratori sonori programmabili ampiamente diffusi sono stati: l'AY-3-8910 di General Instrument, usato nei computer MSX; il Texas Instruments SN76489 e lo YM2149 (un AY-3-8910 prodotto su licenza da Yamaha; quest'ultima ha prodotto anche i chip YM2203 e YM2608, capaci di sintetizzazione a modulazione di frequenza), usati nel Sega Master System; il Ricoh 2A03/2A07, progettato per l'uso specifico nel Nintendo Entertainment System; il TIA, che sull'Atari 2600 gestiva oltre al suono anche il segnale video.\nUn altro generatore molto noto \u00e8 stato il MOS SID prodotto da MOS Technology ed utilizzato da Commodore nei suoi home computer C64 e C128.\nElenco per produttore:"}
{"id": "3349247", "revid": "448277", "url": "https://it.wikipedia.org/wiki?curid=3349247", "title": "Autoritarismo", "text": ""}
{"id": "3349249", "revid": "105826", "url": "https://it.wikipedia.org/wiki?curid=3349249", "title": "Vendramin Calergi", "text": ""}
{"id": "3349250", "revid": "149466", "url": "https://it.wikipedia.org/wiki?curid=3349250", "title": "San Teofilo da Corte", "text": ""}
{"id": "3349254", "revid": "93556", "url": "https://it.wikipedia.org/wiki?curid=3349254", "title": "Triplice ritratto di orefice", "text": "Il Triplice ritratto di orefice \u00e8 un dipinto a olio su tela (52,1x79,1\u00a0cm) di Lorenzo Lotto, databile al 1530 circa e conservato nel Kunsthistorisches Museum di Vienna.\nStoria.\nL'opera venne in passato attribuita a vari artisti, tra cui Tiziano, finch\u00e9 non ne vennero ricostruite le tracce documentarie, grazie anche alla singolarit\u00e0 del soggetto che permise di riconoscerlo negli antichi inventari. Si scopr\u00ec cos\u00ec che la tela era nel 1627 nelle collezioni di Vincenzo II Gonzaga, acquistate poi, nei pezzi pi\u00f9 pregiati, da Carlo I d'Inghilterra. Con la morte del sovrano inglese le sue raccolte vennero messe all'asta e il triplice ritratto fu acquistato da Filippo IV di Spagna, finendo poi per via ereditaria nelle raccolte imperiali austriache, venendo registrato a Vienna almeno dal 1733.\nDescrizione e stile.\nSu uno sfondo neutro, composto da una parete grigia e una tenda verde scostata, lo stesso soggetto, inquadrato a mezzobusto, \u00e8 ritratto in tre pose: di profilo, frontale e di tre quarti ruotato all'indietro, secondo un'iconografia gi\u00e0 esistente nell'arte medievale che veniva usata per dimostrare il virtuosismo dell'artista e, in questo caso, le possibilit\u00e0 della pittura di offrire molteplici vedute all'interno del dibattito sul \"paragone delle arti\". Pare che anche Leonardo avesse eseguito un triplice ritratto perduto, di Cesare Borgia.\nL'uomo \u00e8 vestito sobriamente di scuro e porta alla mano sinistra un anello. Nel ritratto centrale tiene in mano anche un piccolo oggetto, scarsamente leggibile prima del restauro, che era stato interpretato come un gioco del lotto, allusivo quindi al nome del pittore che avrebbe qualificato un autoritratto. Dopo la mostra del 1953 e il restauro si scopr\u00ec invece che la scatolina altro non \u00e8 che una custodia per anelli, riferibile quindi all'attivit\u00e0 di un orefice.\nStudi successivi hanno poi collegato l'uomo ritratto con l'orefice Bartolomeo Carpan, citato nel \"Libro di spese diverse\" del Lotto a partire dal 1538 e legato a lui da amicizia: si tratta di un'ipotesi di identificazione suggestiva ma non surrogata da altri documenti. Se fosse vera, anche la forma del triplice ritratto, con i \"tre visi\", potrebbe essere un calembour per trovare il nome della sua citt\u00e0 d'origine, \"Treviso\"."}
{"id": "3349258", "revid": "149466", "url": "https://it.wikipedia.org/wiki?curid=3349258", "title": "San Tommaso da Cori", "text": ""}
{"id": "3349260", "revid": "117086792", "url": "https://it.wikipedia.org/wiki?curid=3349260", "title": "Roberto Stagno", "text": "Divenne un importante interprete delle opere del verismo italiano intorno agli anni 1890, ma poich\u00e9 possedeva un'agile tecnica belcantistica cant\u00f2 anche in opere del secolo precedente.\nBiografia.\nNacque in una famiglia appartenente alla nobilt\u00e0 minore siciliana ma si trasfer\u00ec a Milano per i suoi studi musicali che comp\u00ec al Conservatorio Giuseppe Verdi. Fece il suo debutto nel teatro dell'opera a Lisbona, in Portogallo nel 1862. La sua carriera ebbe poi una svolta nel 1865 quando venne chiamato a sostituire il celebre tenore Enrico Tamberlik a Madrid in una rappresentazione di \"Robert le diable\". \nNei 30 anni successivi, Stagno cant\u00f2 un vasto repertorio in Spagna, Italia, Francia e Russia, raggiungendo la fama di uno dei pi\u00f9 grandi tenori europei del suo tempo. \nStagno era popolare anche in Argentina, dove cant\u00f2 per la prima volta nel 1879, e cant\u00f2 anche, per un'intera stagione (1883-84) negli Stati Uniti, a New York al Metropolitan Opera House. Fu letteralmente il primo solista a far ascoltare la propria voce al Met, perch\u00e9 egli interpret\u00f2 il ruolo di Faust, nella produzione di apertura del teatro, il 22 ottobre 1883, ed il protagonista \u00e8, nell'opera di Gounod, il primo a cantare. Purtroppo per Stagno, la durata della sua permanenza sulla piazza newyorchese fu inferiore a quello che avrebbe voluto: il pubblico americano manifest\u00f2 uno scarso apprezzamento per il marcato e persistente vibrato del cantante, ed egli non venne riconfermato, nelle stagioni seguenti, dalla direzione del Met.\nRiprese la sua carriera in Italia e in Sud America dove il suo stile di canto incontrava maggiormente i gusti del pubblico. A Roma, il 17 maggio 1890, lasci\u00f2 la sua traccia pi\u00f9 importante nella storia dell'opera creando il ruolo di \"Turiddu\" alla prima rappresentazione dell'opera verista \"Cavalleria rusticana\" di Pietro Mascagni. La sua compagna, il soprano Gemma Bellincioni, cant\u00f2 nel ruolo di Santuzza (si erano incontrati sulla nave mentre si recavano a Buenos Aires nel 1886 con una troupe di cantanti). La loro figlia, Bianca Stagno Bellincioni (1888-1980), fu una cantante e attrice. Nel 1945 pubblic\u00f2 un'autobiografia nella quale parlava anche dei suoi genitori.\nStagno mor\u00ec, a soli 57 anni, a Genova per problemi renali e cardiaci. \u00c8 sepolto a Livorno, assieme alla compagna Gemma Bellincioni, nel cimitero di Montenero.\nNon sono rimaste registrazioni della sua voce, che fu quella di un tenore lirico-drammatico e si dice che avesse una voce calda e potente con un bel vibrato. Fra i tenori per i quali ci sono giunte delle registrazioni, la sua voce pu\u00f2 essere assimilata a quella di Fernando De Lucia (1860-1925). De Lucia, formatosi, come Stagno, alla \"vecchia scuola\", divenne come lui famoso negli Novanta dell'Ottocento per le sue interpretazioni di ruoli veristici."}
{"id": "3349261", "revid": "984922", "url": "https://it.wikipedia.org/wiki?curid=3349261", "title": "Hru\u0219ca", "text": "Hru\u0219ca (in russo \"\u0413\u0440\u0443\u0448\u043a\u0430\") \u00e8 un comune della Moldavia controllato dalla autoproclamata repubblica di Transnistria. \u00c8 compreso nel distretto di Camenca ed ha 1.160 abitanti al censimento del 2004.\n\u00c8 situato nei pressi della triplice frontiera con Ucraina e Moldavia\nLocalit\u00e0.\nIl comune \u00e8 formato dall'insieme delle seguenti localit\u00e0:"}
{"id": "3349263", "revid": "155634", "url": "https://it.wikipedia.org/wiki?curid=3349263", "title": "Riccardo Foppa", "text": "Biografia.\nOriginario di Arabba di Livinallongo del Col di Lana, in Coppa del Mondo ottenne il primo piazzamento di rilievo il 14 febbraio 1981 a \u00c5re (15\u00ba in slalom gigante) e il miglior risultato il 24 marzo successivo a Borovec, nella medesima specialit\u00e0 (8\u00ba). In carriera non prese parte n\u00e9 a rassegne olimpiche n\u00e9 iridate."}
{"id": "3349267", "revid": "226458", "url": "https://it.wikipedia.org/wiki?curid=3349267", "title": "Ocni\u021ba (Camenca)", "text": "Ocni\u0163a (in russo \"\u041e\u043a\u043d\u0438\u0446\u0430\") \u00e8 un comune della Moldavia controllato dalla autoproclamata repubblica di Transnistria. \u00c8 compreso nel distretto di Camenca ed ha 815 abitanti al censimento del 2004"}
{"id": "3349269", "revid": "287204", "url": "https://it.wikipedia.org/wiki?curid=3349269", "title": "Nikolaj Sergeevi\u010d \u017diljaev", "text": "Biografia.\nFu allievo di Michail Ippolitov-Ivanov e Sergej Taneev al Conservatorio di Mosca, intorno al 1904, poi continu\u00f2 a studiare come autodidatta.\nFra i suoi allievi si includono i compositori Evgenij Kirillovi\u010d Golubev, Aram Il'i\u010d Cha\u010daturjan, Aleksej Vladimirovi\u010d Stan\u010dinskij, Anatolij Nikolaevi\u010d Aleksandrov e Samuil Evgen'evi\u010d Fejnberg.\nFu un membro dell'\"Accademia russa delle Arti e delle Scienze\" e dell'\"Istituto Statale delle Scienze Musicali\". Ha scritto numerosi saggi.\nFu arrestato il 3 novembre 1937 e giustiziato il 20 gennaio 1938 per ordine del governo stalinista. Fu riabilitato nel 1961."}
{"id": "3349271", "revid": "287204", "url": "https://it.wikipedia.org/wiki?curid=3349271", "title": "Nikolaj Sergeevic Ziljaev", "text": ""}
{"id": "3349273", "revid": "71433", "url": "https://it.wikipedia.org/wiki?curid=3349273", "title": "Aiutami Hope", "text": ""}
{"id": "3349275", "revid": "287204", "url": "https://it.wikipedia.org/wiki?curid=3349275", "title": "Italia mia (disambigua)", "text": ""}
{"id": "3349276", "revid": "400518", "url": "https://it.wikipedia.org/wiki?curid=3349276", "title": "Nikolaj Ziljaev", "text": ""}
{"id": "3349278", "revid": "400518", "url": "https://it.wikipedia.org/wiki?curid=3349278", "title": "Nikolaj \u017diljaev", "text": ""}
{"id": "3349280", "revid": "38484065", "url": "https://it.wikipedia.org/wiki?curid=3349280", "title": "Amaurosis fugax", "text": ""}
{"id": "3349281", "revid": "984922", "url": "https://it.wikipedia.org/wiki?curid=3349281", "title": "Podoima", "text": "Podoima (in russo \"\u041f\u043e\u0434\u043e\u0439\u043c\u0430\") \u00e8 un comune della Moldavia controllato dalla autoproclamata repubblica di Transnistria. \u00c8 compreso nel distretto di Camenca ed ha 1.780 abitanti al censimento del 2004\nLocalit\u00e0.\nIl comune \u00e8 formato dall'insieme delle seguenti localit\u00e0:"}
{"id": "3349285", "revid": "400518", "url": "https://it.wikipedia.org/wiki?curid=3349285", "title": "Nikolai Zhilyayev", "text": ""}
{"id": "3349286", "revid": "358232", "url": "https://it.wikipedia.org/wiki?curid=3349286", "title": "Marit Bech", "text": "Proviene da una famiglia di artisti tra i quali si distinsero particolarmente: Thomas Bech, violinista e compositore, Jon Erich Bech, regista cinematografico ad Hollywood, ed \u00e8 cugina del grande mimo Marcel Marceau, con il quale ha studiato e lavorato.\nBiografia.\nDi origini russo-norvegesi, \u00e8 cresciuta accademicamente in Norvegia, per poi partecipare a piccoli seminari a San Pietroburgo, dove apprese un po' la tecnica russa dell'insegnamento di danza classica all'Accademia di danza Vaganova. Tra i grandi nomi che ha avuto modo di ammirare , si ricordano Alla Ossipenko (repertorio e danza classica), Oleg Sokolov (passo a due), Irina Genzler (danza di carattere), Marina Vasilieva (metodologia), Ludmila Safronova (alunna di Agrippina Vaganova), con la quale studio, anche se superficialmente, la metodologia dal 1\u00ba all'8\u00ba anno, Valentina Chistova (danze storiche), Alexsander Stiopin (interpretazione artistica). \n\u00c8 \"Member of International Vaganova Method Society\" e membro del Consiglio Internazionale della Danza-Unesco.\n\u00c8 Direttrice artistica dell'associazione \"Amici Della Danza\" (fondata da Giuliana Penzi).\nIn seguito ha iniziato a lavorare in Italia dove risiede da molti anni. Si \u00e8 occupata di teatro, cinema e televisione. Alcune delle sue coreografie si trovano su You Tube. Tra i vari riconoscimenti ha ricevuto il titolo accademico da parte dell'Accademia Internazionale Burckhardt in Svizzera nel 1982, e quello di Senatore Accademico da parte dell'Accademia internazionale Medicea di Firenze nel 1984.\nRecentemente \u00e8 stata direttrice artistica per l'Italia della Coppa del mondo di danza. \u00c8 stata qualche volta insegnante ospite in varie scuole di danza in Italia. Tiene periodicamente corsi amatoriali per la formazione di insegnanti del metodo Russo Vaganova dal 1\u00ba all'8\u00ba. \n\u00c8 sposata con il regista Alek Shedlash.\nOpere.\nHa scritto fino ad ora 13 libri, di cui 8 libri per ogni anno di studio, dal 1\u00ba all'8\u00ba:"}
{"id": "3349287", "revid": "400518", "url": "https://it.wikipedia.org/wiki?curid=3349287", "title": "Nikolay Sergeyevich Zhilyayev", "text": ""}
{"id": "3349290", "revid": "400518", "url": "https://it.wikipedia.org/wiki?curid=3349290", "title": "Nikolay Zhilyayev", "text": ""}
{"id": "3349291", "revid": "1573940", "url": "https://it.wikipedia.org/wiki?curid=3349291", "title": "Euryattus", "text": "Euryattus \u00e8 un genere di ragni appartenente alla Famiglia Salticidae.\nEtimologia.\nIl nome del genere \u00e8 composto dal greco , \"eyrys\", che significa \"ampio, spazioso, largo, vasto\" e per la seconda parte dal suffisso \"-attus\", caratteristico di vari generi della famiglia Salticidae, un tempo denominata \"Attidae\".\nCaratteristiche.\nAl pari dei ragni del genere Holcolaetis e di Thiania bhamoensis, gli Euryattus costruiscono uno spesso e denso sacco ovigero non contiguo alla tela della tana e lo avvolgono all'interno di una foglia arrotolata. Thiania bhamoensis, invece, avvolge il proprio sacco in due foglie unite insieme dalla seta.\nDistribuzione.\nLe 9 specie oggi note di questo genere sono diffuse in Indonesia, nel Queensland e due sono presenti anche nello Sri Lanka.\nTassonomia.\nConsiderato un sinonimo anteriore di \"Plotius\" Simon, 1902 dall'aracnologo Zabka nel 1988 a seguito di uno studio di Pr\u00f3szynski del 1987.\nA dicembre 2010, si compone di nove specie:"}
{"id": "3349292", "revid": "226458", "url": "https://it.wikipedia.org/wiki?curid=3349292", "title": "Ra\u0219cov", "text": "Ra\u0219cov (in russo \"\u0420\u0430\u0448\u043a\u043e\u0432\u043e\") \u00e8 un comune della Moldavia controllato dalla autoproclamata repubblica di Transnistria. \u00c8 compreso nel distretto di Camenca ed ha 2.000 abitanti al censimento del 2004\nLocalit\u00e0.\nIl comune \u00e8 formato dall'insieme delle seguenti localit\u00e0:"}
{"id": "3349293", "revid": "400518", "url": "https://it.wikipedia.org/wiki?curid=3349293", "title": "Nikolaj Zhilyayev", "text": ""}
{"id": "3349296", "revid": "1305772", "url": "https://it.wikipedia.org/wiki?curid=3349296", "title": "Bec di Nona", "text": "Il Bec di Nona (ufficialmente Bec-de-Nonaz) \u00e8 una montagna delle Alpi Biellesi, alta 2.085 m s.l.m., posta al confine tra Piemonte e Valle d'Aosta, sulla sua cima convergono i territori comunali di Carema (TO), Pont-Saint-Martin (AO) e Perloz (AO). Non va confuso con la quasi omonima Becca di Nona (fr. \"Pic de Nona\" - 3.142 m s.l.m.), situata a sud di Aosta.\nToponimo.\nPer analogia con altre montagne delle Alpi dal nome simile (\"Becca di Nona\", \"Rocca di Nona\", \"Pizzo Nona\"), alle quali gli studi di archeoastronomia attribuiscono il significato di \"meridiana naturale\", il nome deriverebbe dal fatto che all'ora nona il sole, visto dalla sottostante bassa valle del Lys, transita in corrispondenza della cima.\nSecondo la pronuncia del patois valdostano, il nome in francese \"Bec-de-Nonaz\" va pronunciato omettendo la \"z\" finale, quindi \"n\u00f2na\", come per molti altri toponimi e cognomi valdostani e delle regioni limitrofe (la Savoia, l'Alta Savoia e il Vallese).\nDescrizione.\nIl Bec di Nona \u00e8 il principale risalto della costiera che, staccandosi dallo spartiacque Lys-Elvo in corrispondenza del Mont Roux (2318 m s.l.m.), fa da confine tra il Canavese e la Valle di Gressoney. Verso ovest tale costolone scende sull'abitato di Pont-Saint-Martin dando origine al Mont-Ours (1303\u00a0m) e al Mont-Perassone (1798\u00a0m), mentre verso sud-est una sella a quota 1983 separa il Bec di Nona dalla vicina Punta di Cressa (2055 m s.l.m.).\nIl versante piemontese dalla montagna \u00e8 drenato dal Torrente Chiussuma, mentre le acque che scendono dal lato valdostano sono raccolte da vari affluenti del Lys, i pi\u00f9 importanti dei quali sono i torrenti Rechantier e Verney.\nSul punto culminante, dove sorge un pilastrino in cemento, si trova il punto geodetico trigonometrico dell'IGM denominato \"Bec di Nona\" (042083) .\nDalla vetta si ha una vista sul gruppo del Monte Rosa e sulle montagne del Canavese.\nAccesso alla vetta.\nUna via di accesso escursionistica dal versante canavesano con difficolt\u00e0 valutata in E parte dalla strada che collega Settimo Vittone a Trovinasse e, dopo avere seguito la GTA a monte di Maletto se ne distacca per raggiungere prima il Col Giassit e poi la vetta per la Punta Cressa e la cresta sud-est.\nLa salita dalla Valle d'Aosta pu\u00f2 avvenire da Pont-Saint-Martin o dalla frazione \"Sainte-Marguerite\" di Lillianes.\nLa montagna d'inverno \u00e8 accessibile con gli sci o con le ciaspole."}
{"id": "3349299", "revid": "599013", "url": "https://it.wikipedia.org/wiki?curid=3349299", "title": "Nikol\u00e1j Serg\u00e9evi\u010d \u017dilj\u00e1ev", "text": ""}
{"id": "3349305", "revid": "287204", "url": "https://it.wikipedia.org/wiki?curid=3349305", "title": "Horst Bernhardt", "text": "Biografia.\nViene ricordato come vincitore di una medaglia d'oro nella sua disciplina, vittoria ottenuta ai campionati mondiali del 1978 (edizione tenutasi a Lake Placid, Stati Uniti d'America) insieme ai suoi connazionali Horst Sch\u00f6nau, Harald Seifert e Bogdan Musiol\nNell'edizione l'argento and\u00f2 alla nazionale svizzera il bronzo all'altra nazionale tedesca."}
{"id": "3349306", "revid": "61051", "url": "https://it.wikipedia.org/wiki?curid=3349306", "title": "Geometria epipolare", "text": "La geometria epipolare \u00e8 la geometria della visione stereoscopica. Essa descrive le relazioni e i vincoli geometrici che legano due immagini 2D della stessa scena 3D catturata da due fotocamere con posizione e orientamento distinto.\nGeometria Epipolare.\nImmaginiamo di voler fotografare un elemento nello spazio 3D nel punto X tramite due fotocamere centrate in OL e OR. Il punto in questione verr\u00e0 rispettivamente proiettato sul piano immagine della fotocamera sinistra in xL e in xR nel piano immagine della fotocamera destra.\nLa proiezione del punto X sul piano immagine delle rispettive fotocamere avviene tramite una trasformazione proiettiva PL (e PR) ovvero una matrice che tiene conto della posizione, dell'orientamento e dei parametri formali della rispettiva fotocamera. La relazione pu\u00f2 essere espressa matematicamente come\nformula_1\nformula_2\nPunti epipolari.\nPoich\u00e9 i centri OL e OR di ogni camera sono in posizioni distinte \u00e8 possibile proiettare l'uno sul piano immagine dell'altro.\nformula_3\nformula_4\nI due punti eL e eR prendono il nome di epipoli o punti epipolari.\nRette epipolari.\nIl punto xL pu\u00f2 essere visto come l'intersezione della retta passante per OL e X, chiamata raggio di proiezione, con il piano immagine della fotocamera sinistra.\nImmaginiamo quindi di proiettare tale retta sul piano immagine destro. Poich\u00e9 la trasformazione proiettiva \u00e8 un omografia se il raggio di proiezione collega X con OL allora la sua proiezione collegher\u00e0 le proiezioni dei due punti. Ovvero sar\u00e0 la retta passante per xR e la proiezione di OL, ovvero proprio il punto epipolare destro eR. Esprimendo i due punti in coordinate omogenee la retta pu\u00f2 essere espressa come\nformula_5\nTale retta prende il nome di retta epipolare. Lo stesso ragionamento pu\u00f2 essere fatto analogamente con i raggi di proiezione della camera destra.\nPiano epipolare.\nCome interpretazione alternativa consideriamo il piano su cui giacciono i punti X, OL e OR. Questo piano prende il nome di piano epipolare. Il piano epipolare associato ad un punto X intercetta i piani immagine esattamente nelle \"rette epipolari\" associate a X. Tutti i piani epipolari si incontrano nella retta che unisce i due epipoli che prende il nome di \"linea di base\".\nRicostruzione della scena.\nLa geometria epipolare ricopre un ruolo fondamentale nella ricostruzione di una scena tridimensionale a partire da una coppia di immagini stereoscopiche. La ricostruzione avviene tramite i seguenti passi:"}
{"id": "3349307", "revid": "1632387", "url": "https://it.wikipedia.org/wiki?curid=3349307", "title": "Nuotatore dell'anno", "text": "Il riconoscimento di Nuotatore dell'anno (\"Swimmer of the Year\") \u00e8 un premio assegnato annualmente dalla rivista statunitense \"Swimming World Magazine\" ed \u00e8 da pi\u00f9 parti considerato come il pi\u00f9 prestigioso nel mondo nel nuoto..\nIl riconoscimento \u00e8 stato assegnato per la prima volta nel 1964 all'americano Don Schollander; due anni dopo \u00e8 stato il conferito anche il premio femminile. I vincitori erano quasi esclusivamente statunitensi fino all'esplosione delle atlete della Germania Est negli anni settanta, quindi nel 1980 sono state create le sottocategorie di nuotatore americano e nuotatore europeo dell'anno. La nazione pi\u00f9 titolata negli anni novanta \u00e8 stata invece l'Australia e grazie a ci\u00f2 \u00e8 stato introdotto nel 1995 il titolo riservato agli atleti del bacino del Pacifico. La categoria riservata agli atleti paralimpici \u00e8 stata creata nel 2003 e l'anno successivo quella riservata agli africani. L'ultimo premio introdotto \u00e8 stato quello per il nuoto di fondo nel 2005.\nNuotatore mondiale dell'anno.\nIl \"World Swimmer of the Year\" \u00e8 stato assegnato per la prima volta nel 1964. Gli Stati Uniti sono la nazione pi\u00f9 vittoriosa (56 volte), seguiti dall'Australia con 13 affermazioni e dalla Germania Est con 11.\nMichael Phelps \u00e8 il detentore del record di vittorie (8) ed \u00e8 l'unico assieme a Katie Ledecky ad aver vinto per quattro anni consecutivi. Ian Thorpe \u00e8 il secondo nuotatore maschile pi\u00f9 vittorioso (4 titoli), oltre che il pi\u00f9 giovane vincitore maschile (16 anni nel 1998).\nKatie Ledecky \u00e8 la donna pi\u00f9 vincente con 5 titoli, davanti a Debbie Meyer, Krisztina Egerszegi e Kristin Otto (3). Franziska van Almsick \u00e8 stata la pi\u00f9 giovane vincitrice di sempre, avendo conquistato il titolo a 15 anni nel 1993.\nNuotatore europeo dell'anno.\nLa Germania Est ha dominato il mondo del nuoto in campo femminile negli anni settanta e ottanta grazie a quello che \u00e8 stato in seguito definito \"Doping di stato\". Dopo la caduta del Muro di Berlino questo dominio si \u00e8 interrotto e la nuova Germania, da allora, ha conquistato il titolo per quattro volte, tre delle quali con Franziska van Almsick. In campo maschile gli anni ottanta hanno visto il dominio del tedesco dell'ovest Michael Gross, soprannominato \"L'Albatros\", vincitore per cinque anni consecutivi.\nL'Ungheria ha ricevuto il riconoscimento per 18 volte, 8 delle quali con Krisztina Egerszegi e Katinka Hossz\u00fa, nuotatrici pi\u00f9 titolate in assoluto. I Paesi Bassi hanno vinto 8 volte, 4 delle quali grazie a Pieter van den Hoogenband.\nNuotatore americano dell'anno.\nMichael Phelps ha vinto il titolo per 11 volte, dal 2001 al 2016. La donna pi\u00f9 vincente \u00e8 Katie Ledecky, con 6 successi consecutivi.\nNuotatore dell'anno del Bacino del Pacifico.\nQuesto riconoscimento \u00e8 stato creato nel 1995, in quanto l'anno precedente, per la prima volta, due nuotatori australiani (Kieren Perkins e Samantha Riley) avevano ottenuto il premio di nuotatore mondiale nello stesso anno. Sono proprio gli australiani a dominare la categoria con 31 successi su 50. Tra essi i pi\u00f9 titolati sono Ian Thorpe, (6) e Susie O'Neill (4).\nNuotatore africano dell'anno.\nLa categoria riservata agli atleti africani \u00e8 stata introdotta nel 2004, l'anno in cui la staffetta maschile 4x100 stile libero del Sudafrica ha trionfato alle Olimpiadi di e in cui Kirsty Coventry ha conquistato tre medaglie individuali, ad indicare la crescita del movimento.\nProprio la plurimedagliata olimpica Coventry ha ottenuto il riconoscimento per 9 volte, mentre l'uomo pi\u00f9 titolato \u00e8 Chad le Clos (8).\nNuotatore di fondo dell'anno.\nIl riconoscimento dedicato ai nuotatori di fondo \u00e8 stato creato nel 2005, quando \u00e8 stata annunciata l'introduzione della specialit\u00e0 ai Giochi olimpici di , poi ufficializzata nel 2006.\nIl tedesco Thomas Lurz \u00e8 l'uomo pi\u00f9 premiato con 5 titoli, mentre le donne pi\u00f9 premiate sono la russa Larisa Ilchenko e l'olandese Sharon van Rouwendaal.\nNuotatore paralimpico dell'anno.\nIl premio \u00e8 stato assegnato per la prima volta nel 2003. Il brasiliano Daniel Dias \u00e8 il pi\u00f9 titolato con 5 vittorie."}
{"id": "3349308", "revid": "226458", "url": "https://it.wikipedia.org/wiki?curid=3349308", "title": "Rotari (Moldavia)", "text": "Rotari (in russo \"\u0420\u043e\u0442\u0430\u0440\u044c\") \u00e8 un comune della Moldavia controllato dalla autoproclamata repubblica di Transnistria. \u00c8 compreso nel distretto di Camenca\nLocalit\u00e0.\nIl comune \u00e8 formato dall'insieme delle seguenti localit\u00e0:"}
{"id": "3349318", "revid": "110157", "url": "https://it.wikipedia.org/wiki?curid=3349318", "title": "Kolobovo", "text": "Kolobovo \u00e8 una cittadina della Russia europea centrale, situata nella oblast' di Ivanovo; appartiene amministrativamente al \"rajon\" \u0160ujskij."}
{"id": "3349319", "revid": "599013", "url": "https://it.wikipedia.org/wiki?curid=3349319", "title": "Torjus Hans\u00e9n", "text": "Carriera.\nClub.\nHans\u00e9n inizi\u00f2 la carriera professionistica con la maglia dell'Odd Grenland. Collezion\u00f2 123 presenze e 6 reti in campionato in squadra, prima di trasferirsi al Lillestr\u00f8m. Nel 1999, esord\u00ec nella Tippeligaen proprio con questo club: l'11 aprile 1999 fu infatti titolare nell'incontro con il Brann, conclusosi con un successo per tre a uno della sua squadra. Il 24 giugno 2001 segn\u00f2 la prima rete nella massima divisione norvegese, nel tre a zero sul Moss.\nNel 2002, pass\u00f2 ai tedeschi dell'Arminia Bielefeld. Debutt\u00f2 nella Bundesliga il 24 agosto dello stesso anno, nel successo per uno a zero della sua squadra sul Wolfsburg. Collezion\u00f2 31 apparizioni in Germania, senza mai andare in rete.\nNel 2003 torn\u00f2 allora in patria, per giocare nel Rosenborg. Esord\u00ec per la nuova squadra il 27 luglio, nella vittoria per uno a zero in casa del V\u00e5lerenga. Con il Rosenborg rest\u00f2 due anni, giocando anche in Champions League e vincendo sia la Tippeligaen 2003 che la Tippeligaen 2004.\nNel 2005 torn\u00f2 all'Odd Grenland. L'8 febbraio 2011 rinnov\u00f2 il suo contratto fino al 1\u00ba agosto dello stesso anno. Alla scadenza di questo accordo, si ritir\u00f2.\nNazionale.\nHans\u00e9n gioc\u00f2 3 partite per la . Debutt\u00f2 nella selezione maggiore scandinava il 20 novembre 2002, quando subentr\u00f2 a Christer Basma nel successo per uno a zero contro l'.\nPartecip\u00f2 con la sua Nazionale giovanile al mondiale Under-20 1993."}
{"id": "3349322", "revid": "122871", "url": "https://it.wikipedia.org/wiki?curid=3349322", "title": "Programmable Sound Generator", "text": ""}
{"id": "3349326", "revid": "110157", "url": "https://it.wikipedia.org/wiki?curid=3349326", "title": "Nerl' (citt\u00e0)", "text": "Nerl' \u00e8 una cittadina della Russia europea centrale, situata nella oblast' di Ivanovo; appartiene amministrativamente al \"rajon\" Tejkovskij."}
{"id": "3349327", "revid": "287204", "url": "https://it.wikipedia.org/wiki?curid=3349327", "title": "Harald Seifert", "text": "Biografia.\nViene ricordato come vincitore di una medaglia d'oro nella sua disciplina, vittoria ottenuta ai campionati mondiali del 1978 (edizione tenutasi a Lake Placid, Stati Uniti d'America) insieme ai suoi connazionali Horst Sch\u00f6nau, Horst Bernhardt e Bogdan Musiol\nNell'edizione l'argento and\u00f2 alla nazionale svizzera il bronzo all'altra nazionale tedesca. Partecip\u00f2 anche alle olimpiadi invernali del 1976."}
{"id": "3349328", "revid": "287204", "url": "https://it.wikipedia.org/wiki?curid=3349328", "title": "Severinovca", "text": "Severinovca (in russo \"\u0421\u0435\u0432\u0435\u0440\u0438\u043d\u043e\u0432\u043a\u0430\") \u00e8 un comune della Moldavia controllato dalla autoproclamata repubblica di Transnistria. \u00c8 compreso nel distretto di Camenca ed ha 799 abitanti al censimento del 2004"}
{"id": "3349332", "revid": "226458", "url": "https://it.wikipedia.org/wiki?curid=3349332", "title": "Slobozia-Ra\u0219cov", "text": "Slobozia-Ra\u0219cov (in russo \u0421\u043b\u043e\u0431\u043e\u0434\u0430-\u0420\u0430\u0448\u043a\u043e\u0432) \u00e8 un comune della Moldavia controllato dalla autoproclamata repubblica di Transnistria. \u00c8 compreso nel distretto di Camenca"}
{"id": "3349333", "revid": "767487", "url": "https://it.wikipedia.org/wiki?curid=3349333", "title": "Luch (citt\u00e0)", "text": "Luch (anche traslitterata come \"Luh\") \u00e8 una cittadina della Russia europea centrale, situata nella oblast' di Ivanovo; appartiene amministrativamente al \"rajon\" Luchskij, del quale \u00e8 il capoluogo."}
{"id": "3349337", "revid": "122871", "url": "https://it.wikipedia.org/wiki?curid=3349337", "title": "Ricoh 2A07", "text": ""}
{"id": "3349339", "revid": "34971", "url": "https://it.wikipedia.org/wiki?curid=3349339", "title": "PROMELA", "text": "PROMELA (Process/Protocol Meta Language, meta linguaggio per processi/protocolli) \u00e8 un linguaggio di modellazione di verifica. Questo linguaggio consente la creazione dinamica di processi concorrenti del modello, ad esempio di sistemi distribuiti.\nPROMELA consiste in una serie di processi che interagiscono per mezzo di:\nI modelli di PROMELA possono essere analizzati con lo SPIN model checker, per verificare che il sistema modellato produca i risultati desiderati."}
{"id": "3349344", "revid": "1573940", "url": "https://it.wikipedia.org/wiki?curid=3349344", "title": "Le\u017enevo", "text": "Le\u017enevo \u00e8 una cittadina della Russia europea centrale, situata nella oblast' di Ivanovo; appartiene amministrativamente al \"rajon\" Le\u017enevskij, del quale \u00e8 il capoluogo."}
{"id": "3349345", "revid": "1047299", "url": "https://it.wikipedia.org/wiki?curid=3349345", "title": "Cucina ungherese", "text": "La cucina ungherese (magyar gasztron\u00f3mia) \u00e8 l'espressione dell'arte culinaria sviluppata in Ungheria, influenzata dal gruppo etnico prevalente: il magiaro.\nLa tradizione culinaria ha sub\u00ecto l'influenza ottomana, dovuta al dominio dei turchi, oltre che delle nazioni confinanti.\nLe caratteristiche salienti dell'enogastronomia magiara sono i sapori intensi, ottenuti grazie all'abbondante uso di spezie, quali pepe e paprica.\nPiatti tipici.\nGulasch.\nIl piatto della cucina ungherese pi\u00f9 famoso in assoluto \u00e8 senza dubbio il \"gulasch\" (In ungherese \" guly\u00e1s\", o pi\u00f9 precisamente\" Guly\u00e1s-leves\", ovvero \"zuppa del mandriano\"): una minestra densa, preparata con cipolla e paprica, a cui sono aggiunti cubetti di carne, patate e carote. Il nome deriva dal fatto che, per secoli, fu cucinata soltanto dai mandriani che la preparavano in un gran paiolo (bogr\u00e1cs) messo su un fuoco di legna all'aperto.\nAltri piatti tipici.\nVengono qui riprodotti i nomi e una breve descrizioni dei piatti pi\u00f9 famosi della cucina ungherese:\nUn altro alimento tipico ungherese molto famoso \u00e8 il salame ungherese (\"szal\u00e1mi\"), composto da un terzo di carne magra di suino, un terzo di grasso, (sempre di suino), e la parte restante da carne magra di bovino. La lavorazione include sale, pepe macinato, paprica, aglio pestato e macerato nel vino bianco.\nUna salsa molto consumata dagli ungheresi \u00e8 la \"Er\u0151s Pista\u201d, a base di paprika rossa piccante.\nDolci.\nTra i dolci vi sono il tradizionale \"Bejgli\", preparato principalmente per le feste natalizie e pasquali, la torta Dobos (in lingua ungherese \"dobos torta\"), il rigojanci, il K\u00fcrt\u0151skal\u00e1cs (sfoglia cilindrica) e l'\"arany galuska\", a base di pan di spagna e uvetta.\nAlcolici.\nIl paese \u00e8 un noto produttore di vini e tra i pi\u00f9 conosciuti spicca il Tokaj, prodotto nella regione del Tokaj-Hegyalja."}
{"id": "3349346", "revid": "984922", "url": "https://it.wikipedia.org/wiki?curid=3349346", "title": "Valea Ad\u00eenc\u0103", "text": "Valea Ad\u00eenc\u0103 (in russo \"\u0412\u0430\u043b\u044f-\u0410\u0434\u044b\u043d\u043a\u0430\") \u00e8 un comune della Moldavia controllato dalla autoproclamata repubblica di Transnistria. \u00c8 compreso nel distretto di Camenca\nLocalit\u00e0.\nIl comune \u00e8 formato dall'insieme delle seguenti localit\u00e0:"}
{"id": "3349350", "revid": "599013", "url": "https://it.wikipedia.org/wiki?curid=3349350", "title": "Innerhofer", "text": ""}
{"id": "3349351", "revid": "1573940", "url": "https://it.wikipedia.org/wiki?curid=3349351", "title": "Savino (Oblast' di Ivanovo)", "text": "Savino \u00e8 una cittadina della Russia europea centrale, situata nella oblast' di Ivanovo; appartiene amministrativamente al \"rajon\" Savinskij, del quale \u00e8 il capoluogo."}
{"id": "3349354", "revid": "118911007", "url": "https://it.wikipedia.org/wiki?curid=3349354", "title": "Tropicamide", "text": "Il tropicamide \u00e8 un anticolinergico, usato come midriatico.\nIl tropicamide \u00e8 un parasimpaticolitico in grado di produrre midriasi (dilatazione della pupilla) e cicloplegia (paralisi del muscolo ciliare presente nell'occhio) e viene applicato tramite instillazione di gocce nell'occhio in cui si vuole produrre il suddetto effetto. L'effetto varia secondo la quantit\u00e0 instillata e da persona a persona; la durata della dilitazione \u00e8 generalmente compresa tra le tre e le otto ore. In taluni casi il farmaco \u00e8 affiancato alla fenilefrina (agonista dei recettori \u03b11-adrenergici, midriatico ma non cicloplegico).\nIl paziente dopo l'instillazione di tropicamide riferisce visione offuscata, dovuta alla paralisi del muscolo ciliare (cicloplegia) che non rende possibile l'accomodazione oculare e la messa a fuoco. La sostanza produce in una buona parte dei pazienti un aumento della pressione endoculare che ha stato transitorio durevole per circa due ore: ci\u00f2 pu\u00f2 provocare un arrossamento dell'occhio.\nPer molte tipologie di visita oculistica il tropicamide ha quasi totalmente sostituito l'atropina: il tempo di latenza del tropicamide \u00e8 di circa 25-35 minuti e, malgrado la cicloplegia prodotta dal tropicamide sia meno durevole e non sia totale, \u00e8 la medicina di scelta per visite di pronto soccorso e la maggior parte delle visite specialistiche. Il vantaggio principale \u00e8 l'effetto immediato e la facilit\u00e0 di utilizzo, visto che il protocollo instillativo della atropina dura tre giorni, con applicazioni tre volte al giorno, mantenendo midriasi e cicloplegia per circa 15 giorni e pu\u00f2 quindi creare seri problemi nella vita lavorativa. L'atropina rimane per\u00f2 prediletta per un'approfondita analisi del fondo oculare di bambini in et\u00e0 prescolare.\nStereochimica.\nTropicamide contiene uno stereocentro e consiste di due enantiomeri. Si trova sottoforma di racemo, cio\u00e8 una miscela in rapporto 1:1 della forma (\" R \") e della forma (\" S \"):"}
{"id": "3349355", "revid": "110157", "url": "https://it.wikipedia.org/wiki?curid=3349355", "title": "Palech", "text": "Palech (anche traslitterata come \"Paleh\") \u00e8 una cittadina della Russia europea centrale, situata nella oblast' di Ivanovo; appartiene amministrativamente al \"rajon\" Palechskij, del quale \u00e8 il capoluogo.\nPalech ha una lunghissima tradizione nel campo dell'iconografia russa, l'arte ortodossa di dipingere icone di argomento religioso per case e chiese.\nLa cittadina si afferm\u00f2 come centro di produzione di icone nel corso del XIX secolo, anche se, dopo la Rivoluzione d'ottobre e l'affermarsi di ideologie atee, i numerosi artisti di icone si convertirono ad argomenti diversi (arte delle lacche russe, di cui Palech \u00e8 uno dei principali centri di produzione)."}
{"id": "3349356", "revid": "539155", "url": "https://it.wikipedia.org/wiki?curid=3349356", "title": "Erano i capei d'oro a l'aura sparsi", "text": " \nErano i capei d'oro a l'aura sparsi \u00e8 il sonetto numero XC (90) del \"Canzoniere\" di Francesco Petrarca, nel quale l'autore loda la bellezza angelica di Laura e giustifica il suo amore verso la donna.\nAnalisi della poesia.\nIl sonetto \u00e8 costituito da 14 versi, tutti in endecasillabi, divisi in quattro strofe: 2 quartine e 2 terzine. Le rime sono costruite secondo lo schema metrico ABBA, ABBA; CDE, DCE.\nFigure retoriche.\nDi seguito sono riportate le figure retoriche presenti nel testo:\nInterpretazione.\nIl senhal: Laura, lauro, l'aura, l'auro.\nPetrarca inizia il poema con un nome fittizio che allude all'amata, il senhal: questo procedimento in realt\u00e0 \u00e8 gi\u00e0 presente in altri componimenti del \"Canzoniere\", tuttavia qui moltiplica i propri significati. Vi \u00e8 infatti un'ambivalenza Laura-l'aura (= l'aria), acuita dalla tradizione medievale secondo la quale non si segnavano gli apostrofi bens\u00ec si scriveva di seguito. Di conseguenza, il verso \u00abErano i capei d'oro a l'aura sparsi\u00bb pu\u00f2 essere letto sia come \u00abI capelli biondi di Laura erano sparsi\u00bb che \u00abI capelli di Laura erano sparsi al vento\u00bb: Petrarca, in questo modo, impregna il testo con la propria musa ispiratrice, divenuta ormai una figura tanto sottile quanto onnipresente.\nCon il senhal Petrarca allude anche al mito di Dafne, ninfa che, vittima del folle amore del dio Apollo, viene trasformata in un lauro per sottrarsi alla sua corte. Il poeta, assegnando alla donna amata un nome cos\u00ec radicato nella mitologia greca, intende quindi incarnarsi in Apollo, dio di tutte le arti e quindi anche della poesia. Non a caso, il lauro (risultato della metamorfosi di Dafne) \u00e8 anche un simbolo di gloria e trionfo letterario, tanto che la massima ambizione per Petrarca era quella di essere incoronato con l'alloro poetico.\nVi sono due ulteriori significati che si celano dietro questo frutto del genio petrarchesco. L'aura pu\u00f2 essere infatti intesa anche come l'aurora, l'inizio di un nuovo giorno; questa analogia simboleggia infatti il rinnovamento tanto ambito da Petrarca. Inoltre, l'auro \u00e8 anche un latinismo per \u00aboro\u00bb, emblema della purezza che assurge anche al colore dei capelli di Laura, ad indicare un sentimento puro avulso dalla volgarit\u00e0 e dalla mediocrit\u00e0.\nParonomasia, \"bisticcio\" o \"annominazione\".\nIn realt\u00e0 il tentativo di interpretazione del \"senhal\" provenzale \u00e8 interessante al solo scopo disquisitorio, di erudizione e di teorizzazione della finzione che si attua nel dire \"l'aura\" al posto di \"Laura\" (maniera di derivazione provenzale).\nTuttavia, ad una ri-comprensione e revisione generale della teoria pi\u00f9 su riportata, risulta evidente che il \"senhal\" \u00e8 una figura retorica impropria per il celebre verso di Petrarca. Pare opportuno concordare, invece, con la spiegazione data dallo scrittore Dante Cerilli, il quale, in un pubblico discorso, ha sostenuto che pi\u00f9 appropriata attribuzione retorica \u00e8 quella di \"figura paronomastica\", cio\u00e8 la figura retorica che associa e allude a parole che hanno scrittura simile (e/o radice etimologica simile), ma non identica e, in verit\u00e0, un suono identico e un significato letterale diverso (appunto \"l'aura\" \u00e8 omofono di \"Laura\", ma ciascuno con un proprio significato non coincidente). In tal senso si opera un \"bisticcio\", un'assonanza terminologica e una sincresi di nomi, ovvero un\"'annominazione.\"\nIl tema della memoria.\nDecisivo appare in questo sonetto un dettaglio che distingue il pensiero di Petrarca da quello dei poeti stilnovisti, come Guinizzelli o Cavalcanti: \u00e8 s\u00ec presente il tema della donna-angelo, intermediaria fra l'uomo e Dio, ma qui \u00e8 stato rielaborato secondo i dettami della poesia petrarchesca. Mentre il Dolce Stil Novo la descrive con immediatezza oggettiva, come se fosse sotto gli occhi del poeta quand'egli ne parla, per Petrarca la stessa donna \u00e8 proiettata in un passato imprecisato, in una presenza che si consolida solo nei ricordi del poeta.\nNon a caso il tempo verbale scelto da Petrarca \u00e8 l'imperfetto, al quale viene coniugata la quasi totalit\u00e0 dei verbi presenti: \u00aberano\u00bb, \u00abavolgea\u00bb, \u00abardea\u00bb ... Al presente viene invece assegnato un ruolo marginale, essendo utilizzato solo per le frequentissime espressioni di dubbio che attanagliano la psiche del poeta: \u00abnon so se vero o falso\u00bb, \u00abse non fosse or tale\u00bb.\nQuesta diversa concezione \u00e8 sottolineata nel diverso utilizzo del verbo \u00abparere\u00bb che fanno Dante ed il poeta aretino. Beatrice nella \"Vita Nuova\" appare (\"pare\") gentile ed onesta, \u00e8 evidente che lo sia; Laura invece presenta delle connotazioni angeliche puramente iperboliche (cos\u00ec come era nella lirica siciliana), tanto che viene collocata in una dimensione interamente soggettiva, lacerata dal dubbio e dalla titubanza del poeta (\u00abche l'esca amorosa al petto avea, / qual meraviglia se di subito arsi?\u00bb, vv. 7-8)."}
{"id": "3349360", "revid": "287204", "url": "https://it.wikipedia.org/wiki?curid=3349360", "title": "Nelsonville (Ohio)", "text": "Nelsonville \u00e8 un comune degli Stati Uniti d'America nella contea di Athens nell'Ohio. \u00c8 situato nella parte nordoccidentale della contea. La sua popolazione, secondo il censimento dell'United States Census Bureau dell'anno 2000 \u00e8 di 5.230 abitanti.\nNella localit\u00e0, che ha dato i natali all'attrice cinematografica Sarah Jessica Parker, ha sede l'Hocking College."}
{"id": "3349361", "revid": "1573940", "url": "https://it.wikipedia.org/wiki?curid=3349361", "title": "Petrovskij (Oblast' di Ivanovo)", "text": "Petrovskij \u00e8 una cittadina della Russia europea centrale, situata nella oblast' di Ivanovo; appartiene amministrativamente al \"rajon\" Gavrilovo-Posadskij."}
{"id": "3349364", "revid": "307923", "url": "https://it.wikipedia.org/wiki?curid=3349364", "title": "Episodi di Hot in Cleveland (seconda stagione)", "text": "La seconda stagione della serie televisiva Hot in Cleveland, composta da 22 episodi, \u00e8 stata trasmessa dal 19 gennaio al 31 agosto 2011 sul canale televisivo statunitense TV Land.\nIl diciannovesimo episodio della serie, \"Risate sul set\" (\"Too Hot for TV\"), non \u00e8 un vero e proprio episodio, ma uno speciale con gli errori del cast durante le riprese della seconda serie.\nIn Italia \u00e8 stata trasmessa dal 26 agosto 2011 al 7 gennaio 2012 su Fox Life."}
{"id": "3349365", "revid": "767487", "url": "https://it.wikipedia.org/wiki?curid=3349365", "title": "Pestjaki", "text": "Pestjaki \u00e8 una cittadina della Russia europea centrale, situata nella oblast' di Ivanovo; appartiene amministrativamente al \"rajon\" Pestjakovskij, del quale \u00e8 il capoluogo."}
{"id": "3349368", "revid": "287204", "url": "https://it.wikipedia.org/wiki?curid=3349368", "title": "Leznevo", "text": ""}
{"id": "3349370", "revid": "80339", "url": "https://it.wikipedia.org/wiki?curid=3349370", "title": "Lezhnevo", "text": ""}
{"id": "3349376", "revid": "767487", "url": "https://it.wikipedia.org/wiki?curid=3349376", "title": "Mattias Andersson", "text": "Carriera.\nGiocatore.\nClub.\nAndersson ha iniziato la carriera in patria, con la maglia del Mj\u00e4llby. Nel 2003 \u00e8 passato al Raufoss, squadra norvegese all'epoca militante nella 1. divisjon. Ha esordito il 13 aprile dello stesso anno, nel successo per 1-4 in casa del Manglerud Star (Andersson \u00e8 stato autore di una delle reti). Ha concluso il primo campionato con 10 reti in 20 apparizioni. La stagione seguente, invece, \u00e8 stata meno positiva: ha realizzato soltanto una rete in 13 partite disputate.\n\u00c8 passato cos\u00ec all'H\u00e4cken, tornando perci\u00f2 in patria. Ha esordito con la nuova squadra nella Allsvenskan nella sconfitta per 2-1 in casa del Djurg\u00e5rden: Mattias \u00e8 subentrato a Patric Andersson. Ha giocato poi in prestito al V\u00e4stra Fr\u00f6lunda.\nNel 2006 \u00e8 tornato in Norvegia, per vestire la maglia dello Str\u00f8msgodset. Ha debuttato il 9 aprile, nel pareggio per 1-1 contro l'H\u00f8dd: Andersson ha segnato la rete per la sua squadra. Al termine della stagione, il suo club ha conquistato la promozione nell'Eliteserien e Andersson ha potuto giocare nella massima divisione norvegese. Vi ha disputato la prima partita in data 9 aprile 2007, contribuendo con un gol ed un assist alla vittoria per 2-1 sull'Odd Grenland.\nNel corso del 2009 \u00e8 passato al Fredrikstad. Ha esordito il 12 settembre 2009, nel successo per 3-1 sul V\u00e5lerenga: \u00e8 stato lui l'autore del gol del momentaneo 1-0. Al termine dell'Eliteserien 2009, per\u00f2, il Fredrikstad \u00e8 retrocesso in 1. divisjon. Andersson \u00e8 inizialmente rimasto in squadra, ma nel corso del 2010 \u00e8 passato all'Odd Grenland, tornando cos\u00ec nella massima divisione.\nHa debuttato per il nuovo club il 12 settembre, nella vittoria per 2-1 contro l'Aalesund. Il 28 novembre 2013 ha annunciato il ritiro dall'attivit\u00e0 agonistica, firmando un contratto con lo Start per lavorare nello staff tecnico della squadra riserve.\nAllenatore.\nIl 4 maggio 2016 \u00e8 diventato ufficialmente il nuovo allenatore del Flekker\u00f8y, compagine militante in 2. divisjon: ha firmato un contratto valido fino al termine del campionato 2017. Il 13 giugno 2017 \u00e8 stato nominato nuovo allenatore dell'Arendal, in 1. divisjon.\nIl 4 luglio 2018, Andersson \u00e8 stato sollevato dall'incarico di allenatore dell'Arendal."}
{"id": "3349378", "revid": "287204", "url": "https://it.wikipedia.org/wiki?curid=3349378", "title": "Zacco", "text": "Gli Zacco furono una famiglia aristocratica padovana, ascritta al patriziato veneziano e annoverata fra le cosiddette \"Case fatte per soldo\".\nStoria.\nGli Zacco furono un'illustre famiglia originaria di Padova, ove figurano nel novero della nobilt\u00e0 locale fin dall'anno 1080, furono insigniti del Titolo di Conti del S.R.I.\nGiunta in Padova col fiorire del Comune forse da Monselice fu rivale della politica di Ezzelino III da Romano. Alcuni esponenti ricoprirono il ruolo di Podest\u00e0 di Vicenza su finire del XIII secolo. Avevano case nella contr\u00e0 di Santa Sofia. La famiglia si spezz\u00f2 in due rami nel corso del Quattrocento: uno si install\u00f2 presso il Pr\u00e0 della Valle, mentre un ramo continu\u00f2 ad abitare presso Santa Sofia. Nacquero diatribe sull'uso delle arche sepolcrali di famiglia, contese dai due rami.\nNel 1653 furono aggregati al patriziato veneziano per benemerenze verso la Repubblica; circa cinquant'anni dopo, il 14 novembre 1700, un apposito diploma di Leopoldo I d'Asburgo invest\u00ec Pietro Zacco e tutti i suoi discendenti (senza distinzione tra maschi e femmine) del titolo di conte del Sacro Romano Impero e degli Stati ereditari austriaci, come riconoscimento dei servigi che ben otto membri di questo casato avevano prestato nell'esercito imperiale durante le lotte contro i Turchi.\nDopo l'avvento degli austriaci in Veneto, il 1\u00ba dicembre 1817, con Sovrana Risoluzione, gli Zacco ricevettero il riconoscimento della propria nobilt\u00e0 da parte delle nuove autorit\u00e0; il 15 agosto 1819, invece, furono confermati conti dell'Impero d'Austria.\nDa ultimo, la stirpe in linea diretta maschile si \u00e8 estinta con la morte dell\u2019ultimo erede, il Conte Lorenzo Zacco, avvenuta in Milano il 6 dicembre 1942. Il titolo nobiliare ed il blasonesi sono trasmessi ai discendenti della sorella del padre di Lorenzo, Gisella Zacco, andata in sposa il 21 aprile 1879 a Giovanni Gasperini. Figlio della coppia fu il senatore e magistrato Gino Gasperini che non si fregi\u00f2 pubblicamente della discendenza da parte di madre."}
{"id": "3349392", "revid": "80339", "url": "https://it.wikipedia.org/wiki?curid=3349392", "title": "Palekh", "text": ""}
{"id": "3349393", "revid": "1442080", "url": "https://it.wikipedia.org/wiki?curid=3349393", "title": "SilkAir", "text": "La SilkAir (Singapore) Private Limited (cinese: \u52dd\u5b89\u822a\u7a7a Sh\u00e8ng\u0101n H\u00e1ngk\u014dng) \u00e8 stata una compagnia aerea regionale di Singapore nata nel 1989 e controllata da Singapore Airlines. Operava con voli di linea verso 28 destinazioni in tutti i 14 paesi asiatici.\nIn qualit\u00e0 di ala regionale di Singapore Airlines, serviva le destinazioni a corto e medio raggio nella rete del Gruppo Singapore Airlines.\nIl 18 maggio 2018, Singapore Airlines ha annunciato che la flotta SilkAir sarebbe stata sottoposta a un importante restyling della cabina a partire dal 2020 prima di essere completamente integrata nella societ\u00e0 madre. Nell'ambito della fusione, il 31 marzo 2019 il sito web di SilkAir \u00e8 stato chiuso e integrato con il sito web di Singapore Airlines.\nNel 2020, SilkAir ha trasportato 4,4 milioni di passeggeri, con una perdita annua del -9,4%.\nStoria.\nSilkAir nasce dalla compagnia aerea Tradewinds Charters, costituita nell'anno 1976 dalla \"Tradewinds Pte Ltd.\" per operare come vettore dedicato ai voli turistici di Singapore Airlines e fino a met\u00e0 degli anni Ottanta la compagnia opera esclusivamente come linea per i pacchetti di viaggio turistici della compagnia di bandiera singaporiana.\nNel febbraio del 1989 Tradewinds diventa una compagnia aerea indipendente e propone voli e soggiorni turistici in Thailandia, per poi espandersi operando collegamenti \"business\" verso Giacarta, Phnom Penh e Yangon.\nNell'aprile del 1992 \"Tradewinds\" viene ridenominata AirSilk a seguito di un riposizionamento della compagnia che, da vettore solo turistico, diventa a tutti gli effetti una compagnia aerea regionale commerciale; il ramo d'azienda impegnato nei pacchetti di vacanze diventa quindi un'azienda societaria controllata da Silk Air con denominazione \"Tradewinds Tours &amp; Travels Pte Ltd\". Nella met\u00e0 degli anni '90 ha inaugurato nuovi voli verso l'India e la Cina. Inoltre SilkAir \u00e8 stato il primo vettore asiatico ad offrire intrattenimento in volo (VOD) con il \"DigEplayer 5500.\"\nIl 30 ottobre 2017, SilkAir ha lanciato il suo volo inaugurale per Hiroshima, segnando la prima destinazione giapponese che SilkAir ha aggiunto alla sua rete. Il 22 novembre 2018, SilkAir ha annunciato l'intenzione di trasferire 17 rotte a Scoot nei mesi da aprile 2019 a luglio 2020, prima della sua fusione con Singapore Airlines.\nIl 28 gennaio 2021 le operazioni di volo sono confluite in Singapore Airlines.\nDestinazioni.\nSilkAir, a gennaio 2021, serviva 26 destinazioni in 14 paesi tra Asia e Australia.\nFlotta.\nA gennaio 2021, la flotta di SilkAir era composta dai seguenti aeromobili:\nFlotta storica.\nNel corso degli anni SilkAir ha operato con i seguenti tipi di aeromobili:\nProgramma fedelt\u00e0.\nI clienti di SilkAir godono dello stesso programma frequent flyer di Singapore Airlines, il KrisFlyer, che consente ai clienti di accumulare miglia per riscattare vari premi a scelta. Tuttavia, a differenza di Singapore Airlines, SilkAir non \u00e8 membro di Star Alliance, quindi le miglia frequent flyer sui voli SilkAir possono essere accreditate solo sul programma KrisFlyer, ma non su altri programmi frequent flyer Star Alliance.\nServizi.\nCabina.\nGli aerei della SilkAir operano con una configurazione di cabina a 2 classi: Business Class ed Economy Class.\nBusiness Class.\nLa Business Class \u00e8 disposta in configurazione 2-2. Dopo il restyling della cabina avvenuto nel 2020, le nuove poltrone dal design ergonomico e interamente rivestite in pelle sono reclinabili da 99 a 101 centimetri. Inoltre sono stati aggiunti sistemi di intrattenimento personale.\nEconomy Class.\nL'Economy Class di SilkAir \u00e8 disposta in configurazione 3-3. I sedili dal design ergonomico sono dotati di poggiatesta regolabili e ampio spazio per le gambe. Sui Boeing 737 MAX 8 i sedili sono dotati di porte di ricarica USB personali e presentano supporti per tablet e telefono sullo schienale.\nIntrattenimento in volo.\n\"SilkAir Studio\", introdotto nel 2014, \u00e8 il sistema di intrattenimento in volo di SilkAir, wireless e gratuito. Sono presenti oltre 450 film, programmi TV e gli album musicali in cima alle classifiche, trasmessi in streaming direttamente sui tuoi dispositivi personali. Per i voli che durano pi\u00f9 di 2 ore, i passeggeri della Business Class ricevono in prestito un tablet per accedere a SilkAir Studio. L'app SilkAir Studio \u00e8 disponibile solo per utenti Apple e deve essere scaricata prima del volo per essere utilizzata.\nA bordo \u00e8 presente anche la rivista mensile pluripremiata \"SilkWinds,\" disponibile gratuitamente per tutti i passeggeri.\nPasti a bordo.\nSilkAir offre dei men\u00f9 sia orientali che occidentali a bordo dei suoi voli. Per i passeggeri in Business Class su voli superiori a 3 ore, SilkAir ha introdotto nel 2016 una selezione di piatti chiamati \"I preferiti di sempre,\" che possono essere ordinati fino a 24 ore prima del volo. Questa selezione di piatti comprende cibi Orientali, Occidentali, Musulmani e Indiani come i \"Noodle Hokkien Mee, Filetto di manzo, Nasi Goreng e Pollo masala.\"\nAi ipasseggeri in Economy Class su voli inferiori a 3.5 ore vengono serviti pasti e bevande alcoliche e analcoliche. A partire dal 1\u00ba dicembre 2020, il men\u00f9 di bordo \u00e8 stato migliorato. Il nuovo men\u00f9 comprende alcuni piatti tipici come il \"Mee Siam\" e il \"Laksa\" che saranno serviti con contenitori e posate in materiale sostenibile.\nAccordi Commerciali.\nSilkAir, essendo ormai fusa con Singapore Airlines, condivide con essa gli stessi accordi di code share.\nIncidenti.\nDi seguito si citano gli incidenti con o senza conseguenze rilevanti a passeggeri ed equipaggio, nonch\u00e9 strutturali del velivolo coinvolto:"}
{"id": "3349396", "revid": "486946", "url": "https://it.wikipedia.org/wiki?curid=3349396", "title": "Deserto della Dancalia", "text": ""}
{"id": "3349400", "revid": "767487", "url": "https://it.wikipedia.org/wiki?curid=3349400", "title": "Episodi di Lost Girl (prima stagione)", "text": "La prima stagione della serie televisiva Lost Girl \u00e8 stata trasmessa sul canale canadese Showcase dal 12 settembre al 12 dicembre 2010. \nIn Italia \u00e8 ancora inedita."}
{"id": "3349409", "revid": "110157", "url": "https://it.wikipedia.org/wiki?curid=3349409", "title": "Vere\u0161\u010dagino", "text": "Vere\u0161\u010dagino \u00e8 una citt\u00e0 della Russia europea nordorientale (Territorio di Perm'); appartiene al \"rajon\" Vere\u0161\u010daginskij, del quale \u00e8 il capoluogo.\nSorge nel pedemonte uraliano occidentale, 137 chilometri ad ovest del capoluogo Perm'.\nLa cittadina venne fondata nel 1898, durante la costruzione della ferrovia Perm'-Kirov, come insediamento annesso alla stazione (aperta nel 1899) di \"O\u010d\u00ebrskaja\"; venne rinominata con l'attuale nome nel 1904 in onore del pittore Vasilij Vere\u0161\u010dagin, che transit\u00f2 per la stazione durante un viaggio verso l'estremo oriente russo."}
{"id": "3349410", "revid": "484362", "url": "https://it.wikipedia.org/wiki?curid=3349410", "title": "Anna e Gioacchino", "text": ""}
{"id": "3349411", "revid": "1573940", "url": "https://it.wikipedia.org/wiki?curid=3349411", "title": "Xenocytaea", "text": "Xenocytaea \u00e8 un genere di ragni appartenente alla famiglia Salticidae.\nEtimologia.\nIl nome del genere \u00e8 composto dal greco , \"x\u00e9nos\", che significa \"straniero, estraneo\" e per la seconda parte dal genere affine Cytaea; il nome nel complesso sta ad indicare che, nonostante la somiglianza fra le strutture dei pedipalpi maschili di entrambi i generi, questo gruppo di specie, gli Xenocytaea, non vi appartiene.\nDistribuzione.\nLe cinque specie oggi note di questo genere sono diffuse in Oceania: in particolare, quattro sono endemiche della isole Figi e una delle isole Caroline.\nTassonomia.\nOltre 150 generi di Salticidae sono diffusi fra l'Asia orientale e l'Australia; di questi solo tre, Chalcotropis, Donoessus e Panysinus hanno somiglianze con Xenocytaea.\nA dicembre 2010, si compone di cinque specie:"}
{"id": "3349413", "revid": "124252883", "url": "https://it.wikipedia.org/wiki?curid=3349413", "title": "Gemma Bellincioni", "text": "Biografia.\nSia suo padre che sua madre erano dei cantanti lirici e da essi ricevette le prime lezioni di canto. Fece poi il suo debutto a Napoli nel 1880. Da allora cant\u00f2 in tutti i maggiori teatri d'opera d'Europa e del Sud America per i successivi vent'anni, anche se si esib\u00ec una sola volta al Royal Opera House, Covent Garden di Londra nel 1895. Nonostante la sua fama, non cant\u00f2 mai nel teatro pi\u00f9 famoso degli Stati Uniti, al Metropolitan Opera House di New York.\nGiuseppe Verdi fu un estimatore delle qualit\u00e0 di attrice della Bellincioni, avendola conosciuta al Teatro alla Scala di Milano nel 1886, quale interprete di Violetta nella sua opera \"La traviata\", ma evidentemente non fu altrettanto entusiasta delle sue qualit\u00e0 vocali, se non la chiam\u00f2 ad interpretare il ruolo di Desdemona alla prima di \"Otello\" l'anno seguente. D'altra parte, le maniere istrioniche della Bellincioni, l'accentuata dizione e la presenza scenica risultarono ideali per il nuovo stile melodrammatico dell'opera italiana, conosciuto come verismo, che divenne popolare durante gli anni 1890. Ella cant\u00f2 questo tipo di musica con grande passione, anche se la sua estensione vocale non era molto ampia e la sua voce era soggetta a fluttuazioni ampiamente avvertibili.\nIl 17 maggio 1890 cre\u00f2 il ruolo di Santuzza in \"Cavalleria rusticana\" di Pietro Mascagni alla prima di Roma. Suo partner, nel ruolo di Turiddu, fu il tenore Roberto Stagno, suo compagno nella vita. Si erano conosciuti, durante una tourn\u00e9e in Argentina, nel 1886.\nLa Bellincioni fu anche il primo soprano a cantare il ruolo di protagonista in un'altra opera veristica, \"Fedora\" di Umberto Giordano, il 17 novembre 1898 (il tenore fu un giovane Enrico Caruso). Otto anni dopo, cant\u00f2 alla prima italiana dell'opera \"Salom\u00e8\" di Richard Strauss.\nAnnunci\u00f2 il ritiro dalle scene nel 1911 per dedicarsi all'insegnamento, ma ritorn\u00f2 nel 1916 per partecipare, assieme alla figlia, a diversi film presso la \"Tespi Film\", dove tra l'altro fu Santuzza in \"Cavalleria rusticana\" diretto da Ugo Falena. Successivamente rest\u00f2 per qualche anno nel mondo cinematografico fondando una propria societ\u00e0 di produzione, la \"Biancagemma\", che produsse alcuni film nel 1919 - 1920, prima della crisi in cui precipit\u00f2 la cinematografia italiana\nVerso la fine degli anni 1920 diede alcuni concerti nei Paesi Bassi, ma la sua voce non era pi\u00f9 quella di un tempo.\nLa Bellincioni scrisse un manuale per l'insegnamento del canto, pubblicato a Berlino nel 1912, ed una autobiografia, \"Io e il palcoscenico\", pubblicata a Milano nel 1920. Pass\u00f2 gli ultimi anni della sua vita a Napoli, dove mor\u00ec all'et\u00e0 di 85 anni. Le sopravvisse sua figlia, Bianca Stagno Bellincioni. Stagno, il suo compagno, era morto all'et\u00e0 di 53 anni.\nLa voce della Bellincioni \u00e8 ancora oggi udibile su alcuni CD (la maggior parte dell'etichetta Marston) delle poche registrazioni che fece per la \"Gramophone &amp; Typewriter Company\" e per la Path\u00e9 nei primi anni 1900. Li incise quando non aveva pi\u00f9 la sua voce giovanile e pertanto sono abbastanza deludenti artisticamente e musicalmente, ma sono ritenuti di grande interesse storico perch\u00e9 la sua carriera \u00e8 stata cos\u00ec significativa.\n\u00c8 sepolta a Livorno, assieme al compagno Roberto Stagno, nel cimitero di Montenero."}
{"id": "3349414", "revid": "164044", "url": "https://it.wikipedia.org/wiki?curid=3349414", "title": "Chukwuma Akabueze", "text": "Carriera.\nClub.\nBentley inizi\u00f2 la carriera in patria, con la maglia del Kwara United, con cui collezion\u00f2 9 reti in 18 apparizioni.\nNel 2007, fu acquistato dall'Odd Grenland, squadra norvegese militante nella Tippeligaen. Debutt\u00f2 nella massima divisione norvegese in data 5 agosto, quando subentr\u00f2 a Zbyn\u011bk Posp\u011bch nel successo per due a zero sul Lyn, fornendo l'assist per la rete di Stefan B\u00e4rlin, che chiuse la partita. Nel match successivo, disputato contro l'Aalesund e perso per due a uno, Bentley sigl\u00f2 la prima marcatura in Norvegia. Al termine della Tippeligaen 2007, per\u00f2, l'Odd Grenland retrocesse in Adeccoligaen.\nBentley contribu\u00ec comunque all'immediata promozione con 9 reti in 28 partite. Nelle due stagioni seguenti, entrambe nella Tippeligaen, sigl\u00f2 15 marcature in 58 incontri.\nIl 24 febbraio 2011 fu reso noto il suo passaggio al Brann. Il 22 febbraio 2013, si trasfer\u00ec ai cinesi del Wuhan Zall. A gennaio 2014, rescisse il contratto che lo legava al club.\nIl 20 marzo 2014 ha fatto ufficialmente ritorno all'Odd, a cui si \u00e8 legato con un contratto triennale. Si \u00e8 svincolato al termine del campionato 2016.\nIl 29 gennaio 2017 \u00e8 passato ufficialmente ai turchi del Boluspor.\nNazionale.\nBentley debutt\u00f2 in Nazionale nel corso del 2007: conta infatti 2 partite e una rete all'attivo per la .\nPartecip\u00f2 anche al mondiale Under-20 2007 con la sua selezione giovanile."}
{"id": "3349415", "revid": "1305772", "url": "https://it.wikipedia.org/wiki?curid=3349415", "title": "Istrice (singolo)", "text": "Istrice \u00e8 un brano musicale dei Subsonica pubblicato come secondo singolo estratto dal sesto album di inediti Eden uscito l'8 marzo 2011.\nIl brano.\nIl brano, scritto da Boosta (musica), Max Casacci (testo) e Samuel (testo), \u00e8 stato pubblicato diciannove giorni dopo il precedente singolo, che era anche la title track dell'album, il 28 gennaio 2011 per il digital delivery.\nIl fruscio che si sente per tutta la durata del brano \u00e8 lo scorrere del fiume Po, registrato dalla riva dei Murazzi.\nIl video.\nIl video musicale \u00e8 stato girato da Cosimo Alem\u00e0 (che aveva gi\u00e0 collaborato con loro per il videoclip de \"Il vento\") e pubblicato sul canale ufficiale di YouTube il 10 febbraio 2011, e si tratta di un vero e proprio minifilm horror, ambientato in grande parte in una Torino tratteggiata in modo grigio e oscuro, in cui una donna in carriera, dopo un incontro paranormale avvenuto in un parcheggio, subisce col passare del tempo una trasformazione fisica che la muta in un mostro folle e deforme.\nIl video ufficiale, come annunciato dai Subsonica sui loro canali ufficiali Twitter e Facebook, \u00e8 stato rifiutato da tutte le tv tematiche, anche nella versione censurata, ed \u00e8 perci\u00f2 visibile solo in rete, ne \u00e8 stata per\u00f2 realizzata una terza versione, in cui sono presenti solo le riprese del gruppo dentro il PalaFuksas di Porta Palazzo. Nonostante ci\u00f2, la seconda versione del video (l'originale, con alcune aggiunte di pixel per coprire i fotogrammi pi\u00f9 cruenti) risulta essere stata trasmessa almeno una volta dal canale \"Onda Italiana\", LCN 69 del digitale terrestre.\nIl video ha ricevuto il Premio Videoclip Italiano 2011 per la categoria \"Gruppi\"."}
{"id": "3349416", "revid": "110157", "url": "https://it.wikipedia.org/wiki?curid=3349416", "title": "Usol'e", "text": "Usol'e \u00e8 una citt\u00e0 della Russia europea nordorientale (Territorio di Perm'); appartiene al \"rajon\" Usol'skij, del quale \u00e8 il capoluogo."}
{"id": "3349417", "revid": "74801", "url": "https://it.wikipedia.org/wiki?curid=3349417", "title": "Cavaliere d'\u00c9on", "text": "Biografia.\nInfanzia.\nD'\u00c9on de Beaumont nacque a Tonnerre nel dipartimento francese dello Yonne da Louis d'\u00c9on de Beaumont, un procuratore, e Fran\u00e7oise de Chavanson, una nobildonna. La maggior parte di ci\u00f2 che \u00e8 noto circa l'infanzia di d'\u00c9on proviene dalla sua autobiografia, la cui affidabilit\u00e0 \u00e8 dubbia. D'\u00c9on afferm\u00f2 poi di essere nata femmina, ma di essere stato cresciuto come un maschio perch\u00e9 suo padre avrebbe ereditato da suo suocero solo se avesse avuto un figlio maschio. Il titolo di 'Cavaliere', si riferisce al titolo onorifico 'chevalier des ordres du Roi', conferito dal re di Francia.\nD'\u00c9on primeggi\u00f2 a scuola, diplomandosi nel 1749 al Coll\u00e8ge Mazarin di Parigi. Serv\u00ec da segretario per l'amministratore del e fu censore reale.\nVita da spia.\nNel 1756 D'\u00c9on ader\u00ec alla rete segreta di spie chiamata Le Secret du Roi che lavorava per il Re Luigi XV personalmente, senza la conoscenza dell'amministrazione, e talvolta contro le politiche ufficiali ed i trattati. Il monarca lo mand\u00f2 in missione segreta in Russia per incontrare l'imperatrice Elisabetta e tramare con la fazione filo-francese contro la Monarchia asburgica. I successivi racconti sostengono che vest\u00ec i panni della dama \"Lia de Beaumont\" per farlo, e divenne anche una cameriera d'onore dell'imperatrice. La carriera di D'\u00c9on in Russia \u00e8 oggetto di un romanzo di Valentin Pikul.\nNel 1761 d'\u00c9on ritorn\u00f2 in Francia. L'anno successivo divenne capitano dei dragoni sotto il Maresciallo de Broglie e combatt\u00e9 nelle ultime fasi della Guerra dei sette anni. Fu ferito e insignito dell'Ordine di San Luigi.\nEredit\u00e0.\nHavelock Ellis coni\u00f2 il termine \"eonismo\" per definire simili casi di comportamento transgender"}
{"id": "3349418", "revid": "80339", "url": "https://it.wikipedia.org/wiki?curid=3349418", "title": "Usolye", "text": ""}
{"id": "3349420", "revid": "80339", "url": "https://it.wikipedia.org/wiki?curid=3349420", "title": "Usolje", "text": ""}
{"id": "3349422", "revid": "80339", "url": "https://it.wikipedia.org/wiki?curid=3349422", "title": "Usol'e Sibirskoe", "text": ""}
{"id": "3349429", "revid": "1718925", "url": "https://it.wikipedia.org/wiki?curid=3349429", "title": "Ugo Falena", "text": "Biografia.\nDiplomato in ragioneria, terminati gli studi si dedic\u00f2 all'attivit\u00e0 teatrale. Scrisse la sua prima commedia all'et\u00e0 di sedici anni dal titolo \"Lettere d'amore\", ma il suo debutto ufficiale avvenne nel 1896, quando fond\u00f2 una propria compagnia teatrale e fu rappresentata la sua prima vera opera, \"Trionfi dell'anima\".\nDal 1905 al 1908 fu segretario della \"Compagnia Stabile Romana\" di Eduardo Boutet presso il Teatro Argentina, dove nel 1907 ottenne il suo primo successo teatrale con \"Il passato\".\nNel 1909 lasci\u00f2 temporaneamente il teatro per il cinema, con la nomina a direttore artistico della neocostituita casa cinematografica \"Film d'Arte Italiana\", filiale italiana della francese \"Path\u00e9\". Si afferm\u00f2 anche come regista cinematografico dirigendo film, spesso a carattere storico, e fra essi \"Otello\" (1909), \"Beatrice Cenci\" (1910), \"Salom\u00e8\" (1910), \"Guglielmo Tell\" (1911), \"Romeo e Giulietta\" (1912).\nI suo maggiori successi cinematografici furono \"La colpa di Giovanna\", \"Il Giornalissimo\", \"La pi\u00f9 forte\", \"Il re fantasma\", \"Rivelazione e fatalit\u00e0\", tutti girati nel 1914. Nel triennio 1914 - 1917 diresse anche la maggior parte dei film interpretati in Italia da Stacia Napierkowska, la ballerina ed attrice francese inviata a lavorare presso la \"Film d'Arte\".\nNel 1917 pass\u00f2 alla \"Tespi Film\", dove fu direttore artistico e dove diresse fra gli altri l'adattamento per il cinema della \"Cavalleria rusticana\" di Mascagni interpretata dal soprano Gemma Bellincioni che aveva cantato il ruolo di \"Santuzza\" alla prima dell'opera. Nel 1918 lasci\u00f2 la \"Tespi\" per fondare la \"Bernini Film\", dove fu direttore generale.\nNella sua attivit\u00e0 cinematografica, svoltasi interamente ai tempi del muto, diresse 70 film, molti dei quali tratti da soggetti propri, e negli ultimi anni collabor\u00f2 anche la \"Caesar Film\". L'ultimo film diretto fu \"Il natalizio della nonna\" del 1924.\nNegli anni venti torn\u00f2 a dedicarsi maggiormente al teatro. Nel 1922 and\u00f2 in scena la prima del \"Don Giovanni\". Egli scrisse anche il libretto per l'opera \"L'ultimo Lord\" di Franco Alfano, rappresentata nel 1925.\nScrisse anche alcune commedie in dialetto romanesco, come \"Zi' Cardinale\" ed \"Er giubbileo\".\nCollabor\u00f2 anche con alcune testate giornalistiche come \"Il Tirso\" e \"Il Popolo romano\" in qualit\u00e0 di critico teatrale.\nAfflitto da problemi ai reni, sub\u00ec un'operazione, ma dopo l'intervento le sue condizioni di salute peggiorarono e si spense nell'autunno del 1931."}
{"id": "3349431", "revid": "385321", "url": "https://it.wikipedia.org/wiki?curid=3349431", "title": "Nicole Johnson", "text": ""}
{"id": "3349432", "revid": "599013", "url": "https://it.wikipedia.org/wiki?curid=3349432", "title": "Silvana Su\u00e1rez", "text": ""}
{"id": "3349434", "revid": "385321", "url": "https://it.wikipedia.org/wiki?curid=3349434", "title": "Tatiana Kucharova", "text": ""}
{"id": "3349435", "revid": "767487", "url": "https://it.wikipedia.org/wiki?curid=3349435", "title": "Aapua", "text": "Aapua \u00e8 una piccola localit\u00e0 (\"sm\u00e5ort\" in svedese) del comune di \u00d6vertorne\u00e5 (contea di Norrbotten, Svezia).\nPoco pi\u00f9 a sud si trova il lago Aapuaj\u00e4rvi, mentre la localit\u00e0 \u00e8 attraversata dal fiume Aapuajoki.\nNel 2005 la popolazione era di 122 abitanti.\nNel 2005 vennero costruite 7 turbine eoliche sul vicino monte Etu-Aapua. Queste turbine sono considerate tra le pi\u00f9 efficienti della Svezia"}
{"id": "3349436", "revid": "120109925", "url": "https://it.wikipedia.org/wiki?curid=3349436", "title": "Tom Van Dyck", "text": "Ha recitato in diverse serie televisive belghe, tra cui \"In de Gloria\", \"Het eiland\" e \"Matroesjka's\". \nNotoriet\u00e0.\nNell'estate del 2006 venne caricata su YouTube una versione accorciata di uno \"sketch\" andato in onda durante lo show \"In De Gloria\", riscuotendo molta popolarit\u00e0 nel giro di poche settimane. \nIl filmato vedeva il presentatore Erik Hartman, interpretato dall'attore Tom Van Dyck, condurre un \"talk-show\" intitolato \"Boemerang\"; durante un'intervista ad una donna paralizzata (An Miller) e ad un uomo con le corde vocali danneggiate (Lucas Van den Eynde), Hartman scoppiava in una serie di risate incontrollabili, dovute al modo di parlare del secondo ospite. Tutto ci\u00f2 caus\u00f2 una dura reazione verbale da parte dei due ospiti (specialmente il diretto interessato) e del pubblico presente in studio. In realt\u00e0 la versione completa dello \"sketch\" assumeva un taglio decisamente pi\u00f9 documentaristico e meno comico: veniva infatti raccontata la storia del licenziamento di Hartman e della sua \"troupe\" dall'emittente televisiva su cui \"Boemerang\" veniva trasmesso, alternando scene del programma a brevi interviste rivolte al presentatore.\nNel settembre del 2006 lo \"sketch\" venne citato durante il \"Tonight Show\" di Jay Leno e sul canale greco Star Channel, senza che venisse per\u00f2 menzionata la finzione dello stesso. A tal proposito, ad oggi sono ancora in molti a credere che quanto avvenuto fosse reale ed il filmato continua a scatenare polemiche sul web.\nVita privata.\nAttualmente Tom Van Dyck vive in Belgio, nella citt\u00e0 di Anversa, dove ha un suo commercio personale nella preparazione e spedizione di pacchetti teatrali, televisivi e radiofonici. \n\u00c8 sposato con l'attrice olandese Alice Reys, da cui ha avuto due figli. "}
{"id": "3349438", "revid": "110157", "url": "https://it.wikipedia.org/wiki?curid=3349438", "title": "Genisteina", "text": "La genisteina \u00e8 uno dei tanti isoflavoni conosciuti.\nLa genisteina \u00e8 stata isolata nel 1899 dalla tintura di ginestra (\"Genista tinctoria\"), di conseguenza, il nome chimico \u00e8 derivato dal nome generico. Chimicamente \u00e8 stata caratterizzata nel 1926, mentre la prima sintesi chimica \u00e8 del 1928.\nGli isoflavoni, quali la genisteina e la daidzeina, si trovano in un certo numero di piante alimentari come fonte primaria di cibo tra queste il lupino, le fave, la soia, il kudzu, la psoralea e Maackia Amurensis ma anche in piante medicinali come la \"Flemingia Vestita\" e il caff\u00e8. La genisteina oltre agisce come antiossidante e antielmintico. In generale molti degli isoflavoni hanno dimostrato di agire sui recettori umani ed animali degli estrogeni, provocando effetti fisiologici simili a quelli causati dagli ormoni estrogeni; inoltre, hanno anche effetti farmacologici non ormonali.\nPropriet\u00e0 chimiche.\nLa sostanza solubile in DMSO ed etanolo, poco solubile in acqua.\nFarmacodinamica.\nInibisce la proteina-tirosina chinasi della topoisomerasi II (DNA topoisomerasi, tipo II), \u00e8 utilizzato come un farmaco antineoplastico e antitumorale. Sperimentalmente, \u00e8 stato dimostrato di indurre l'arresto della fase G2 in linee cellulari umane e murine.\nGenisteina mostra attivit\u00e0 antiossidanti, antiangiogeniche ed immunosopressive.\nRecenti studi indicherebbero come questo isoflavone pu\u00f2 anche essere considerato come un farmaco per malattie genetiche ancora incurabili; quali la (CF) fibrosi cistica e la (MPS) mucopolisaccaridosi.\nStudi in vitro e su modelli animali e studi clinici pilota studi suggeriscono che questo composto di origine vegetale pu\u00f2 essere una speranza reale per i pazienti affetti da gravi malattie ereditarie con meccanismi patogenetici relativamente complesse, come quelle che interessano il sistema nervoso centrale.\nRicerche in corso.\nSono in corso 43 ricerche nel mondo che valutano il potenziale terapeutico di genisteina in diverse patologie."}
{"id": "3349439", "revid": "599013", "url": "https://it.wikipedia.org/wiki?curid=3349439", "title": "\u0160tefan Seneck\u00fd", "text": "Carriera.\nClub.\nNitra.\nTra il 1987 e il 1998 milita nelle giovanili del Nitra squadra slovacca nella quale esordir\u00e0 in Corgo\u0148 Liga nella stagione 1998-99, dopo aver vinto il campionato di seconda divisione. Nella stagione successiva la squadra retrocede in 1. Slovensk\u00e1 Futbalov\u00e1 Liga insieme ad altre sei squadre. Dopo diverse stagioni vissute in seconda divisione la squadra vince nuovamente il campionato nella stagione 2004-05 ottenendo la promozione in prima divisione. In campionato la squadra raggiunge una posizione discreta al centro classifica rimane in massima divisione anche per la successiva stagione. Nella stagione 2006-2007 il Nitra di Seneck\u00fd\ngiunge al sesto posto in campionato mantenendo la terza miglior difesa.\nAnkaraspor e i prestiti.\nAnkaraspor.\nNel 2007 accetta di andare in Turchia per giocare nell'Ankaraspor. Nella stagione 2007-08 il portiere slovacco gioca da titolare: l'Ankaraspor giunge decimo ed ottiene una delle migliori difese del campionato. Nel campionato 2009 l'Ankaraspor si salva nelle ultime giornate, pur giungendo nuovamente in decima posizione. Nella stagione 2009-10 Seneck\u00fd gioca solo quattro incontri poich\u00e9 la squadra \u00e8 immediatamente retrocessa per presunti illeciti, e passa all'Ankarag\u00fcc\u00fc.\nIn prestito: Ankaragucu e Slavia Praga.\nGioca pochi incontri con la nuova squadra prima di passare allo Slavia Praga, in Gambrinus Liga, prima divisione del campionato ceco: con i \"Se\u0161\u00edvan\u00ed\" scende in campo quattro volte prima di essere ceduto nuovamente all'Ankarag\u00fcc\u00fc.\nAnkaragucu.\nEsordisce il 30 ottobre 2010 in Eski\u015fehirspor-Ankarag\u00fcc\u00fc 0-0, incontro di S\u00fcper Lig."}
{"id": "3349440", "revid": "287204", "url": "https://it.wikipedia.org/wiki?curid=3349440", "title": "Nazionale Under-21 di calcio della Cecoslovacchia", "text": "La nazionale di calcio under-21 della Cecoslovacchia fu la massima rappresentativa di calcio a livello giovanile della Cecoslovacchia prima della divisione dello Stato, da cui nacquero due nuovi stati con le rispettive nazionali ovvero:\nNelle sue sei partecipazioni al torneo under-21 non \u00e8 mai riuscita ad andare oltre i quarti di finale. Non riusc\u00ec a qualificarsi in tre edizioni, peraltro consecutive, tra il 1982 e il 1986. "}
{"id": "3349442", "revid": "287204", "url": "https://it.wikipedia.org/wiki?curid=3349442", "title": "Anais Mitchell", "text": ""}
{"id": "3349445", "revid": "1185701", "url": "https://it.wikipedia.org/wiki?curid=3349445", "title": "Dieter Gebard", "text": "Biografia.\nViene ricordato come vincitore di una medaglia d'oro nella sua disciplina, vittoria ottenuta ai campionati mondiali del 1979 (edizione tenutasi a K\u00f6nigssee, Germania) insieme ai suoi connazionali Hans Wagner, Heinz Busche e Stefan Gaisreiter.\nNell'edizione l'argento and\u00f2 all'altra nazionale tedesca, il bronzo alla svizzera."}
{"id": "3349447", "revid": "729019", "url": "https://it.wikipedia.org/wiki?curid=3349447", "title": "Metropolitana di Kyoto", "text": "La metropolitana di Kyoto \u00e8 la metropolitana a servizio della citt\u00e0 giapponese di Kyoto. Si sviluppa per 31,2\u00a0km e 32 stazioni lungo due linee. Attualmente \u00e8 gestita dal Kyoto Municipal Transportation Bureau.\nStoria.\nNel 1968 venne per la prima volta espressa la volont\u00e0 della realizzazione di una rete di metropolitana nella citt\u00e0 di Kyoto. Nel 1972 il progetto fu approvato, e due anni dopo i lavori iniziarono, con l'inaugurazione della prima linea nel 1981 con la tratta Kyoto - Kita\u014dji. Una particolarit\u00e0 che rese, all'epoca, la metropolitana di Kyoto all'avanguardia, fu la presenza degli ascensori nelle quattro principali stazioni. Per migliorare l'accesso ulteriormente, le banchine delle stazioni vennero perlopi\u00f9 realizzate a isola. Nel 1988, dopo l'estensione a Takeda, iniziarono le operazioni dirette sulla linea Kintetsu Ky\u014dto fino a Shin-Tanabe. Per gli eventi principali successivi si faccia riferimento alla seguente cronologia:\nTariffe.\nI prezzi sono aggiornati alla data del 7 gennaio 2006 e sono validi per un adulto. I prezzi per i bambini sono della met\u00e0 (arrotondati a multipli di 10).\nAssieme alla Ferrovia Rapida di Saitama, la metropolitana di Kyoto ha la tariffa minima pi\u00f9 alta del Giappone."}
{"id": "3349457", "revid": "599013", "url": "https://it.wikipedia.org/wiki?curid=3349457", "title": "Joe Shipp", "text": ""}
{"id": "3349458", "revid": "1305772", "url": "https://it.wikipedia.org/wiki?curid=3349458", "title": "Hans Wagner", "text": ""}
{"id": "3349461", "revid": "1185701", "url": "https://it.wikipedia.org/wiki?curid=3349461", "title": "Hans Wagner (bobbista)", "text": "Biografia.\nViene ricordato come vincitore di una medaglia d'oro nella sua disciplina, vittoria ottenuta ai mondiali del 1979 (edizione tenutasi a K\u00f6nigssee, Germania) insieme ai suoi connazionali Dieter Gebard, Heinz Busche e Stefan Gaisreiter\nNell'edizione l'argento and\u00f2 all'altra nazionale tedesca, il bronzo alla svizzera."}
{"id": "3349465", "revid": "287204", "url": "https://it.wikipedia.org/wiki?curid=3349465", "title": "Ritratto di gentildonna nelle vesti di Lucrezia", "text": "Il Ritratto di gentildonna nelle vesti di Lucrezia \u00e8 un dipinto a olio su tela (95,9x110,5\u00a0cm) di Lorenzo Lotto, databile al 1533 circa e conservato nella National Gallery di Londra.\nStoria.\nLe pi\u00f9 antiche notizie sull'opera risalgono alla fine del Settecento, quando si trovava nella collezione Pesaro a Venezia, con attribuzione a Giorgione. Tra le varie ipotesi di identificazione c'\u00e8 quella con Lucrezia Valier, sposa nel 1533 a un componente della famiglia Pesaro.\nDescrizione e stile.\nLo schema compositivo \u00e8 ripreso dal ritratto di Andrea Odoni, con la protagonista in una stanza, vicina a un tavolo e circondata da oggetti simbolici. In mano tiene un disegno (una stampa) dell'eroina romana Lucrezia, che indica con l'altra mano, mentre lo sguardo \u00e8 rivolto direttamente verso lo spettatore. Anche l'iscrizione sul foglio sopra il tavolo sottolinea il valore morale della vicenda storica: \"Nec ulla impudica Lucretiae exemplo vivet\" (\"Seguendo l'esempio di Lucrezia, nessuna donna vivr\u00e0 nel disonore\"). La nobildonna sembra quindi dichiarare la propria castit\u00e0 e le virt\u00f9 coniugali, alle quali allude il mazzolino di violacciocche sul tavolo. La posa \u00e8 artificiosa e, con uno sbilanciamento, si assesta in profondit\u00e0 lungo una diagonale, che amplifica il senso spaziale.\nLa sontuosa veste e i gioielli ricordano l'alto status sociale della donna; l'acconciatura, con la cuffia a ciambella e i riccioli e nastri ricamati, era tipica delle donne maritate. L'ampia scollatura offre il petto proprio come l'eroina romana, che si suicid\u00f2 con un pugnale per non dover sopportare l'onta della violenza sessuale subita."}
{"id": "3349466", "revid": "36426", "url": "https://it.wikipedia.org/wiki?curid=3349466", "title": "Violacciocche", "text": ""}
{"id": "3349473", "revid": "468892", "url": "https://it.wikipedia.org/wiki?curid=3349473", "title": "Bogdani", "text": ""}
{"id": "3349474", "revid": "599013", "url": "https://it.wikipedia.org/wiki?curid=3349474", "title": "Arjan Swinkels", "text": ""}
{"id": "3349481", "revid": "287204", "url": "https://it.wikipedia.org/wiki?curid=3349481", "title": "S\u00e3o Jos\u00e9 Basketball", "text": "S\u00e3o Jos\u00e9 Basketball \u00e8 una societ\u00e0 cestistica avente sede a S\u00e3o Jos\u00e9 dos Campos, nello Stato di San Paolo, in Brasile. La squadra, fondata nel 1948 all'interno della polisportiva T\u00eanis Clube S\u00e3o Jos\u00e9, gioca nel campionato brasiliano."}
{"id": "3349482", "revid": "290948", "url": "https://it.wikipedia.org/wiki?curid=3349482", "title": "Prova d'urto di Izod", "text": "La prova d'urto di Izod \u00e8 un metodo standard approvato dall'ASTM per la determinazione della tenacit\u00e0 all'intaglio di un materiale.\nDifferisce dalla prova di Charpy principalmente per il modo in cui il provino \u00e8 ammorsato: nel caso della prova di Izod il provino \u00e8 tenuto da un solo ammorsaggio, mentre nel caso della prova di Charpy il provino \u00e8 tenuto da due ammorsaggi.\nViene svolta rilasciando un pendolo a partire da un'altezza determinata e facendolo urtare al provino del materiale, in modo da portarlo a rottura.\nPer lo svolgimento di tale prova viene in genere utilizzato un provino dotato di un intaglio.\nL'energia assorbita dal provino durante l'urto (e quindi la sua tenacit\u00e0) viene calcolata a partire dall'altezza massima che raggiunge il pendolo dopo l'urto.\nDeve il suo nome all'ingegnere inglese Edwin Gilbert Izod (1876\u20131946), che la descrisse nel 1903."}
{"id": "3349483", "revid": "287204", "url": "https://it.wikipedia.org/wiki?curid=3349483", "title": "Final Eight", "text": ""}
{"id": "3349484", "revid": "339392", "url": "https://it.wikipedia.org/wiki?curid=3349484", "title": "FC Aktobe", "text": ""}
{"id": "3349489", "revid": "1310927", "url": "https://it.wikipedia.org/wiki?curid=3349489", "title": "Bart Biemans", "text": "Carriera.\nClub.\nWillem II.\nInizia la sua carriera da professionista con gli olandesi del Willem II Tilburg. Esordisce il 7 febbraio 2009, sotto la guida dell'allenatore Andries Jonker, giocando da titolare nella partita di Eredivisie persa per 3-1 in casa dell'. Gioca altre 8 partite consecutive, tutte da titolare, e conclude la stagione con 11 presenze.\nNella stagione 2009-2010 segna il suo primo gol nella partita persa per 2-1 contro lo Sparta Rotterdam all'Het Kasteel. Il 13 settembre realizza un altro gol, nella partita persa per 3-2 contro il Feyenoord. In campionato colleziona 33 presenze.\nNella stagione 2010-2011 gioca 24 partite e segna quattro reti, contro ADO Den Haag, , e Roda JC. Il Willem II termina il campionato all'ultimo posto e retrocede in Eerste Divisie.\nRoda JC.\nNell'estate del 2011 Biemans passa al Roda JC, squadra della massima serie olandese allenata da Harm van Veldhoven. Esordisce con il club di Kerkrade il 6 agosto, in occasione della partita della prima giornata di campionato vinta per 2-1 contro il al Parkstad Limburg Stadion, entrando in campo al 46' al posto di Leon Broekhof. Il 27 agosto gioca per la prima volta da titolare nella partita persa 3-1 contro l' al Galgenwaard Stadion.\nNazionale.\nL'allenatore Jean-Fran\u00e7ois De Sart fa esordire Biemans con la Nazionale Under-21 del Belgio il 12 agosto 2009 in un'amichevole giocata contro la Finlandia Under-21 e finita a reti inviolate."}
{"id": "3349490", "revid": "599013", "url": "https://it.wikipedia.org/wiki?curid=3349490", "title": "Renato Lamas Pinto", "text": ""}
{"id": "3349491", "revid": "599013", "url": "https://it.wikipedia.org/wiki?curid=3349491", "title": "Sjarhej Jaskovi\u010d", "text": "Carriera.\nClub.\nDopo aver giocato con numerose squadre di club, nel 2006 si trasfer\u00ec all'Aktobe, dove chiuse la carriera nello stesso anno.\nNazionale.\nConta 31 presenze con la nazionale bielorussa."}
{"id": "3349495", "revid": "729019", "url": "https://it.wikipedia.org/wiki?curid=3349495", "title": "Metropolitana di Incheon", "text": "La metropolitana di Incheon serve la citt\u00e0 sudcoreana di Incheon, integrata con l'area metropolitana di Seul.\nLinee.\nIncheon dispone di due linee di metropolitana pesante, la linea 1 e la linea 2, e da un people mover a levitazione magnetica che serve alcune aree dell'aeroporto internazionale di Incheon, sull'isola di Yeonjeong, anche se parte del suo territorio \u00e8 servito anche dai prolungamenti delle linee 1 e 7 della metropolitana di Seul, dalla linea AREX, che collega l'aeroporto col centro di Seul, e dalla linea Suin che collega Incheon con Ansan. Altre linee sono in fase di costruzione o progetto.\nLinea 1.\nLa linea 1 corre da nord a sud, e il tempo di percorrenza \u00e8 di 45 minuti. Presso la stazione di Gyeyang \u00e8 possibile prendere la linea AREX, mentre alla stazione di Bupyeong \u00e8 presente l'interscambio con la linea 1 della metropolitana di Seul, gestita dalla Korail.\nLinea 2.\nLa costruzione della linea 2 \u00e8 iniziata nel giugno 2009 e l'apertura \u00e8 avvenuta il 31 luglio 2016. La struttura \u00e8 realizzata a guida automatica, e unisce il nord-ovest della citt\u00e0 con il sud-est, intersecando la linea 1 presso Woninjae, estendendosi per 29,3\u00a0km, di cui 5,6 in superficie, con 27 stazioni.\nIncheon Maglev.\nSebbene non si tratti di una metropolitana pesante, come le linee 1 e 2, ma di un people mover a guida automatica basato su tecnologia maglev, \u00e8 gestito dalla stessa societ\u00e0, la Incheon Transit Corporation, e non \u00e8 collegato direttamente alle linee 1 e 2, in quanto si trova sull'isola di Yeongjeong, dove si trova l'aeroporto internazionale di Seul-Incheon. Il capolinea sud offre l'interscambio con la linea Arex.\nLinea 3.\nLa linea 3 \u00e8 attualmente in fase di progettazione, il piano prevede la realizzazione di una linea semicircolare e il colore \u00e8 verde.\nAltre linee.\nIncludendo le linee appartenenti all'area metropolitana di Seul, la citt\u00e0 di Incheon pu\u00f2 quindi contare sui seguenti servizi di trasporto metropolitano:\nBiglietti.\nIl costo di una corsa, al 2020, parte da 1.250 won per gli adulti, 720 won per i giovani, e 450 won per i bambini per un tragitto inferiore ai 50 km. La tariffa \u00e8 integrata con la metropolitana di Seul."}
{"id": "3349496", "revid": "767487", "url": "https://it.wikipedia.org/wiki?curid=3349496", "title": "Glenn Roberts (calciatore)", "text": "Carriera.\nClub.\nRoberts inizi\u00f2 la carriera con la maglia del V\u00e5lerenga. Debutt\u00f2 nella Tippeligaen il 17 aprile 2006, nella sconfitta per due a uno nel derby contro il Lyn: subentr\u00f2 a Magne Hoseth. Il 29 ottobre dello stesso anno, segn\u00f2 la prima rete tra i professionisti e nella massima divisione norvegese: contribu\u00ec infatti al successo per due a zero in casa del Sandefjord.\nAd aprile 2008, fu ceduto in prestito al Nybergsund-Trysil assieme al compagno di squadra Amin Nouri. Gioc\u00f2 il primo match per il nuovo club in data 13 aprile, nel successo per quattro a zero sul Bryne. Gioc\u00f2 altri 4 incontri per la squadra, prima di tornare al V\u00e5lerenga.\nCon il club di Oslo fu schierato in campo ancora in 5 partite, venendo poi ceduto all'Aalesund. Il 13 aprile 2009 esord\u00ec nel nuovo club, quando entr\u00f2 in sostituzione di Peter Orry Larsen. Il 17 giugno arriv\u00f2 il primo gol per il nuovo club, nel due a uno sullo Stavanger. Il 13 settembre sigl\u00f2 anche la prima rete in campionato, nella vittoria per due a zero sul Lyn.\nNel 2010, fu ceduto in prestito agli svedesi dell'\u00c5tvidaberg: debutt\u00f2 nella Allsvenskan nel pareggio a reti inviolate contro il GAIS. Il 15 settembre arriv\u00f2 il primo ed unico gol, nella vittoria per due a uno sul Djurg\u00e5rden.\nIl 14 gennaio 2011 fu ufficializzato il suo passaggio al Sarpsborg 08, squadra neopromossa nella Tippeligaen."}
{"id": "3349497", "revid": "461603", "url": "https://it.wikipedia.org/wiki?curid=3349497", "title": "Revaz Dzodzua\u0161vili", "text": ""}
{"id": "3349505", "revid": "253269", "url": "https://it.wikipedia.org/wiki?curid=3349505", "title": "Jean-Pierre Marielle", "text": "Biografia.\nFiglio di un industriale, nel 2003 spos\u00f2 in quarte nozze l'attrice Agathe Natanson. Conosciuto per la voce cavernosa, vinse numerosi premi fra cui il Premio Moli\u00e8re (miglior attore nel 1994 in \"Le Retour\") e fu candidato al Premio C\u00e9sar per il migliore attore in tre edizioni diverse (1976, 1992 e 2008) e per il migliore attore non protagonista in quattro occasioni a distanza di pi\u00f9 di vent'anni dalla prima (1982, 1989, 1993 e 2004).\nRitiratosi dal cinema nel 2016, negli ultimi anni lott\u00f2 contro la malattia di Alzheimer fino alla sua morte, avvenuta il 24 aprile 2019, ad 87 anni."}
{"id": "3349508", "revid": "767487", "url": "https://it.wikipedia.org/wiki?curid=3349508", "title": "Yurei Hanjo-ki", "text": "Yurei Hanjo-ki \u00e8 un film del 1964 diretto da K\u014dz\u014d Saeki. La pellicola, girata in bianco e nero, non \u00e8 mai stata distribuita in Italia."}
{"id": "3349510", "revid": "287204", "url": "https://it.wikipedia.org/wiki?curid=3349510", "title": "Kolbeinn Sigthorsson", "text": ""}
{"id": "3349511", "revid": "62004", "url": "https://it.wikipedia.org/wiki?curid=3349511", "title": "Johann Gudmundsson", "text": ""}
{"id": "3349514", "revid": "287204", "url": "https://it.wikipedia.org/wiki?curid=3349514", "title": "Kristinn Steindorsson", "text": ""}
{"id": "3349515", "revid": "767487", "url": "https://it.wikipedia.org/wiki?curid=3349515", "title": "Mori no Ishimatsu y\u016brei d\u014dch\u016b", "text": " \u00e8 un film del 1959 diretto da K\u014dz\u014d Saeki.\nLa pellicola, girata in bianco e nero, non \u00e8 mai stata distribuita in Italia."}
{"id": "3349517", "revid": "767487", "url": "https://it.wikipedia.org/wiki?curid=3349517", "title": "La ribellione di Kitty Belle", "text": "La ribellione di Kitty Belle (\"The Rebellion of Kitty Belle\") \u00e8 un cortometraggio muto del 1914 diretto da Christy Cabanne.\nProduzione.\nIl film fu prodotto dalla Majestic Motion Picture Company\nDistribuzione.\nDistribuito dalla Mutual, il film - un cortometraggio in due bobine - usc\u00ec nelle sale statunitensi il 14 giugno 1914.\nDate di uscita.\nIMDb\nAlias"}
{"id": "3349519", "revid": "62004", "url": "https://it.wikipedia.org/wiki?curid=3349519", "title": "Kolbeinn Sigth\u00f3rsson", "text": ""}
{"id": "3349520", "revid": "287204", "url": "https://it.wikipedia.org/wiki?curid=3349520", "title": "Gylfi Thor Sigurdsson", "text": ""}
{"id": "3349522", "revid": "1812137", "url": "https://it.wikipedia.org/wiki?curid=3349522", "title": "Jeonju", "text": "Jeonju (\"Jeonju-si\"; \uc804\uc8fc\uc2dc; \u5168\u5dde\u5e02), \u00e8 il capoluogo della provincia sudcoreana del Jeolla Settentrionale."}
{"id": "3349528", "revid": "62004", "url": "https://it.wikipedia.org/wiki?curid=3349528", "title": "Yaroslav Rakitskiy", "text": ""}
{"id": "3349530", "revid": "827882", "url": "https://it.wikipedia.org/wiki?curid=3349530", "title": "Rugelach", "text": "I rugelach (in yiddish: \u05e8\u05d0\u05b8\u05d2\u05d0\u05b7\u05dc\u05e2\u05da, \"rogalech\"; , r\u00f3galach, oppure \u05e8\u05d5\u05d2\u05dc\u05d9\u05ea, \"rogl\u00ect\") sono un dolce tipico della cucina ebraica di origine aschenazita.\nI rugelach tradizionali hanno la forma simile a quella di un cornetto, fatto con pasta arrotolata intorno ad un ripieno. Alcune fonti ne attribuiscono la medesima origine viennese, commemorativa della battaglia di Vienna del 1683; tuttavia, tale fatto rimane soltanto una leggenda, in quanto il Rugelach e il Kipferl (o Kipfel), il suo ipotetico predecessore, sono antecedenti all'era moderna, mentre il croissant come lo conosciamo oggi \u00e8 stato introdotto soltanto nel XIX secolo.\nEtimologia.\nFedele alle sue origini, il nome viene dallo yiddish: il finale \"ach\" (\u05da) indica il plurale, mentre la particella \"el\" (\u05dc) indica un diminutivo; la radice \"rug\" del nome significa \"rigirato\" oppure \"rivoltato\", in riferimento alla forma di questi dolci. La traduzione finale pu\u00f2 quindi essere \"involtini dolci\".\nAlternativamente, si pu\u00f2 intendere la radice come \"rugel\" che in ebraico significa \"reale\" (riferito al gusto); tuttavia, tale ipotesi \u00e8 in contrasto con l'equivalente yiddish della parola \"reale\" stessa, ovvero \"keniglich\".\nIngredienti.\nI Rugelach sono preparati con una pasta di panna acida (ricetta tradizionale), o, alternativamente di formaggio cremoso (pi\u00f9 recente, probabilmente introdotto da Ebrei Americani); esistono anche versioni prive di derivati del latte, tale da far s\u00ec che il dolce possa esser consumato insieme o dopo un pasto di carne e rispettare le regole kosher di tradizione Ebraica. Il ripieno pu\u00f2 variare: uvetta, cioccolato, nocciole, marzapane, cannella o frutta candita.\nCultura di massa.\nParte della tradizione popolare ebraica, si consumano in ogni periodo dell'anno, in ogni giorno della settimana, incluso il Sabato."}
{"id": "3349545", "revid": "1543377", "url": "https://it.wikipedia.org/wiki?curid=3349545", "title": "Hoofddorp", "text": "Hoofddorp (letteralmente \"villaggio principale\") \u00e8 il maggiore centro della municipalit\u00e0 di Haarlemmermeer, nella provincia dell'Olanda settentrionale, nei Paesi Bassi. Nel 2009, la popolazione ha superato le 73.000 unit\u00e0. Il centro \u00e8 stato fondato nel 1853, subito dopo la bonifica dell'area di Haarlemmermeer.\nStoria.\nConclusosi il drenaggio dell'area di Haarlemmermeer vennero fondati due villaggi nel polder cos\u00ec creato: \"Kruisdorp\" e \"Venneperdorp\", rinominati nel 1868 rispettivamente \"Hoofddorp\" e \"Nieuw-Vennep\".\nHoofddorp, essendo pi\u00f9 prospero rispetto a Nieuw-Vennep, divenne rapidamente il villaggio pi\u00f9 importante del distretto, malgrado il vicino villaggio di Badhoevedorp avesse un maggior numero di abitanti, conseguenza delle sue funzioni economico-amministrative e della posizione favorevole.\nNel tardo XIX secolo Hoofddorp \u00e8 stata inclusa nella linea di Difesa di Amsterdam.. Un forte fu costruito vicino al canale principale, due batterie d'artiglieria installate in quelle che attualmente sono le periferie, diverse casematte costruite ad est rispetto l'abitato.\nUn grande argine (conosciuto come \"Geniedijk\", argine degli ingegneri) fu costruito al fine di permettere il collegamento fra il forte e le casematte, fino ai forti di Vijfhuizen ad ovest e Aalsmeer ad est\nNel 1856 il primo mulino a vento della zona di Haarlemmermeer venne costruito ed attivato a Hoofddorp ad opera di Dirk David van Dijk. Chiamato \"De Eersteling\" (il primo) venne messo in disuso a causa dell'espansione urbana nell'area in cui si trovava. Nel 1977 venne trasferito in un'area vicina al forte e riattivato, dove oggi \u00e8 visitabile.\nInfrastrutture e trasporti.\nAd oggi l'area \u00e8 servita da una stazione ferroviaria, dalla quale partono treni per Leiden, Amsterdam (Zuid) e per la stazione centrale di Amsterdam.\nIl primo collegamento ferroviario per Hoofddorp venne inaugurato il 3 agosto 1912, con una linea che congiungeva Leiden, Aalsmeer e Haarlem.. Questa linea, gestita dalla \"Hollandsche Electrische Spoorwegmaatschappij (HESM)\", venne dismessa il 31 dicembre 1935.\nNel 1891 Hoofddorp venne nuovamente dotata di un collegamento ferroviario, questa volta con Leiden e Schipol, attraverso la linea detta \"Schiphollijn\".\nOltre alle linee ferroviarie, Hofddorp \u00e8 servita da mezzi pubblici che la collegano ad Haarlem, Schipol ed Amsterdam ed \u00e8 connessa alle autostrade \"A4, A5\" e \"A9\", nonch\u00e9 a diverse delle strade principali dei Paesi Bassi.\nLuoghi d'interesse.\nLa stazione dei bus vicino allo \"Spaarne Hospital\" rappresenta la maggiore opera architettonica al mondo costruita interamente da materiali sintetici, polistirene e poliestere."}
{"id": "3349548", "revid": "36426", "url": "https://it.wikipedia.org/wiki?curid=3349548", "title": "Ritratto di gentiluomo", "text": ""}
{"id": "3349549", "revid": "633110", "url": "https://it.wikipedia.org/wiki?curid=3349549", "title": "Cannone da campagna", "text": "Un cannone da campagna (o cannone campale o cannone da campo) \u00e8 un tipo d'artiglieria progettata specificamente per fornire, grazie alla sua mobilit\u00e0 e potenza di fuoco, il supporto sul campo di battaglia alle unit\u00e0 di fanteria.\nIn origine il termine indicava piccoli cannoni che potessero accompagnare un esercito in marcia, e che in battaglia potessero essere piazzati a seconda della situazione. Questo in contrasto con i cannoni e mortai d'assedio, troppo grandi per essere spostati rapidamente, ed usabili solo in casi di assedio prolungato.\nUso napoleonico.\nUn utilizzatore famoso in epoca precontemporanea fu Napoleone nelle cui campagne, grazie alle larghe ruote, i cannoni potevano essere spostati facilmente anche su di un campo da battaglia. Cos\u00ec facendo poteva spezzare le formazioni di fanteria nemica, che poi venivano finite dalla fanteria francese.\nPrima guerra mondiale.\nDurante la prima guerra mondiale il cannone da campagna fu ampiamente utilizzato, e varie nazioni di ambedue gli schieramenti ne svilupparono molti tipi \nCon l'evoluzione dell'artiglieria, la maggior parte dei pezzi divenne facilmente spostabile, per strada o per rotaia, quindi la definizione di cannone campale come \"arma facilmente spostabile\", diede luogo ad una definizione pi\u00f9 basata sul peso, con cannoni da campo definiti come \"leggeri\".\nIn uso britannico un cannone da campagna era qualunque pezzo di calibro fino a 4,5 pollici (112,5\u00a0mm), pi\u00f9 grandi erano cannoni medi o pesanti.\nSeconda guerra mondiale.\nDalla seconda guerra mondiale il termine fu applicato a pezzi a lunga gittata ma con basso angolo di tiro, in opposizione agli obici che sparano con alti angoli. Verso la fine della guerra la maggior parte dell'artiglieria da tiro indiretto era composta da obici.\nDopoguerra.\nDopo la seconda guerra mondiale i cannoni da campo furono poco utilizzati, in quanto il ruolo dei cannoni leggeri fu riempito da mortai, pi\u00f9 facilmente trasportabili, che andarono via via a sostituire molte artiglierie tra i 50 e i 105\u00a0mm di calibro."}
{"id": "3349552", "revid": "729019", "url": "https://it.wikipedia.org/wiki?curid=3349552", "title": "Gulfstream IV", "text": "Il Gulfstream Aerospace IV \u00e8 un business jet usato per voli a lungo raggio. \u00c8 successore del Gulfstream III, ma \u00e8 pi\u00f9 grande e ha un maggior numero di posti a sedere, un maggior carico utile e una superiore autonomia. Dispone inoltre di un cockpit EFIS. La sua variante \"Gulfstream IV-SP\", con ancor maggiore carico e superiore autonomia, viene impiegato per l'osservazione meteorologica dal NOAA."}
{"id": "3349554", "revid": "287204", "url": "https://it.wikipedia.org/wiki?curid=3349554", "title": "UniCEUB Bras\u00edlia", "text": "UniCEUB/Bras\u00edlia o UniCEUB/BRB/Bras\u00edlia era una societ\u00e0 cestistica avente sede a Brasilia, nel Distretto Federale, in Brasile. La squadra, fondata nel 2000 come \"Universo/Bras\u00edlia\", nel 2009 ha assunto la denominazione UniCEUB/Bras\u00edlia. Nel 2017, \u00e8 stato estinto."}
{"id": "3349557", "revid": "287204", "url": "https://it.wikipedia.org/wiki?curid=3349557", "title": "P/2005 T4 SWAN", "text": "P/2005 T4 (SWAN) \u00e8 una cometa periodica del sistema solare, la cui scoperta \u00e8 stata particolarmente travagliata. La cometa porta anche il nome non ufficiale di SOHO-1038 (cio\u00e8, 1038\u00aa cometa scoperta dal Solar and Heliospheric Observatory).\nStoria della scoperta.\nFu scoperta da due astrofili, l'australiano Michael Mattiazzo e lo statunitense Robert Matson, nelle immagini riprese il 6, 9, 11 e 13 ottobre 2005 dallo strumento \"Solar Wind ANisotropies\", indicato con l'acronimo SWAN, della sonda spaziale SOHO. A causa della bassissima risoluzione angolare delle immagini non fu possibile calcolare le effemeridi provvisorie. Fu rintracciata il 22 ottobre dagli astronomi Eric J. Christensen, nel corso del programma Catalina Sky Survey, e Robert H. McNaught, da Siding Spring.\nAlcuni giorni dopo risult\u00f2 che l'astrofilo australiano Terry Lovejoy aveva gi\u00e0 fotografato la cometa il 9 ed il 18 ottobre, ma non avendo comunicato le sue osservazioni prima della conferma di Christensen e McNaught, la sua \u00e8 rimasta solo una prescoperta. Anche Mattiazzo aveva a sua volta fotografato la cometa il 14 ottobre, ma non avendo potuto ricavare almeno tre posizioni nella stessa notte, la sua osservazione non pot\u00e9 essere considerata una conferma della sua precedente scoperta."}
{"id": "3349560", "revid": "4711", "url": "https://it.wikipedia.org/wiki?curid=3349560", "title": "Universo BRB", "text": ""}
{"id": "3349561", "revid": "580197", "url": "https://it.wikipedia.org/wiki?curid=3349561", "title": "Changwon", "text": "Changwon (\"Changwon-si\"; in coreano ), \u00e8 il capoluogo della provincia sudcoreana del Gyeongsang Meridionale. Con una popolazione di abitanti \u00e8 la nona citt\u00e0 pi\u00f9 popolosa della Corea del Sud. Citt\u00e0 portuale di antiche origini, nel 2010 assieme ad altre due citt\u00e0 storiche, Masan e Jinhae, ha dato vita alla nuova citt\u00e0 unificata di Changwon.\nStoria.\nSulla base di reperti trovati nell'area della baia di Masan, i primi insediamenti nella zona vengono fatti risalire all'et\u00e0 del bronzo e, in particolare, al X secolo a.C.\nDurante il periodo dei Tre regni di Corea, l'area di Changwon faceva, inizialmente, parte della confederazione di Byeonhan, per poi passare sotto la confederazione di Gaya prima e al regno di Silla dopo che quest'ultimo sconfisse Gaya. Dopo che il regno di Silla conquist\u00f2 gli altri due regni, arrivando alla costituzione del regno di Silla unificato, l'area di Changwon venne rinominata Uian-gun nel 739 con la riorganizzazione delle province, mentre divenne Uichang-hyeon con l'avvento del regno di Goryeo. Con l'avvento del regno Joseon alla fine del XIV secolo il nome Changwon venne usato per la prima volta nel 1408, quando re Taejong di Joseon costitu\u00ec la citt\u00e0 e la denomin\u00f2 Changwon-bu. Nel 1601, sotto re Seonjo di Joseon la citt\u00e0 venne rinominata Changwon-do hobu. Nel 1895 il re Gojong di Corea riorganizz\u00f2 il Paese in 23 province e divise Changwon-do hobu in Changwon-gun e Ungcheon-gun. Nel 1910 sotto la dominazione giapponese la citt\u00e0 venne rinominata Masan-bu e i giapponesi svilupparono il porto di Masan. Qualche anno dopo, Changwon venne separata da Masan.\nNel 1945 con la fine della dominazione giapponese Changwon entr\u00f2 a far parte della Corea del Sud. Il porto di Masan venne sviluppato negli anni, finch\u00e9 nel 1970 venne creata la zona di libera esportazione per consentire la crescita dell'area tramite investimenti esteri. Nel 1974 Changwon venne designato come centro industriale nazionale per l'industria pesante e l'industria chimica. Gli impianti industriali vennero costruiti nella parte meridionale della citt\u00e0, mentre l'area urbana venne espansa in nuove zone residenziali, prendendo a modello la citt\u00e0 australiana di Canberra. La pianificazione della citt\u00e0 nel corso degli anni settanta fu guidata dalla necessit\u00e0 di tenere separate le aree residenziali da quelle industriali. Inoltre, un ruolo cruciale nella pianificazione fu giocato anche dal garantire sicurezza in un periodo in cui era molto alta la tensione tra Corea del Sud e Corea del Nord; infatti, la scelta di Changwon come sede dell'industria pesante \u00e8 legato alla naturale protezione che le montagne assicurano alla baia. Venne anche creata una strada diritta larga circa e lunga , risultando la strada diritta pi\u00f9 lunga del Paese, costruita sia per assicurare una protezione dall'inquinamento coi suoi lati alberati e sia per poter essere usata come pista d'atterraggio d'emergenza per aeroplani.\nNel 1980 Changwon ottenne il titolo di citt\u00e0. Dopo aver inglobato alcuni villaggi circostanti, il 1\u00ba luglio 2010 venne costituita la citt\u00e0 unificata di Changwon dalla fusione delle citt\u00e0 di Changwon, Masan e Jinhae.\nSimboli.\nCon l'istituzione della citt\u00e0 unificata di Changwon, le autorit\u00e0 cittadine hanno definito i simboli della citt\u00e0. Il simbolo della citt\u00e0 \u00e8 una girandola con tre ali, colorate di verde, arancione e azzurro, e sagomate in maniera tale che lo spazio tra un'ala e l'altra definisca una figura umana e la lettera C, ossia l'iniziale di Changwon. La sagoma delle ali riproduce La figura umana simboleggia la capacit\u00e0 dei cittadini di definire un futuro comune di armonia, equilibrio e unit\u00e0, mentre il colore azzurro simboleggia l'oceano, l'arancione la citt\u00e0 e il verde l'ambiente.\nLa \"mascotte\" ufficiale della citt\u00e0 si chiama \"Piwoomi\", messaggero di sogni e speranze, raffigurata come un bambino con in testa un fiore di ciliegio fatto di tre petali di colore blu, arancione e verde, come la girandola del simbolo della citt\u00e0.\nInoltre, sono stati definiti anche dei simboli naturali della citt\u00e0: il fiore di ciliegio come fiore della citt\u00e0, il gabbiano codanera come uccello della citt\u00e0, il pino come albero della citt\u00e0.\nCultura.\nIstruzione.\nA Changwon sono presenti due istituti di scuola superiore dall'indirizzo specifico: la scuola superiore delle scienze, una delle 20 della Corea del Sud, e la scuola superiore tecnica e meccanica. Sono presenti cinque universit\u00e0 (l'universit\u00e0 nazionale di Changwon, l'universit\u00e0 Kyungnam, l'universit\u00e0 di Masan, l'universit\u00e0 Changshin e il politecnico della Corea 7 di Changwon) e l'Accademia navale coreana.\nEventi.\nDal 2011 Changwon ospita il festival internazionale della musica K-pop, organizzato dal ministero degli affari esteri col supporto dell'emittente radio-televisiva KBS e del ministero della cultura. La competizione ha cadenza annuale e si svolge nel mese di ottobre presso il complesso sportivo di Changwon, e vede sfidarsi contendenti provenienti da tutto il mondo.\nA Jinhae si svolge il Jinhae Gunhangje Festival, noto anche come festival dei fiori di ciliegio, nel mese di aprile ogni 10 anni a partire dal 1963. Seguendo un primo evento nell'aprile 1952 per commemorare le gesta dell'ammiraglio Yi Sun-sin, il festival affianc\u00f2 alle commemorazioni anche degli eventi culturali per la promozione della cultura e delle arti locali, abbinati alla fioritura dei fiori di ciliegio.\nDal 2010 ogni due anni si tiene la Biennale di scultura di Changwon, nato per onorare la memoria dello scultore Moon Shin. Dal 2000 a Masan si tiene il Masan Gagopa Chrysanthemum Festival, un festival dei fiori nazionale che celebra il crisantemo.\nGeografia antropica.\nUrbanistica.\nLa citt\u00e0 di Changwon conobbe il principale sviluppo nel corso degli anni sessanta e settanta, quando divenne la prima citt\u00e0 pianificata della Corea del Sud. L'apertura dell'area di libero scambio al porto di Masan e la decisione di stabilire nella baia le sedi di industrie pesanti e chimiche portarono notevoli investimenti nella citt\u00e0. Come area industriale venne designata la zona meridionale dove erano presenti risaie e incastonata tra le montagne, in modo tale che un bombardamento o un'invasione risultassero difficili. L'urbanista venne studiata in maniera tale da separate l'area industriale dall'area residenziale e commerciale, mantenendo ampi spazi verdi e riserve naturali a contenimento dell'inquinamento prodotto dalle industrie. La rete stradale urbana venne sviluppata a scacchiera e venne realizzata la Changwon-daero, una strada diritta all'incirca lungo la direttrice est-ovest, larga circa e lunga , risultando la strada diritta pi\u00f9 lunga del Paese. Questa strada da 8 corsie venne realizzata con ampi marciapiedi e aree verdi con l'obiettivo di separare l'area industriale da quella residenziale e anche con l'obiettivo di poter essere usata come pista d'atterraggio d'emergenza per aeroplani. Considerando anche l'elevata tensione esistente in quegli anni tra Corea del Sud e Corea del Nord, l'urbanistica della citt\u00e0 prevedeva anche la realizzazione di passaggi sotterranei e rifugi, nonch\u00e9 avere palazzi di massimo dieci piani distribuiti per la citt\u00e0 in maniera tale da fungere da strutture difensive in caso di emergenze belliche.\nSuddivisioni amministrative.\nLa citt\u00e0 di Changwon, dopo aver assorbito le citt\u00e0 di Masan e Jinhae nel 2010, \u00e8 costituita da 5 distretti amministrativi (, \"gu\"):\nOgni distretto \u00e8, a sua volta e in ordine di livello decrescente, suddiviso in quartieri (, \"dong\"), in municipalit\u00e0 (, \"myeon\") e in villaggi (, \"eup\"). Municipalit\u00e0 e villaggi rappresentano, per lo pi\u00f9, la parte pi\u00f9 rurale della citt\u00e0 e sono caratterizzati anche da ulteriori suddivisioni che includono i piccoli villaggi (, \"ri\").\nEconomia.\nLo sviluppo della citt\u00e0 negli anni settanta del XX secolo port\u00f2 alla creazione di un'ampia zona industriale che si affianc\u00f2 all'area portuale. Il 1\u00ba febbraio 1974 venne istituito ufficialmente il complesso industriale di Changwon, che occupa una superficie di a sud della Changwon-daero, e ospita principalmente industrie pesanti, industrie di elettronica e componenti elettrici, industrie petrolchimiche. Al 2010 erano presenti nel complesso industriale di Changwon ben 2000 aziende, delle quali il 97,8% rappresentato da piccole e medie imprese, mentre il restante 2,2% rappresentato da grandi aziende. Tra le grandi aziende presenti nel complesso industriale si annoverano Hanwha Techwin, GM Korea, LG Electronics, Hyundai Rotem, Doosan Heavy Industries &amp; Construction, Doosan Infracore, Hyosung, Hyundai Wia, STX Corporation.\nNel 1970 venne istituita l'area di libero scambio presso il porto di Masan, attualmente copre una superficie di nel distretto di Masanhoewon-gu, e rappresenta il pi\u00f9 grande complesso industriale della Corea del Sud dove gli investimenti esteri sono maggiori. Il 30 ottobre 2003 venne istituita per il periodo 2003-2020 l'area di libero scambio commerciale Busan-Jinhae. In altri distretti della citt\u00e0 sono presenti altre realt\u00e0 industriali e commerciali.\nAl 2010 la citt\u00e0 di Changwon generava un prodotto interno lordo pari a 21,7 trilioni di won, pi\u00f9 di quanto ne producevano citt\u00e0 metropolitane come Gwangju e Daejeon.\nIl distretto di Jinhae-gu \u00e8 anche sede di una delle pi\u00f9 grandi basi navali della Marina della Repubblica di Corea e sede dell'Accademia navale coreana.\nInfrastrutture e trasporti.\nChangwon non \u00e8 dotata di un aeroporto cittadino e il pi\u00f9 vicino \u00e8 l'aeroporto internazionale di Pusan-Gimhae, situato a a est della citt\u00e0.\nLa citt\u00e0 \u00e8 situato sulla linea ferroviaria Gyeongjeonseon, che unisce le citt\u00e0 di Miryang e Gwangju e le province del Gyeongsang Meridionale e del Jeolla Meridionale lungo la costa sud della penisola coreana. A Changwon sono presenti quattro stazioni ferroviarie lungo la linea: la stazione centrale JungAng di Changwon, la stazione di Changwon, la stazione di Masan e la stazione di Jinhae.\nDal porto di Masan \u00e8 presente un collegamento con l'isola di Geoje tramite un servizio di traghetti.\nCome citt\u00e0 pianificata, Changwon \u00e8 caratterizzata da una fitta rete di trasporto urbano a mezzo di autobus, e da un servizio di biciclette a noleggio chiamato \"Nubija\".\nSport.\nA Changwon hanno sede quattro squadre professionistiche: i Changwon LG Sakers, societ\u00e0 cestistica fondata nel 1997; il Gyeongnam FC, societ\u00e0 calcistica fondata nel 2006 e partecipante al campionato di K League 1, massima serie nazionale; il Changwon City FC, societ\u00e0 calcistica fondata nel 2005 e partecipante al campionato semi-professionistico di K3 League; gli NC Dinos, societ\u00e0 di baseball fondata nel 2011.\nPer le strade cittadine dal 1999 al 2003 si \u00e8 tenuto il Korea Super Prix, valido come tappa del campionato automobilistico di Formula 3."}
{"id": "3349566", "revid": "118746985", "url": "https://it.wikipedia.org/wiki?curid=3349566", "title": "Ispessimento dei fanghi", "text": "L'ispessimento o addensamento \u00e8 in genere la prima fase a cui vengono sottoposti i fanghi, provenienti dai cicli di depurazione o potabilizzazione delle acque, che ha lo scopo di ridurre l'umidit\u00e0 presente nei fanghi stessi.\nCon l'ispessimento si ha una riduzione dell'umidit\u00e0 modesta infatti dopo il trattamento il fango possiede ancora un contenuto di acqua di circa il 95%.\nIn tali condizioni il fango si comporta come un liquido ed \u00e8 ancora pompabile con apparecchiature convenzionali.\nLa riduzione di umidit\u00e0, anche se piccola, comporta una sensibile riduzione del volume di materiale da trattare e pertanto un consistente risparmio nel dimensionamento nelle fasi successive, e pertanto un abbassamento significativo dei costi di investimento e di esercizio degli impianti di trattamento e smaltimento dei fanghi.\nQuesto trattamento sfrutta le differenze di peso specifico dei materiali costituenti i fanghi.\nQueste differenze di peso specifico pu\u00f2 essere naturale o indotta.\nNel primo caso si parla di ispessimento per gravit\u00e0 mentre nel secondo caso di parla di ispessimento per flottazione.\nI surnatanti prodotti dall'ispessimento spesso vengono ripompati al trattamento primario, mentre i fanghi ispessiti vengono pompati a monte del sedimentatore primario della linea acque per essere ulteriormente trattati.\nA seconda della posizione rispetto al trattamento di stabilizzazione dei fanghi si pu\u00f2 avere:\nIspessimento per gravit\u00e0.\nGli ispessitori a gravit\u00e0 sono in genere costituiti da vasche circolari a fondo tronco conico rovesciato, con schema di flusso simile a quello delle vasche di sedimentazione primaria a pianta circolare.\nIn questo caso per\u00f2, essendo la concentrazione dei solidi pi\u00f9 elevata rispetto a quella dei reflui, la velocit\u00e0 di sedimentazione \u00e8 notevolmente ridotta e pertanto i tempi di permanenza del fango nelle vasche sono maggiori.\nNelle vasche per effetto della gravit\u00e0 i fanghi si addensano, riducendosi quindi di volume fino a tre o quattro volte.\nI decantatori sono coperti e mantenuti in aspirazione, e l'aria aspirata \u00e8 inviata al sistema di deodorizzazione.\nGli ispessitori per gravit\u00e0 possono essere:\nIspessitori a gravit\u00e0 dinamici possono essere anche: \nIn questo caso la separazione dell'acqua dal fango avviene per gravit\u00e0 filtrando il fango su una tela drenante. \nL'acqua attraversa la tela ed il fango addensato \u00e8 trattenuto sulla stessa. \nPer un corretto addensamento del fango \u00e8 necessario additivare il fango con una soluzione di polielettrolita adatta.\nA partire dal 2017 potranno essere utilizzati soltanto polimeri in grado di assicurare un abbattimento di almeno il 20% dei fanghi e dei singoli elementi nell'arco di due anni. Al momento, i polimeri sintetici non rispondono a queste richieste. L'alternativa possono essere i polimeri di amido. \nIspessimento per flottazione.\nLa flottazione ad aria disciolta ( o \"aria dispersa\" o DAF dall'inglese:\"dissolved air flotation\" ) viene applicata principalmente per l'ispessimento dei fanghi attivi provenienti dalla sedimentazione secondaria (fanghi biologici) e prodotti da flocculazione chimica (fanghi chimici). \nI fanghi secondari infatti si addensano per gravit\u00e0 con pi\u00f9 difficolt\u00e0 che non i fanghi primari.\nLa flottazione avviene in vasche circolari o rettangolari dette \"flottatori\" (ispessitori di tipo dinamico) realizzate in acciaio o in calcestruzzo armato.\nLe vasche circolari possono essere a trazione centrale (PFTC) o periferica (PFTP).\nLa flottazione ad aria disciolta avviene nel seguente modo:\nall'interno delle vasche viene immessa aria compressa (circa 5 bar) che si solubilizza nell'acqua e la satura.\nQuando la pressione viene improvvisamente ridotta a quelle atmosferica (1 bar), mediante una valvola riduttrice di pressione, dalla miscela aria-acqua-solidi, l'aria si separa sotto forma di piccole bolle (30-50 \u03bcm) che aderiscono velocemente ai fiocchi aumentandone la velocit\u00e0 di galleggiamento (flottazione).\nTutte le particelle sospese che hanno tendenza a flottare liberamente (densit\u00e0 inferiore a quella dell'acqua) sia quelle scarsamente sedimentabili, vengono portare sulla superficie dell'acqua e rimosse tramite un raschiatore automatico.\nLe vasche sono dotate anche di raschiatore di fondo per rimuovere il materiale non flottabile che sedimenta sul fondo della vasca \nCon la flottazione \u00e8 quindi possibile realizzare una rimozione delle sostanze sospese, generalmente maggiore di quella ottenibile con la sedimentazione e ci\u00f2 in tempi relativamente pi\u00f9 brevi.\nI flottatori ad aria disciolta possono essere utilizzati, con rendimenti elevatissimi, anche per il trattamento delle acque di scarico industriale per recupero di materiali come oli e grassi e comunque in tutti quei casi dove il peso specifico delle sostanze in sospensione, di natura organica e/o inorganica insolubili in acqua, \u00e8 uguale o inferiore a quello dell'acqua.\nTra quelli di natura organica rientrano anche i microrganismi mentre tra quelli inorganici i materiali argillosi e vari ossidi, idrossidi e solfuri metallici.\nCentrifugazione.\nUn altro procedimento di ispessimento dinamico \u00e8 la centrifugazione con macchine a bassa velocit\u00e0 di rotazione.\nPer questo tipo di trattamento \u00e8 necessario prevedere un preventivo condizionamento dei fanghi mediante l'uso di polielettroliti.\nCon questo trattamento la velocit\u00e0 di sedimentazione delle particelle solide \u00e8 mediamente 50 volte superiore a quella ottenuta per gravit\u00e0."}
{"id": "3349570", "revid": "4711", "url": "https://it.wikipedia.org/wiki?curid=3349570", "title": "UniCEUB/BRB", "text": ""}
{"id": "3349571", "revid": "599013", "url": "https://it.wikipedia.org/wiki?curid=3349571", "title": "Adam Petrou\u0161", "text": ""}
{"id": "3349573", "revid": "336956", "url": "https://it.wikipedia.org/wiki?curid=3349573", "title": "Cannone campale", "text": ""}
{"id": "3349574", "revid": "567822", "url": "https://it.wikipedia.org/wiki?curid=3349574", "title": "Cheongju", "text": "Cheongju (\"Cheongju-si\"; \uccad\uc8fc\uc2dc; \u6df8\u5dde\u5e02), \u00e8 il capoluogo della provincia sudcoreana del Nord Chungcheong. La citt\u00e0 \u00e8 divisa in due distretti (gu), Heungdeok-gu ad ovest e Sangdang-gu ad est.\nStoria.\nCheongju \u00e8 stata una importante citt\u00e0 fin dai tempi antichi. Durante le Invasioni giapponesi della Corea (1592-1598), Cheongju \u00e8 stata la sede della battaglia di Chongju, durante la quale le forze coreane riconquistarono la citt\u00e0 dalle forze giapponesi riportando una importante vittoria."}
{"id": "3349575", "revid": "336956", "url": "https://it.wikipedia.org/wiki?curid=3349575", "title": "Cannone da campo", "text": ""}
{"id": "3349584", "revid": "287204", "url": "https://it.wikipedia.org/wiki?curid=3349584", "title": "Club Athletico Paulistano (pallacanestro)", "text": "Club Athletico Paulistano \u00e8 la squadra di pallacanestro della polisportiva omonima avente sede a San Paolo, nello Stato di San Paolo, in Brasile. La squadra, fondata nel 1922, gioca nel campionato brasiliano."}
{"id": "3349587", "revid": "124088650", "url": "https://it.wikipedia.org/wiki?curid=3349587", "title": "Jeju (citt\u00e0)", "text": "Jeju (\"Jeju-si\"; in coreano ), \u00e8 il capoluogo della provincia sudcoreana autonoma dell'isola di Jeju. Ha una popolazione di abitanti ed \u00e8 la principale citt\u00e0 dell'isola. Citt\u00e0 principalmente turistica, nel 2006 \u00e8 stata unita alla contea di Bukjeju per formare un'unica entit\u00e0 amministrativa nella parte settentrionale dell'isola.\nStoria.\nLa storia della citt\u00e0 di Jeju \u00e8 legata alla storia dell'omonima isola. Secondo la mitologia dei \"Samseonghyeol\", tre semidei emersero dalla terra e, vestiti di pelli, iniziarono a cacciare sull'isola e, in seguito, sposarono tre principesse venute dal mare e sbarcate sulla parte orientale dell'isola, che insegnarono loro come coltivare la terra.\nFacente parte del regno di Tamna sin dal 57 a.C., segu\u00ec le varie vicissitudini del periodo dei Tre regni di Corea. Inizialmente legato al regno di Baekje, quando questo venne conquistato dal regno di Silla, l'isola si sottomise al nuovo regno. Dopo la caduta di Silla, l'isola pass\u00f2 sotto il controllo del regno di Goryeo nel 938, per poi esserne definitivamente annesso nel 1105, con l'istituzione della provincia di Tamna. Con l'avvento del regno Joseon alla fine del XIV secolo venne istituita nel 1397 la provincia di Jeju dal re Taejo di Joseon.\nL'isola fu caratterizzata da delle ribellioni popolari nel corso del XIX e XX secolo. Dopo una serie di ribellioni nella prima met\u00e0 del XIX secolo, tutte prontamente soffocate dal governo coreano, nel 1897 un nuovo aumento delle tasse sugli isolani gener\u00f2 un malcontento che sfocio in un'ampia ribellione nel marzo 1898. I ribelli presero il controllo dell'isola e il governo coreano fu costretto a inviare truppe per soffocare la rivolta e riprendere il controllo dell'isola. Una nuova rivolta si ebbe nel 1901 a causa del nuovo aumento delle tasse, e lo scontro si rivolse anche verso gli isolani di religione cristiana poich\u00e9 gli esattori delle tasse inviati dal governo coreano erano cristiani e si era sparsa la voce che fossero esentati dal pagamento delle stesse tasse. Anche in questa occasione, dopo che i ribelli ebbero preso il controllo dell'isola, il governo centrale invi\u00f2 delle truppe a ristabilire l'ordine grazie anche al supporto della Francia, che aveva messo pressione per la liberazione di due missionari francesi presi in ostaggio dai ribelli. Nel 1910 sotto la dominazione giapponese la citt\u00e0 e l'isola passarono sotto il controllo nipponico. Nel 1945 con la fine della seconda guerra mondiale Jeju entr\u00f2 a far parte della Corea del Sud. Tra il 3 aprile 1948 e il maggio del 1949 ebbe un'insurrezione, che divenne poi nota come massacro di Jeju. In un clima di crescente tensione legato alla divisione della penisola in due nazioni, il 3 aprile 1948 scoppi\u00f2 sull'isola una sollevazione popolare contro il governo militare statunitense, fomentata dal partito comunista coreano. La ribellione, alla quale si unirono anche soldati ammutinati, fronteggi\u00f2 le truppe inviate dal governo centrale, per poi essere repressa nel sangue. La ribellione cost\u00f2 la vita a decine di migliaia di cittadini sia durante gli scontri sia a ostilit\u00e0 finite dopo essere stati catturati e rinchiusi nei campi di prigionia governativi.\nIl 1\u00ba settembre 1955 venne istituita la citt\u00e0 di Jeju, venendo cos\u00ec separata dalla contea di Bukjeju. Nel luglio 2006 venne approvata l'accorpamento della contea di Bukjeju alla citt\u00e0 di Jeju, assieme anche all'accorpamento della contea di Namjeju alla citt\u00e0 di Seogwipo, cos\u00ec da avere due sole entit\u00e0 amministrative sull'isola.\nSimboli.\nIl simbolo della citt\u00e0 di Jeju \u00e8 caratterizzato da una serie di strisce colorate oblique e sovrapposte. In primo piano due strisce blu a forma di lambda maiuscola simboleggiano la citt\u00e0 come porta di accesso all'isola di Jeju; le due strisce verdi simboleggiano l'ambiente pulito e una crescita armoniosa; le due strisce simboleggiano la cultura; in arancione sullo sfondo \u00e8 simboleggiato il monte Halla, la cima pi\u00f9 elevata dell'isola e di tutta la Corea del Sud. Il cerchio blu circostante rappresenta il mondo e, quindi, la volont\u00e0 della citt\u00e0 di Jeju di orientare il proprio futuro verso il mondo. Inoltre, sono stati definiti anche dei simboli naturali della citt\u00e0: il narciso come fiore della citt\u00e0, la cettia della Manciuria come uccello della citt\u00e0, il ciliegio Yoshino come albero della citt\u00e0, il capriolo come animale della citt\u00e0.\nGeografia antropica.\nSuddivisioni amministrative.\nLa citt\u00e0 di Jeju \u00e8 suddivisa in 19 quartieri (, \"dong\"), in 3 municipalit\u00e0 (, \"myeon\") e in 4 villaggi (, \"eup\"). Municipalit\u00e0 e villaggi rappresentano i territori della precedente contea di Bukjeju, mentre il nucleo originario della citt\u00e0 di Jeju \u00e8 suddiviso nei 19 quartieri.\nLista dei 19 quartieri (\"dong\"):\nLista delle 3 municipalit\u00e0 (\"myeon\"):\nLista dei 4 villaggi (\"eup\"):\nEconomia.\nL'economia della citt\u00e0 \u00e8 prevalentemente legata al turismo rispetto al settore primario, agricoltura e pesca, con circa 10 milioni di turisti all'anno sull'intera isola, dei quali il 70% circa coreani. Il turismo fa leva sul clima subtropicale, sulle spiagge e sulla natura vulcanica dell'isola. Il monte Halla, la cima pi\u00f9 elevata dell'isola, \u00e8 tra le principali attrazioni per le escursioni.\nNel corso degli ultimi anni la citt\u00e0, come tutta l'isola, ha conosciuto una crescita economica doppia rispetto ai tassi di crescita nazionale. Alcune aziende si sono trasferite sull'isola, promuovendo un rinnovato schema di sviluppo economico, determinando anche una crescita demografica e un incremento dei prezzi delle case. Lo stesso governo coreano ha incentivato lo sviluppo economico di Jeju, promuovendo la citt\u00e0 come sede di conferenze ed esibizioni internazionali, realizzando un centro congressi, l'ICC Jeju, che nel 2009 ha ospitato il summit tra l'ASEAN e la Corea del Sud.\nInfrastrutture e trasporti.\nL'aeroporto Internazionale di Jeju \u00e8 l'unico aeroporto dell'isola. La rotta tra Jeju e Seul \u00e8 risultata essere la pi\u00f9 trafficata al mondo, con circa 9,9 milioni di passeggeri viaggianti in entrambe le direzioni nel 2011. Il porto della citt\u00e0 \u00e8 anche il pi\u00f9 grande dell'isola e copre la maggior parte del traffico di passeggeri e di merci.\nSport.\nNella citt\u00e0 si Jeju ha sede il Jeju United FC, societ\u00e0 calcistica di propriet\u00e0 del gruppo SK, fondata nel 1982 e membro fondatore della K-League, ma trasferitasi sull'isola dalla capitale Seul nel 2006. "}
{"id": "3349593", "revid": "1543377", "url": "https://it.wikipedia.org/wiki?curid=3349593", "title": "Ritratto di gentiluomo (Lotto)", "text": "Il Ritratto di gentiluomo \u00e8 un dipinto a olio su tela (118x105 cm) di Lorenzo Lotto, databile al 1535 circa e conservato nella Galleria Borghese di Roma. \nStoria.\nL'opera \u00e8 nota dal 1790, quando \u00e8 ricordata in un inventario della Galleria Borghese. La datazione si basa su motivi stilistici, legati alla maggiore austerit\u00e0 e compostezza dei ritratti dopo la met\u00e0 degli anni trenta, ma comunque oscilla tra il 1530 e il 1540. Tra le varie proposte di identificazione quella pi\u00f9 accreditata lega l'opera al condottiero albanese Mercurio Bua, che per\u00f2 fu al servizio del governo veneziano in anni immediatamente precedenti, quindi l'opera sarebbe da far risalire alla met\u00e0 degli anni venti.\nL'opera \u00e8 stata anche identificata come un autoritratto del pittore, ipotesi oggi per lo pi\u00f9 scartata per l'incongruenza dei simboli sparsi nel dipinto.\nDescrizione e stile.\nDentro una piccola stanza spoglia, dove si aprono due finestre, un gentiluomo vestito di nero sta in piedi nei pressi di un tavolino, su cui ha poggiato una mano mentre l'altra \u00e8 tenuta alla vita. Il taglio della figura \u00e8 sopra il ginocchio, con impostazione frontale, appena ruotata verso sinistra, e la testa \u00e8 inclinata a destra. Il viso, dalla lunga barba, ha un'espressione malinconica, che sembra comunicare sofferenza. \nSul tavolo si trova una piccola composizione simbolica con petali di fiori e un teschio in miniatura, che sono stati letti come una meditazione sulla morte, amplificata dalla mano destra sulla milza, sede dell'umore malinconico, o anche come un'allegoria del lutto, magari della moglie. I due anelli vicini ma separati sull'indice e sul mignolo potrebbero suggerire la fine dell'amore. \nL'identificazione con Mercurio Bua sarebbe possibile poich\u00e9 l'uomo rimase vedovo nel 1524; inoltre nel paesaggio sullo sfondo si vede un \"San Giorgio col drago\", un santo molto caro alla comunit\u00e0 balcanica veneziana."}
{"id": "3349594", "revid": "1543377", "url": "https://it.wikipedia.org/wiki?curid=3349594", "title": "Monte Calvario (Gorizia)", "text": "Il monte Calvario (\"Podgora\" o \"Kalvarija\" in sloveno) (241\u00a0m s.l.m.) \u00e8 una collina ad ovest di Gorizia, sulla sponda destra del fiume Isonzo. Tra il giugno 1915 e l'agosto 1916, durante la prima guerra mondiale, fu teatro di violentissimi scontri tra l'esercito italiano e quello austroungarico. \nDal monte si dominano l'Isonzo e la piana di Gorizia, e si possono vedere chiaramente il Collio, il Monte Santo, il monte San Gabriele nonch\u00e9 il monte San Michele, pi\u00f9 a mezzogiorno. Sia la cima sia la zona detta delle \u201cTre Croci\u201d ospitano dei monumenti a ricordo della battaglia dell'Isonzo.\nEtimologia.\nPrima del primo conflitto mondiale la collina, compresa la cima a quota 241, era nota (e lo fu anche durante la guerra) come Podgora, dal nome dell'omonimo villaggio, attualmente chiamato Piedimonte del Calvario (\"Podgora\" in sloveno), mentre il suo declivio meridionale che scende sul paese di Lucinico e la quota 184 (188 in) era detto \"Calvario\" per la presenza di tre croci rappresentanti la crocifissione di Ges\u00f9.\nStoria.\n1915.\nDopo l'ingresso dell'Italia nella prima guerra mondiale il 24 maggio 1915, il Calvario divenne insieme al Sabotino e al monte San Michele, uno dei tre baluardi della testa di ponte austro-ungarica a difesa della citt\u00e0 di Gorizia. La collina, seppur di altura modesta, venne fortificata con trincee e nidi di mitragliatrice. Le pendici vennero disboscate, al fine di non offrire alcun riparo agli attaccanti, e costellate di reticolati e filo spinato. Un'ulteriore protezione veniva fornita dalle artiglierie austroungariche posizionate sulle vette retrostanti come il Sabotino ed il monte Santo.\nLa conquista del Podgora fu affidata al VI Corpo d'armata comandato dal generale Luigi Capello. Il 9 giugno, dopo un intenso, quanto infruttuoso, bombardamento d'artiglieria, il 1\u00ba ed il 2\u00ba Reggimento fanteria \"Re\" attaccarono senza successo le linee nemiche a quota 240. Il giorno seguente l'azione fu nuovamente tentata, anche in questo caso senza esito, dai soldati del 35\u00ba Reggimento fanteria \"Pistoia\". Il 24 dello stesso mese, nell'ambito della prima battaglia dell'Isonzo, il Calvario fu attaccato dalla \"Brigata Casale\" (11\u00ba Reggimento fanteria - 12\u00ba Reggimento fanteria) che nonostante le gravi perdite subite, non riusc\u00ec a superare i reticolati. Il 5 luglio le difese austro-ungariche, nonostante un lungo bombardamento operato dall'artiglieria italiana, riuscirono a respingere efficacemente un assalto degli uomini della Brigata \"Re\" supportati da elementi della Regia Guardia di Finanza. Il 19 dello stesso mese le linee austriache furono pesantemente colpite dai cannoni italiani. Segu\u00ec poi un violento attacco operato da volontari del 35\u00ba, dai finanzieri e da due battaglioni di Reali Carabinieri. L'azione di sfondamento riusc\u00ec in alcuni punti, tuttavia un efficace contrattacco austro-ungarico respinse gli italiani sulle posizioni di partenza. \nDopo mesi di relativa tranquillit\u00e0, il 18 ottobre 1915 fu scatenata lungo il fronte isontino, una grande offensiva italiana che aveva tra i suoi obbiettivi primari la conquista del Podgora. Dopo un iniziale bombardamento d'artiglieria le Brigate \"Pistoia\" e \"Casale\" vennero lanciate all'assalto delle trincee austro-ungariche della collina. Tra il 18 ed il 31 ottobre 1915 gli uomini della \"Casale\", a costo di perdite gravissime, riuscirono a conquistare in successione tre linee nemiche. Nonostante le condizioni climatiche estreme, i fanti italiani riuscirono a mantenere le posizioni conquistate a scapito dei duri contrattacchi nemici. Dopo lo scoppio della quarta battaglia dell'Isonzo l'11 novembre 1915 gli uomini della \"Casale\" espugnarono la quarta linea austro-ungarica, dilagarono oltre Vallone dell'Acqua, superarono anche la quinta e la sesta linea difensiva sino ad impossessarsi di quota 184, la vetta del Calvario. Nonostante l'avanzata italiana, la cima del Podgora ovvero quota 240, rimase saldamente in mano nemica. Nelle settimane successive nel settore del Calvario non si registrarono attacchi degni di nota se non quale che azione estemporanea volta a conquistare qualche piccolo vantaggio.\nIl 22 dicembre 1915, durante un assalto improvviso, gli uomini della Brigata \"Pavia\" conquistarono una trincea nemica nei pressi delle tre croci. La sera stessa tuttavia un bombardamento dell'artiglieria austro-ungarica li costrinse a rientrare nelle posizioni di partenza.\n1916.\nTra il 6 ed 7 agosto 1916, durante le prime fasi della sesta battaglia dell'Isonzo, la 58\u00aa divisione austro-ungarica, che presidiava la vetta del Podgora, fu travolta dall'avanzata delle brigate Pavia, Cuneo e Casale che dilagarono verso Oslavia e l'Isonzo. La sera del 7 agosto gli austro-ungarici tentarono un ultimo contrattacco che fu per\u00f2 respinto con gravi perdite. A mezzogiorno dell'8 agosto le ultime truppe imperiali sul Podgora si arresero agli italiani che il giorno seguente entrarono a Gorizia.\nMonumenti.\nSu quota 240 fu inaugurato nell'agosto 1920 un obelisco realizzato in pietra arenaria, opera dell'architetto Riccardo De Grada, in ricordo dei soldati caduti nei quattordici mesi di scontri sul Podgora. Attorno a questo monumento si stagliano quattro cippi dedicati rispettivamente alle brigate Casale, Pavia, dei Volontari Trentini e dei due battaglioni di Carabinieri morti nell'assalto del luglio 1915. A breve distanza sorge un quinto cippo dedicato ai volontari irredenti giuliani morti sul Podgora.\nSu quota 184 sorgono invece le Tre Croci che rappresentano il Golgota."}
{"id": "3349605", "revid": "149466", "url": "https://it.wikipedia.org/wiki?curid=3349605", "title": "Graziano di Tours", "text": ""}
{"id": "3349606", "revid": "287204", "url": "https://it.wikipedia.org/wiki?curid=3349606", "title": "Minas T\u00eanis Clube (pallacanestro)", "text": "Minas T\u00eanis Clube \u00e8 una societ\u00e0 cestistica avente sede a Belo Horizonte, nello Stato di Minas Gerais, in Brasile. La squadra, fondata nel 1935 all'interno della polisportiva Minas T\u00eanis Clube, gioca nel campionato brasiliano."}
{"id": "3349611", "revid": "2219102", "url": "https://it.wikipedia.org/wiki?curid=3349611", "title": "Hotel Campo Imperatore", "text": "LHotel Campo Imperatore, noto anche come \"Albergo di Campo Imperatore\", gi\u00e0 \"Albergo Amedeo di Savoia Duca d\u2019Aosta\", \u00e8 una struttura alberghiera posta sulla sommit\u00e0 dell'altopiano di Campo Imperatore, a quota 2.130 m sulle pendici di Monte Portella, nel massiccio del Gran Sasso d'Italia, all'interno del territorio comunale dell'Aquila. Venne realizzato negli anni trenta su progetto dell'ingegnere piemontese Vittorio Bonad\u00e8 Bottino, autore negli stessi anni delle strutture alberghiere a Sestriere e dell'hotel Principi di Piemonte a Torino.\nLa struttura \u00e8 famosa per essere stata, tra il 28 agosto e il 12 settembre 1943, la prigione di Benito Mussolini in seguito all'Armistizio di Cassibile, sino alla sua liberazione avvenuta per opera delle forze armate tedesche. Oggi purtroppo la bella struttura \u00e8 chiusa e in visibile stato di degrado; gli escursionisti sono accolti dall'ostello Campo Imperatore, la principale struttura ricettiva dell'omonima stazione sciistica, nonch\u00e9 punto di partenza per l'escursionismo sul versante occidentale del Gran Sasso.\nStoria.\nLa realizzazione dell'albergo si inserisce in un pi\u00f9 ampio progetto di sviluppo turistico e sportivo dell'Aquila e del suo comprensorio promosso dal fascismo a partire dagli anni trenta del XX secolo. Tra il 1931 e il 1934, venne studiata la realizzazione di un impianto a fune per collegare la conca aquilana e in particolare Assergi, precedentemente unificato al territorio comunale del capoluogo nell'ambito dell'operazione detta della \"Grande Aquila\", con il versante occidentale del Gran Sasso; il progetto originario prevedeva due tratte dalla lunghezza complessiva di 4.500 metri e l'arrivo a Campo Pericoli, alle pendici del monte Aquila, di cui venne tuttavia realizzato solo il primo troncone per Campo Imperatore.\nNel 1934, nei pressi della stazione di monte della funivia e su un terreno donato all'amministrazione comunale da Alfonso Dragonetti De Torres, marchese di Pizzoli e patrizio dell'Aquila, venne realizzato un grande e moderno albergo per garantire ospitalit\u00e0 ai turisti del complesso, stimati in 30.000 annui.\nL'albergo tuttavia divenne celebre soprattutto nel 1943, allorch\u00e9 in seguito alla caduta del fascismo e al conseguente arresto di Mussolini, venne scelto come prigione per l'ex capo del Governo in attesa di consegnarlo alle forze alleate. Mussolini fu portato a Campo Imperatore il 28 agosto dopo essere gi\u00e0 stato tenuto prigioniero nelle isola di Ponza e della Maddalena, a differenza delle quali il Gran Sasso appariva un luogo pi\u00f9 sicuro e inaccessibile, tanto che ivi il duce, sentendosi finito, tent\u00f2 di uccidersi tagliandosi le vene. Il 12 settembre, invece, con un'azione a sorpresa che prese il nome di \"Operazione Quercia\", alcuni alianti con un centinaio di paracadutisti tedeschi riuscirono ad atterrare nella piana davanti all'albergo e a liberare il prigioniero, tra lo stupore e il disorientamento dei soldati italiani che non ostacolarono in alcun modo l'operazione.\nNel dopoguerra l'albergo venne pi\u00f9 volte riammodernato e affiancato da altre strutture ricettive, tra cui un ostello. Non ha subito danneggiamenti dal terremoto del 2009 ed \u00e8 tuttora funzionante, sebbene attualmente chiuso poich\u00e9 si trova in fase di ristrutturazione.\nDescrizione.\nL'albergo si presenta con un'architettura razionalista, molto semplice seppur funzionale nelle forme. \u00c8 costituito da un grande blocco con forma di parallelepipedo affiancato, nel versante di Campo Imperatore, da un secondo blocco a pianta semicircolare. Si sviluppa su 5 livelli e contiene al suo interno 45 camere, un ristorante panoramico, un bar e una piscina. Sul fianco settentrionale dell'albergo, nei pressi della seggiovia \"Fontari\", \u00e8 presente una targa che ricorda come il terreno dell'albergo fu ceduto nel 1934 dal marchese Dragonetti De Torres per consentire lo sviluppo della stazione turistica. Nei pressi sono situate la chiesa della Madonna della Neve e la stazione osservativa gestita dall'Osservatorio astronomico d'Abruzzo.\nAl secondo piano dell'albergo \u00e8 la camera 220 (in precedenza numerata 201) dove fu tenuto prigioniero Benito Mussolini. La camera, perfettamente conservata nei suoi arredi, \u00e8 oggi un piccolo museo visitato da turisti e nostalgici. Al suo interno vi \u00e8 una dichiarazione scritta di Lisetta Moscardi - cameriera personale di Mussolini nel 1943 all'hotel Campo Imperatore - rilasciata nell'anno 1993, comprovante la medesima disposizione e l'autenticit\u00e0 degli arredi della camera. Su opportuna prenotazione, \u00e8 anche possibile il pernottamento per un massimo di 4 persone.\nL'albergo \u00e8 accessibile dalla S.S. 17 bis che collega L'Aquila con Fonte Cerreto e quindi Castel del Monte: la strada \u00e8 tuttavia parzialmente chiusa durante la stagione invernale quando l'unico accesso \u00e8 la funivia del Gran Sasso d'Italia, con stazione di valle a Fonte Cerreto, raggiungibile dall'uscita autostradale di L'Aquila-Assergi. La stazione di monte della funivia \u00e8 posta a poca distanza dall'albergo cui \u00e8 collegata anche tramite un corridoio sotterraneo.\nNei pressi dell'Albergo sono posti la piccola Chiesa della Madonna della Neve, il Giardino Botanico \"Vincenzo Rivera\", la stazione osservativa astronomica e l'Ostello Campo Imperatore."}
{"id": "3349620", "revid": "36426", "url": "https://it.wikipedia.org/wiki?curid=3349620", "title": "Jurij Leonovi\u010d Al'\u0161ic", "text": "Principalmente noto per essere il fondatore della metodologia d'arte drammatica nota con il nome di verticale del ruolo, risiede a Berlino dal 1992 e svolge la sua opera di pedagogia teatrale in tutta Europa.\nBiografia.\nNato ad Odessa, in Unione Sovietica, Alschitz proviene da una famiglia da sempre vissuta a contatto con il teatro. Sua madre era l'attrice Raisa Stavitskaja e suo padre era il celebre scenografo Leon Al'\u0161ic.\nAlschitz, riconosciuto per le sue specifiche modalit\u00e0 di affrontare le pratiche sceniche, ha sviluppato sia a livello teorico, sia a livello pratico, nuove metodologie per il training degli attori e dei registi, mettendo al centro della sua ricerca l'elemento pedagogico. Il segno distintivo della sua ricerca e del suo insegnamento \u00e8 l'internazionalit\u00e0, ossia l'incorporamento di elementi tratti da diverse tradizioni teatrali: dal teatro occidentale europeo alla grande tradizione russa, senza dimenticare il teatro orientale.\nIl lungo cammino che lo porter\u00e0 a diventare un grande teorico teatrale avr\u00e0 inizio all'Universit\u00e0 statale di Mosca, dove studier\u00e0 tra il 1969 e il 1973 con il prof. J.N. Malkowskij, uno degli ultimi dieci allievi di Stanislavskij ancora vivi e con il prof. Oleg Koudriachov. Successivamente, dopo numerose produzioni nei teatri statali di Mosca, Kiev, Odessa e Riga, egli frequenta l'accademia d'arte drammatica russa, il GITIS, diretto dai maestri Mikhail Butkevich e Anatolij Vasiliev, dove in seguito riuscir\u00e0 anche ad ottenere una cattedra.\nDopo essersi trasferito a Berlino nel 1992, Alschitz si concentra esclusivamente sull'aspetto pedagogico, in particolare svolgendo continua opera d'insegnamento ad attori e registi professionisti e tentando di sviluppare anche una pedagogia utile e proficua per gli insegnanti. Ha insegnato in Germania, Danimarca, Francia, Italia, Norvegia, Svezia e Spagna. Tra le sue molteplici docenze, ha insegnato anche presso la Staatlichen Hochschule f\u00fcr Musik und Darstellende Kunst (Stoccarda), la Folkwang Hochschule (Essen), la Berlin University of the Arts (Berlino), il Dramatiska Institutet (Stoccolma), la Civica Accademia d'Arte Drammatica - \"Nico Pepe\" (Udine), il Centro sperimentale di cinematografia (Roma), Pontedera Teatro e la Scuola d'arte drammatica \"Paolo Grassi\" (Milano).\nComposizione: il metodo Alschitz.\nIl teatro per Alschitz \u00e8 produzione di eventi in scena. \u00c8 perci\u00f2 fondamentale per l'orientamento dell'attore l'adottare una composizione per il suo spettacolo che abbia un inizio ben chiaro, la presenza di pi\u00f9 eventi (di cui uno che possa essere riconosciuto ed identificato come \"evento principale\") e un finale. Molte volte l'evento principale pu\u00f2 coincidere con il finale stesso o essere comunque situato in prossimit\u00e0 delle ultime parti dello spettacolo.\nTutte le parti di composizione devono avere un titolo, scelto personalmente dall'attore o dall'ensemble di attori. Questo titolo non solo si riveler\u00e0 un'utile mappatura per orientarsi nella pratica scenica, ma dovr\u00e0 essere scelto affinch\u00e9 stimoli gli apparati degli attori in scena per mezzo delle suggestioni e delle immagini che pu\u00f2 suscitare (non \u00e8 infrequente l'utilizzo di titoli di film, canzoni, opere teatrali, proverbi, ecc.).\nTutti gli esercizi di training per la preparazione dell'attore ideati da Jurij Alschitz durante la sua lunga carriera di insegnante sono finalizzati all'apprendimento, indotto o spontaneo, della composizione e in essi stessi sono sempre identificabili con chiarezza inizio, evento principale e finale.\nLa verticale del ruolo: l'attore autore del ruolo.\nJurij Alschitz nel suo libro \"La verticale del ruolo\", scritto con Christian Di Domenico (suo stretto collaboratore in molti laboratori teatrali internazionali per attori e registi professionisti), indica la verticale del ruolo come metodo di autopreparazione dell'attore alla parte da interpretare. Questa metodologia si muove su due fronti: quello orizzontale e quello verticale. Il fronte \"orizzontale\" \u00e8 quello dove l'attore \u00e8 impegnato a ricostruire, per mezzo di improvvisazioni sceniche, la sequenza di eventi oggettivi che caratterizzano il suo ruolo come fosse protagonista unico della storia in cui \u00e8 inserito. Il risultato finale di quest'opera di storytelling, che avviene a pi\u00f9 fasi, \u00e8 l'ottenere un mito che descriva efficacemente la storia del ruolo. Il fronte \"verticale\", invece, parte dalla ricerca di un tema (sempre indicato sotto forma di conflitto o domanda), presente nella drammaturgia del ruolo, che riesca a coinvolgere personalmente anche l'attore. Il risultato finale di questa lunga fase di lavoro porter\u00e0 ad una drammaturgia personale, formata dalla commistione tra il testo del ruolo e altri testi che parlano del tema prescelto (selezionabili da ogni forma d'arte, dal cinema alla letteratura). \u00c8 possibile inserire musiche, danze, pause e scegliere abiti che provochino ulteriormente l'apparato dell'attore che deve affrontare il ruolo senza pregiudizi di sorta (sostanzialmente, senza \"interpretare\" e \"recitare\" nell'accezione letterale dei termini) ma mettendosi a nudo con il tema. La drammaturgia personale (nella quale sar\u00e0 presente una \"frase verticale\", momento di massima tensione per l'apparato dell'attore) potr\u00e0 infine diventare una monoperformance di circa 40-50 minuti che possa poi nutrire artisticamente l'attore in vista del confronto con l'ensemble per la preparazione dello spettacolo. Solo allora, infatti, si potr\u00e0 iniziare un'adeguata analisi del testo prescelto con il regista."}
{"id": "3349622", "revid": "124388856", "url": "https://it.wikipedia.org/wiki?curid=3349622", "title": "Sinfonia n. 104 (Haydn)", "text": "La Sinfonia n. 104 \"London\" in Re maggiore (Hoboken1/104) \u00e8 l'ultima sinfonia di Joseph Haydn. \u00c8 l'ultima delle cosiddette sinfonie londinesi, ed \u00e8 comunemente nota (per antonomasia) come Londra.\nL'opera fu composta da Haydn mentre viveva a Londra nel 1795, e fu suonata per la prima volta al King's Theatre in the Haymarket di Londra il 13 aprile 1795, durante un concerto interamente consistente di opere di Haydn e diretto da Giovanni Battista Viotti con il compositore al cembalo. L'evento fu un successo; Haydn scrisse nel suo diario \"L'intera compagnia era molto soddisfatta e cos\u00ec pure io. Feci 4000 Gulden (moneta locale) quella sera: una cosa simile \u00e8 possibile solo in Inghilterra.\"\nPartitura.\nLa sinfonia prevede l'impiego di due flauti, due oboi, due clarinetti in la, due fagotti, due corni in re e sol, due trombe in re, timpani e archi.\nMovimenti.\nPrimo movimento.\nLa sinfonia si apre con una lenta e grande introduzione in Re minore, che conduce al vero e proprio primo movimento propriamente in Re maggiore. Questo \u00e8 in forma di sonata e parte in tempo tagliato. Il movimento \u00e8 monotematico: il secondo tema \u00e8 semplicemente il primo tema trasportato in La maggiore. L'esposizione \u00e8 in Re maggiore, con gli archi che suonano il primo tema. Il tema va avanti in La maggiore con i violini per formare un secondo tema; non c'\u00e8 modulazione collegata a questo cambiamento di tonalit\u00e0. L'esposizione si chiude con una codetta ed \u00e8 seguita dallo sviluppo che comincia in Si minore, usando il modello ritmico della seconda met\u00e0 del tema. Lo sviluppo termina con l'intera orchestra. Nella ricapitolazione, si sente nuovamente il primo tema in Re maggiore. Usa modelli imitativi dei violini nel secondo tema. Il pezzo si conclude con una coda, anch'essa in re maggiore.\nSecondo movimento.\nQuesto movimento, in Sol maggiore, comincia con il tema principale negli archi. Dopo questo, un breve episodio evidenziante La minore e Re minore conduce a una ripetizione modificata del tema principale sia negli archi che nei fagotti. Da qui, una seconda sezione comincia, modulando a varie altre tonalit\u00e0, compresi Sol minore e Mi bemolle maggiore, ma continua a rappresentare la melodia del primo tema. Dopo essere arrivata alla tonalit\u00e0 dominante di Sol maggiore, ritorna la musica della prima sezione. Il resto del movimento consiste di una modifica della prima sezione della musica, con numerosi cambiamenti nella ritmica e pi\u00f9 prominenza degli strumenti a fiato, specialmente i flauti.\nTerzo movimento.\nIl terzo movimento \u00e8 un minuetto e un trio in Re maggiore. La sezione minuetto consiste di una forma ternaria (ABA) con una sezione che sottolinea il tono, mente la seconda sezione visita la relativa tonalit\u00e0 minore (Si minore) e dominante (La maggiore). Il trio \u00e8 in Si bemolle maggiore, e usa abbondantemente l'oboe e il clarinetto. Come nel minuetto, questa sezione B del trio sottolinea la relativa tonalit\u00e0 minore (in questo caso, Sol minore). Il trio termina con una nuova transizione della tonalit\u00e0 dominante della chiave principale in preparazione al ritorno del minuetto.\nQuarto movimento.\nIl finale esuberante, in tempo veloce e in forma di sonata, comincia nella maniera della musica folcloristica, usando un basso ronzio ed un tema spesso ritenuto aver avuto origine da una canzone folcloristica croata. Lo sviluppo della sezione si sistema sulla dominante della tonalit\u00e0 principale, come \u00e8 tipico, ma la ricapitolazione non avviene immediatamente. Invece, lo sviluppo \u00e8 esteso con una sezione in Fa diesis minore, dopo la quale la ricapitolazione in re maggiore segue immediatamente."}
{"id": "3349625", "revid": "324143", "url": "https://it.wikipedia.org/wiki?curid=3349625", "title": "Serhij Pidpalyj", "text": "Carriera.\nClub.\nHa giocato con numerose squadre di club, chiudendo la carriera al Gomel.\nNazionale.\nConta 2 presenze con la nazionale russa."}
{"id": "3349627", "revid": "599013", "url": "https://it.wikipedia.org/wiki?curid=3349627", "title": "Nessuno mi pu\u00f2 giudicare", "text": ""}
{"id": "3349628", "revid": "297059", "url": "https://it.wikipedia.org/wiki?curid=3349628", "title": "Ritratto di Febo da Brescia", "text": "Il Ritratto di Febo da Brescia \u00e8 un dipinto a olio su tela (82x78 cm) di Lorenzo Lotto, databile al 1543-1544 e conservato nella Pinacoteca di Brera a Milano. \nStoria.\nL'opera \u00e8 documentata nel libro contabile di Lotto come commissionata nell'aprile 1543 dal nobile trevigiano Febo Bettignoli da Brescia e consegnata l'anno successivo, con pagamenti che compresero l'invio di due pavoni d'oro in segno di particolare apprezzamento. La commissione comprendeva anche il ritratto della moglie, Laura da Pola. Dopo la morte di Febo, nel 1547, il dipinto rest\u00f2 agli eredi della moglie, finch\u00e9 la casata si estinse nell'Ottocento. Nel 1859 allora la Pinacoteca di Brera, tramite l'intermediazione del pittore Francesco Hayez, acquist\u00f2 entrambe le tele e insieme anche il \"Ritratto di gentiluomo anziano coi guanti\".\nLe dimensioni leggermente pi\u00f9 piccole rispetto al ritratto della moglie fanno pensare che l'opera sia stata tagliata, probabilmente sul lato superiore.\nDescrizione e stile.\nI ritratti degli anni quaranta di Lotto sono caratterizzati da un'austera sobriet\u00e0. L'uomo \u00e8 ritratto a mezza figura su sfondo scuro, con una giacca foderata di pelliccia chiara, che evidenzia, con linee di forza, il volto barbuto. Una mano, dalla perfetta resa nei dettagli anatomici, regge un paio di guanti, mentre l'altra \u00e8 appoggiata su un piedistallo, sopra un fazzoletto bianco. I polsini bianchi ricamanti e gli anelli d'oro con gemme certificano, assieme all'abito, l'alto status sociale dell'uomo. \nLa formula compositiva \u00e8 assai diversa dal ritratto della moglie, pi\u00f9 esuberante, mentre in questo caso Lotto si avvicin\u00f2 all'eleganza aristocratica alla Tiziano. L'atteggiamento \u00e8 placido e statico.\nPrevalgono le tonalit\u00e0 scure, che danno maggior risalto, per contrasto, a quelle in luce, e il variare dei toni \u00e8 giocato su accostamenti caldi, comune ad altre opere dell'epoca come il \"Ritratto d'uomo con feltro\" (New York) e il \"Ritratto di gentiluomo anziano coi guanti\", pure a Brera."}
{"id": "3349635", "revid": "599013", "url": "https://it.wikipedia.org/wiki?curid=3349635", "title": "Religiose ospedaliere di San Giuseppe", "text": "Le religiose ospedaliere di San Giuseppe (in francese \"Religieuses Hospitali\u00e8res de Saint-Joseph\") sono un istituto religioso femminile di diritto pontificio: le suore di questa congregazione pospongono al loro nome la sigla R.H.S.J.\nStoria.\nLa congregazione sorse per iniziativa di J\u00e9r\u00f4me Le Royer de la Dauversi\u00e8re (1597-1659), esattore delle imposte a La Fl\u00e8che e benefattore dell'ospedale locale. Elabor\u00f2 il progetto di fondare un ospedale sull'isola di Montr\u00e9al (ancora disabitata) e di istituire una compagnia di religiose per gestirlo: nel 1634 Marie de La Ferre (ritenuta cofondatrice della congregazione) e Anne de Fourneau presero servizio nell'ospedale di La Fl\u00e8che e Le Royer le scelse per dare inizio alla nuova famiglia religiosa; con l'aiuto dei gesuiti, che redassero anche delle costituzioni per la comunit\u00e0, le donne vennero iniziate alla vita religiosa e presero il nome di Ospedaliere di San Giuseppe, in segno di devozione alla Sacra Famiglia.\nLuigi XIII concesse alle ospedaliere lettere patenti di riconoscimento e Claude de Rueil, vescovo di Angers, approv\u00f2 la compagnia il 19 ottobre 1643.\nIntanto Le Royer nel 1635 aveva incontrato a Parigi Jean-Jacques Olier e insieme avevano organizzarono l'invio di religiosi nella Nuova Francia: sorse cos\u00ec la colonia di Ville-Marie, il primo stabile insediamento europeo sull'isola di Montr\u00e9al. Nel 1659 le prime Ospedaliere di San Giuseppe partirono per il Canada.\nNel 1662 vennero introdotti i voti solenni, approvati da papa Alessandro VII nel 1666, che diedero un carattere monastico alla congregazione. Le religiose, che si diffusero rapidamente nelle Americhe e in Francia, si organizzarono in comunit\u00e0 autonome, senza legami giuridici con la casa madre:nel 1953 le case americane di Ospedaliere di San Giuseppe si riunirono in un'unica congregazione centralizzata e nel 1965 anche le case francesi aderirono all'unione.\nAttivit\u00e0 e diffusione.\nLe religiose si dedicano essenzialmente ad attivit\u00e0 di carattere assistenziale e sociale nei confronti degli ammalati.\nLa congregazione \u00e8 presente in Canada, Stati Uniti d'America, Per\u00f9, Messico, Repubblica Dominicana e Francia; la sede generalizia \u00e8 a Montr\u00e9al.\nAlla fine del 2008 la congregazione contava 294 religiose in 39 case."}
{"id": "3349636", "revid": "830939", "url": "https://it.wikipedia.org/wiki?curid=3349636", "title": "Istv\u00e1n B\u00e1ncsa", "text": "Fu il primo cardinale ungherese.\nBiografia.\nSono poche le notizie sulla sua giovent\u00f9: fu definito \u00abcommendevole per la vasta letteratura\u00bb. Fu nominato prevosto del capitolo di V\u00e1c e fu cancelliere del re B\u00e9la IV dal 1238 al 1240.\nNel 1241 intraprese un viaggio a Roma e fu nominato vescovo di V\u00e1c.\nIl 7 luglio 1243 fu promosso alla sede metropolitana di Strigonio.\nNel luglio del 1251 ebbe anche l'incarico di legato in Croazia e Dalmazia.\nNel dicembre del 1251 papa Innocenzo IV lo cre\u00f2 cardinale vescovo di Palestrina. Ritenne la cattedra arcivescovile di Strigonio come amministratore apostolico.\nPartecip\u00f2 all'elezione di papa Alessandro IV nel 1254, di papa Clemente IV nel 1264-1265 e di papa Gregorio X, il celebre Primo Conclave che si protrasse dal 1268 al 1271 e durante il quale mor\u00ec. Non \u00e8 certa la sua partecipazione all'elezione di papa Urbano IV nel 1261, poich\u00e9 all'inizio dell'elezione si trovava probabilmente in Ungheria.\nMor\u00ec a Roma e fu sepolto nella chiesa di Santa Balbina."}
{"id": "3349640", "revid": "729019", "url": "https://it.wikipedia.org/wiki?curid=3349640", "title": "Funicolare di Lanzo d'Intelvi", "text": "La funicolare Lanzo d'Intelvi-Santa Margherita era una funicolare italiana che collegava il borgo di Lanzo d'Intelvi a monte con il lago di Lugano a Santa Margherita di Valsolda a valle.\nStoria.\nNel 1902 alcuni cittadini luganesi e lanzesi costituirono un comitato promotore allo scopo di finanziare e realizzare una \"ferrovia funicolare\" tra la Valsolda e la Valle d'Intelvi, allo scopo precipuo di agevolare i flussi turistici nelle vallate.\nIl relativo progetto fu elaborato dall'ingegner Pfaltz, perfezionato dallo specialista ingegner Bucher e infine approvato dal Consiglio superiore dei lavori pubblici nella seduta del 21 giugno 1903. Per addivenire al progetto esecutivo occorse per\u00f2 attendere il regio decreto n. 55 del 27 gennaio 1907, con il quale venne approvata la convenzione stipulata il precedente 19 dicembre con la Societ\u00e0 Anonima della Ferrovia Funicolare pel Belvedere di Lanzo d'Intelvi, compagnia, a capitale misto pubblico e privato, controllata dalla Banca della Svizzera Italiana e compartecipata dalla Societ\u00e0 di Navigazione e Ferrovie pel Lago di Lugano (SNF), che assunse l'esercizio della funicolare.\nI lavori, affidati all'impresa Von Roll, erano per\u00f2 gi\u00e0 stati avviati: ottenuta l'approvazione del collaudo, il 29 settembre 1907 l'impianto venne ufficialmente inaugurato.\nLa convenzione d'esercizio venne rinnovata il 18 ottobre 1909 e approvata con regio decreto n. 449 del 28 ottobre successivo: in tale frangente la classificazione amministrativa dell'impianto fu mutata da \"ferrovia\" a \"tranvia\", con conseguente riduzione della concessione da 70 a 60 anni a far data dal 27 gennaio 1907.\nNegli anni cinquanta, grazie ai finanziamenti pubblici resi disponibili dalla legge 1225 del 2 agosto 1952, l'impianto fu sottoposto a un radicale ammodernamento, che comport\u00f2 la sostituzione delle funi di trazione, dei binari (furono implementate rotaie da 30\u00a0kg/m) e l'installazione di un nuovo argano Oerlikon a doppia puleggia: ci\u00f2 permise di aumentare la velocit\u00e0 a 1,8\u00a0m/s. In conseguenza di tali interventi, con decreto ministeriale 4 giugno 1957 la concessione fu assegnata ex novo a decorrere dal 1\u00ba luglio 1952; la durata della stessa venne in seguito prorogata di ulteriori 10 anni.\nFino al 1954 la funicolare svolse anche servizio merci.\nLa frequentazione ebbe un andamento ondivago: dopo il periodo d'oro della Belle \u00c9poque, le due guerre mondiali comportarono una contrazione, seguita da una ripresa nel secondo dopoguerra (attorno agli anni 1950 si assistette al raddoppio dei passeggeri trasportati rispetto al periodo anteguerra). Complice l'espansione della motorizzazione privata, a partire dal 1962 il numero dei passeggeri scese sotto le 30.000 unit\u00e0, che si ridussero ulteriormente a 17.000 gi\u00e0 nel 1965: ci\u00f2 pose seri problemi di gestione, considerata la sempre pi\u00f9 forte incidenza dei costi per il personale. Il trend peggior\u00f2 nel decennio seguente, sicch\u00e9 la funicolare cess\u00f2 l'esercizio il 19 settembre 1977, alla scadenza della concessione.\nNegli anni successivi, a pi\u00f9 riprese sorsero iniziative per il ripristino della funicolare, che portarono nel 1995 alla ripulitura della sede ferroviaria da sterpaglie e rifiuti in vista di un suo eventuale recupero e l'assegnazione della stessa alla Regione Lombardia. Le intenzioni sono per\u00f2 rimaste sulla carta.\nCaratteristiche.\nLa stazione inferiore della funicolare, posta a 277,32 metri sul livello del mare, sorge in localit\u00e0 Santa Margherita, presso la preesistente omonima chiesa, dove era stato predisposto un pontile per l'interscambio con i piroscafi della SNF. Con un andamento ad \"S\" la linea risaliva il monte, mantenendosi prossima al confine di Stato, affiancata da una scalinata di servizio di circa 4.000 gradini.\nLunga complessivamente 1.475\u00a0m, la funicolare era armata in origine con rotaie vignoles da 25\u00a0kg/m posate su traverse di ferro, formando un binario a scartamento metrico. Il raggio minimo delle curve risultava di 145 metri e lungo il percorso si incontravano in totale quindici ponti ad arco costruiti per superare le numerose vallette che tagliano la costa montuosa tra Valsolda e Intelvi.\nLa stazione terminale sorge in localit\u00e0 detta della Zocca, a 884,80 metri sul livello del mare, per un dislivello complessivo di 607,48\u00a0m. La pendenza massima era del 660 per mille.\nL'argano di trazione, alloggiato presso la stazione superiore, era azionato da una coppia di motori elettrici Oerlikon da 22\u00a0kW ciascuno (che fungevano da riserva l'uno dell'altro), alimentati con corrente trifase a 1.800\u00a0V 50\u00a0Hz. In caso di completa avaria o mancanza di elettricit\u00e0 era altres\u00ec presente un motore a scoppio.\nIl parco rotabile era costituito da due vetture, costruite dalla ditta Von Roll: del tutto prive di finestrini (erano infatti utilizzate solo durante la bella stagione), erano lunghe 8,26 metri e potevano trasportare 32 passeggeri seduti, dei quali 8 in prima classe e 24 in seconda; otto ulteriori passeggeri potevano prendere posto sul terrazzino opposto a quello su cui era presente il manovratore. Ogni corsa durava 18 minuti. A seguito dell'abbandono della linea, le vetture e buona parte degli apparati meccanici sono stati lasciati all'interno dei ruderi delle stazioni."}
{"id": "3349641", "revid": "834", "url": "https://it.wikipedia.org/wiki?curid=3349641", "title": "George McFarland", "text": "Biografia.\nNato nello stato del Texas, da Robert Emmett McFarland e Virginia Winifred Phillips, aveva due fratelli (Thomas e Roderick) e una sorella, Amanda. \nFin da piccolissimo comincia a lavorare nella pubblicit\u00e0, attraendo cos\u00ec l'attenzione di Hal Roach che era alla cerca di un \"sostituto\" di Joe Cobb per la serie delle \"Simpatiche canaglie\". Entrato nel 1932 a far parte del gruppo nel ruolo di \"Spanky\" ben presto vi si impone come il personaggio principale assieme a Carl \"Alfalfa\" Switzer. Alcune dei gesti e delle espressioni che lo rendono famoso gli sono suggeriti direttamente da Stan Laurel e Oliver Hardy, con i quali fa amicizia, trovandosi a lavorare negli stessi studi cinematografici.\nLavora anche per alcuni lungometraggi, inclusi \"O'shaugnessy's Boy\" (1935) con Jackie Cooper e Wallace Beery e \"Trail of the Lonesome Park\" (1936). Fallisce per\u00f2 il tentativo di tradurre il successo del suo ruolo nelle \"Simpatiche canaglie\" nel film \"General Spanky\" (1936). \nCon l'uscita dal gruppo delle \"Simpatiche canaglie\" nel 1942 per raggiunti limiti di et\u00e0, ha in pratica termine anche la carriera cinematografica di McFarland. Nella vita far\u00e0 i lavori pi\u00f9 diversi, come rappresentante di commercio dei prodotti pi\u00f9 disparati, dalle macchine alla Coca-Cola e al vino. Dal 1955 al 1960, conduce uno spettacolo televisivo per bambini per una televisione locale in Oklahoma.\nSposato con tre figli, muore nel 1993 per un attacco cardiaco, a 64 anni. Si erano appena iniziate le riprese del film \"Piccole canaglie\", ispirato alla vecchia serie, dove per interpretare il suo ruolo era stato scelto il piccolo Travis Tedford.\nDopo i funerali, il corpo di McFarland \u00e8 stato cremato."}
{"id": "3349645", "revid": "1543377", "url": "https://it.wikipedia.org/wiki?curid=3349645", "title": "Malattia di Austin", "text": "La malattia di Austin o mucosolfatidosi o malattia da deficienza multipla di solfatasi \u00e8 una rara malattia genetica dovuta ad un deficit multiplo di solfatasi. Questa patologia appartiene al gruppo delle malattie da accumulo lisosomiale.\nLa malattia \u00e8 molto rara ed ha una trasmissione autosomica recessiva, con un'incidenza stimata inferiore a 1/1.000.000 nati. Essa \u00e8 dovuta ad un deficit di molti enzimi della famiglia delle solfatasi; clinicamente si presenta in modo simile alle mucopolisaccaridosi MPSs.\nClinica.\nLa malattia \u00e8 fatale, e si presenta con danni neurologici e ritardo grave.\nGli enzimi che sono geneticamente carenti sono le solfatasi responsabili del metabolismo e del riciclaggio della totalit\u00e0 dei solfati dei mucopolissaccaridi contenenti zuccheri e lipidi all'interno del lisosoma.\nL'accumulo patologico dei lipidi e dei mucopolisaccaridi non metabolizzati all'interno dei lisosomi determina i sintomi della malattia. Nel mondo a tutto oggi sono stati segnalati solamente 40 casi di malattia di Austin dovuti a questa carenza plurima di sulfatasi.\nI sintomi di questa grave malattia comunemente compaiono fra uno e due anni di et\u00e0. I sintomi includono moderate manifestazioni facciali, sordit\u00e0, ittiosi, un ingrossamento del fegato e della milza (epatosplenomegalia).\nClinicamente la malattia associa i segni della leucodistrofia metacromatica (deficit di arilsulfatasi A), delle mucopolisaccaridosi (nelle MPS i tipi 2, 3A, 3D e 4 sono dovuti a deficit di sulfatasi) e dell'ittiosi legata all'X (da deficit di steroido-sulfatasi).\nInoltre, si verificano anomalie dello scheletro, come una curvatura delle ossa della colonna vertebrale. La pelle delle persone affette da questo disturbo, \u00e8 in genere molto secca. I bambini affetti da questo disturbo si sviluppano pi\u00f9 lentamente del normale e possono manifestare ritardi ad iniziare a parlare e nella capacit\u00e0 di camminare.\nDiagnosi.\nLa diagnosi si effettua valutando l'analisi dell'attivit\u00e0 enzimatica delle varie sulfatasi nei leucociti.\nTerapia.\nLa terapia causale \u00e8 sconosciuta, esistono solo trattamenti sintomatici."}
{"id": "3349646", "revid": "181699", "url": "https://it.wikipedia.org/wiki?curid=3349646", "title": "Ritratto di Laura da Pola", "text": "Il Ritratto di Laura da Pola \u00e8 un dipinto a olio su tela (90x75 cm) di Lorenzo Lotto, databile al 1543-1544 e conservato nella Pinacoteca di Brera a Milano. \nStoria.\nL'opera \u00e8 documentata nel libro contabile di Lotto come commissionata nell'aprile 1543 dal nobile trevigiano Febo Bettignoli da Brescia, in pendant col suo ritratto. I due ritratti furono consegnati l'anno successivo, con pagamenti che compresero anche l'invio di due pavoni d'oro in segno di particolare apprezzamento. Dopo la morte di Febo, nel 1547, i dipinti restarono agli eredi della moglie, finch\u00e9 la casata si estinse nell'Ottocento. Nel 1859 allora la Pinacoteca di Brera acquist\u00f2 entrambe le tele. \nDescrizione e stile.\nI ritratti degli anni quaranta di Lotto sono caratterizzati da un'austera sobriet\u00e0. Sebbene il ritratto della donna presenti una certa esuberanza, nel ricco ricamo dorato a rilievo della cuffia e della veste, nel delicato ventaglio di piume e nel drappo di velluto rosso dietro lo schienale del sedile, l'opera mostra un accordo cromatico prevalentemente impostato su colori smorzati e senza il ricorso alle complesse pose dei ritratti degli anni trenta (come il \"Ritratto di gentildonna nelle vesti di Lucrezia\"). \nLa donna all'et\u00e0 del ritratto aveva circa vent'anni ed \u00e8 ritratta tra tutti i simboli della sua nobilt\u00e0 e ricchezza, indugiando, come si \u00e8 detto, sui dettagli sfarzosi. Sullo sfondo scuro, animato da una tenda verde scostata, la donna sta seduta accanto a un inginocchiatoio, tenendo in mano un piccolo libro di preghiere e il ventaglio, e sembra nell'atto di alzarsi per andare incontro allo spettatore. Al collo porta un filo di preziose perle, mentre in vita ha una pesante catena d'oro.\nAlcuni espedienti tecnici dimostrano un'anticipazione di motivi dell'ultima fase del pittore, come le rapide pennellate in alcuni punti che suggeriscono la consistenza delle superfici e il rifrangersi della luce, soprattutto in dettagli come il ventaglio e i ricami."}
{"id": "3349647", "revid": "122327008", "url": "https://it.wikipedia.org/wiki?curid=3349647", "title": "David Kato", "text": "Ha lavorato per \"Sexual Minorities Uganda\" (SMUG), organizzazione non governativa con sede a Kampala impegnata per la protezione delle persone LGBT in un paese in cui l'omosessualit\u00e0 \u00e8 ancora considerata reato. \u00c8 stato assassinato all'inizio del 2011, poco dopo aver vinto una causa contro una rivista che aveva pubblicato il suo nome e la fotografia identificandolo come omosessuale e chiedendone per questo l'assassinio.\nBiografia.\nIl pi\u00f9 giovane di due gemelli, motivo per cui come da tradizione ugandese ha preso il secondo nome Kato, David ha studiato al \"King's College Budo\" e fra il 1987 ed il 1989 all\"'Institute of Teacher Education Kyambogo\" dove ha conseguito il diploma da insegnante. Per alcuni anni della sua giovinezza si \u00e8 trasferito a Johannesburg nel periodo della fine dell'apartheid. La sua permanenza in Sudafrica, dove ha visto lentamente cadere i divieti riguardanti l'omosessualit\u00e0 e la nascita di un dibattito sui diritti delle persone LGBT, hanno profondamente segnato la sua vita e le sue battaglie da attivista.\nNel 1998, non molto tempo dopo il suo ritorno in Uganda, \u00e8 stato arrestato e tenuto in carcere per una settimana con accuse relative al suo attivismo. Diventato uno dei personaggi chiave dell'attivismo LGBT ugandese \u00e8 stato uno dei membri fondatori dello SMUG. Nel 2010 aveva lasciato il suo lavoro da insegnante per concentrarsi a tempo pieno nel suo lavoro con lo SMUG, soprattutto alla luce della recrudescenza e del numero sempre maggiore di episodi di omofobia che sono seguiti (Uganda Anti-Homosexuality Bill). Il 27-28 novembre 2010 ha partecipato al IV Congresso dell'Associazione Radicale Certi Diritti alla quale si \u00e8 iscritto.\nIl caso \"Rolling Stone\".\nKato \u00e8 stato una delle 100 persone i cui nomi e le cui immagini sono state pubblicate nell'ottobre 2010 dal tabloid ugandese Rolling Stone che ne chiedeva l'esecuzione in quanto omosessuali. Kato, con Kasha Jacqueline e Pepe Julian Onziema, altri due membri dello SMUG, ha denunciato la rivista per far s\u00ec che interrompesse la pubblicazione delle foto e dei nomi di persone omosessuali o presunte tali. Le foto, accompagnate dagli indirizzi di ognuna delle persone ritratte, erano state pubblicate sotto il titolo \"Impiccateli\". La petizione \u00e8 stata accolta ed il 2 novembre 2010 il tribunale ha imposto alla rivista di cessare la pubblicazione di foto ed indirizzi.\nNei giorni successivi Giles Muhame, redattore capo di \"Rolling Stones\", ha dichiarato: \"\"Non ho letto l'ingiunzione della corte ma la guerra nei confronti dei gay deve continuare e continuer\u00e0. Dobbiamo proteggere i nostri figli dalla minaccia che rappresentano questi sporchi omosessuali\". Il 3 gennaio 2011 l'Alta Corte di Giustizia attraverso una sentenza di Kibuuka Musoke si \u00e8 espressa con una sentenza secondo la quale la pubblicazione delle liste della rivista \"Rolling Stone\" e la relativa incitazione alla violenza della stessa hanno rappresentato una minaccia alla libert\u00e0 ed ai diritti umani fondamentali di tutte le persone coinvolte, attaccando il loro diritto alla dignit\u00e0 umana e violando il diritto costituzionale alla privacy. La corte ha condannato la rivista a pagare a Kato e ad ognuno degli altri due querelanti un risarcimento di milione e mezzo di scellini ugandesi.\nL'assassinio.\nIl 26 gennaio 2011 attorno alle 14:00 EAT (11:00 UTC) mentre parlava al telefono con Pepe Julian Onziema, membro dello SMUG, Kato \u00e8 stato aggredito nella sua casa a Bakusa da almeno un uomo che lo ha colpito due volte alla testa con un martello; Kato \u00e8 morto pi\u00f9 tardi nella strada per il Kawolo Hospital. I colleghi di Kato hanno riferito che l'attivista aveva parlato di un aumento di minacce e molestie dopo la vittoria in tribunale e di credere che il suo orientamento sessuale ed il suo impegno nella lotta per i diritti delle persone omosessuali siano stati il motivo del suo assassinio. Dopo l'assassinio di David sia Human Rights Watch che Amnesty International hanno richiesto delle indagini approfondite ed imparziali per il suo caso, oltre che la protezione degli attivisti LGBT. Successivamente \u00e8 stata riportata una dichiarazione di James Nsaba Buturo, il Ministro ugandese dell'Etica e dell'Integrit\u00e0, che avrebbe dichiarato \"Gli omosessuali possono scordarsi i diritti umani\".\nArresti.\nUn portavoce della polizia inizialmente ha indicato come possibili responsabili dell'assassinio di Kato una banda di ladri che nei due mesi precedenti avrebbe presumibilmente ucciso almeno altre 10 persone. La polizia ha inizialmente arrestato un sospetto, l'autista di Kato, e ne cercava un altro. Il 2 febbraio 2011 la polizia ha annunciato l'arresto di Nsubuga Enock dicendo inoltre che avrebbe confessato l'omicidio. I poliziotti hanno descritto Enock, di professione giardiniere, come un ladro ben noto alle forze dell'ordine ma sul suo presunto movente lo stesso ha dichiarato: \"Non \u00e8 stata una rapina ma non l'ho ucciso neanche perch\u00e9 era un attivista. \u00c8 successo a causa di un diverbio personale ma non posso dire pi\u00f9 di questo\"\". Una fonte interna alla polizia ha affermato all\"'Uganda Monitor\" che Enock avrebbe ucciso David perch\u00e9 quest'ultimo non voleva pagarlo per dei favori sessuali. Questa versione fornita dalla polizia ugandese ha suscitato molti dubbi nelle associazioni internazionali che si occupano di diritti umani.\nFunerali.\nI funerali di David si sono tenuti il 28 gennaio 2011 a Nakawala alla presenza della famiglia, degli amici e dei colleghi d'attivismo, molti dei quali indossavano magliette con la sua foto sul petto, la frase portoghese \u00abla luta continua\u00bb (\"la lotta continua\") sulla schiena e la bandiera arcobaleno sulle maniche. Nonostante ci\u00f2 il sacerdote, durante la cerimonia, ha predicato contro i gay e le lesbiche citando Sodoma e Gomorra prima che gli attivisti salissero sul pulpito per strappargli il microfono obbligandolo a rifugiarsi nella casa del padre di Kato. Un attivista ha esclamato in preda all'ira: \"\"Chi sei tu per giudicare gli altri?\" ma gli abitanti del villaggio si sono schierati dalla parte del sacerdote non appena, ancora durante la funzione, sono esplosi i disordini. Successivamente gli abitanti si sono rifiutati di seppellire Kato e la sepoltura \u00e8 stata eseguita dai suoi amici e colleghi. Al posto del sacerdote andatosene dopo gli scontri, Christopher Ssenyonjo, vescovo scomunicato dalla Chiesa Anglicana d'Uganda, ha officiato la cerimonia di sepoltura.\nReazioni.\nL'omicidio \u00e8 stato denunciato da Human Rights Watch che attraverso, Maria Burnett, ha dichiarato che \"la morte di David Kato \u00e8 una tragica perdita per le persone che lottano per i diritti umani\". Amnesty International si \u00e8 detta sgomenta per lo scioccante assassinio di David Kato ed ha chiesto un'indagine credibile e imparziale sul suo assassinio ed al governo ugandese sicurezza e protezione per gli altri attivisti per i diritti degli omosessuali.\nIl presidente Barack Obama, il segretario di Stato Hillary Clinton e il Dipartimento di Stato USA insieme all'Unione europea hanno condannato l'omicidio e hanno esortato le autorit\u00e0 dell'Uganda ad indagare sull'assassinio ed a schierarsi apertamente contro l'omofobia e transfobia. \"Sono profondamente rattristato di sapere del suo omicidio\", ha detto Obama. \"David ha dimostrato grande coraggio nello schierarsi apertamente contro l'odio. Era un grande testimone dei valori di uguaglianza e libert\u00e0\".\nRowan Williams, l'Arcivescovo anglicano di Canterbury, ha parlato a nome della Comunione Anglicana, \"Questo tipo di violenza \u00e8 stato pi\u00f9 volte condannato dalla Comunione anglicana in tutto il mondo. Questo avvenimento rende ancora pi\u00f9 importante che il governo britannico garantisca l'asilo ai rifugiati LGBT che ne fanno richiesta. \u00c8 un'occasione per fare un bilancio molto duro e ad affrontare gli ostacoli che mettono in pericolo le vite di uomini e donne appartenenti alle minoranze legate all'orientamento sessuale.\"\nPer il suo presunto ruolo nell'omicidio di Kato, il redattore di \"Rolling Stone\" Giles Muhame ha dichiarato: \"Quando chiedevamo l'impiccagione per le persone omosessuali intendevamo che ci\u00f2 dovesse avvenire dopo un regolare processo. Non ho mai detto che dovessero essere uccisi a sangue freddo\". Tuttavia ha dichiarato: \"Su questa storia non ho rimpianti. Abbiamo solo denunciato delle persone che stavano facendo del male.\"\""}
{"id": "3349648", "revid": "79968", "url": "https://it.wikipedia.org/wiki?curid=3349648", "title": "Giuseppe Antonicelli", "text": "Biografia.\nFu molto attivo in Italia, soprattutto nel settore dell'opera lirica, dagli anni 1920 agli anni 1950. Diresse nella maggior parte dei teatri d'opera italiani con maggior fraquenza al Teatro alla Scala di Milano, al Teatro Regio di Torino, al Teatro San Carlo di Napoli, al Teatro La Fenice di Venezia, al Teatro Donizetti di Bergamo, al Teatro Nuovo di Torino e al Teatro Lirico Giuseppe Verdi di Trieste. Diresse poi ben 158 rappresentazioni al Metropolitan Opera House di New York City nel periodo 1948-1950."}
{"id": "3349650", "revid": "339392", "url": "https://it.wikipedia.org/wiki?curid=3349650", "title": "House of Mouse - Il bianco Natale di Topolino", "text": ""}
{"id": "3349651", "revid": "38488350", "url": "https://it.wikipedia.org/wiki?curid=3349651", "title": "House of Mouse - Topolino e i Cattivi Disney", "text": ""}
{"id": "3349654", "revid": "2043126", "url": "https://it.wikipedia.org/wiki?curid=3349654", "title": "FA Cup 1923-1924", "text": "La FA Cup 1923-1924 \u00e8 stata la quarantanovesima edizione della competizione pi\u00f9 antica del mondo. \u00c8 stata vinta dal Newcastle United nella finale contro l'Aston Villa.\nCalendario.\nIl torneo principale, in cui entrano nella competizione i club del primo e secondo livello della piramide calcistica inglese, \u00e8 preceduto da due turni preliminari e sei turni di qualificazione.\nIn caso di pareggio dopo i novanta minuti, \u00e8 prevista la ripetizione della gara, invertendo il campo. In caso di ulteriore pareggio si procede con altre ripetizioni, in campo neutro, fin quando una squadra non risulti vincitrice.\nLe semifinali e la finale si disputano tutte in campo neutro.\nPrimo turno.\n40 club su 44 di First e Second Division entrano nel sorteggio di questo turno. Le restanti 4 squadre erano state sorteggiate al quinto turno di qualificazione (, , e ); mentre 12 squadre delle divisioni inferiori furono sorteggiate per entrare al primo turno, senza disputare la fase di qualificazione, cos\u00ec da avere 64 squadre nella fase finale: , , , , , , , , , e dalla Third Division e il club dilettantistico ."}
{"id": "3349660", "revid": "73843", "url": "https://it.wikipedia.org/wiki?curid=3349660", "title": "FA Cup 1924-1925", "text": "La FA Cup 1924-1925, \u00e8 stata la 50\u00aa edizione della principale coppa nazionale inglese, nonch\u00e8 della pi\u00f9 antica competizione calcistica del mondo. Il trofeo fu vinto per la quarta volta dallo Sheffield United, che nella finale disputata a Wembley, super\u00f2 con il punteggio di 1-0 i gallesi del , seconda squadra non inglese a disputare una finale di coppa dopo gli scozzesi del Queen's Park nel 1884-85.\nCalendario.\nIl torneo principale, in cui entrano nella competizione i club del primo e secondo livello della piramide calcistica inglese, era preceduto da due turni preliminari e sei turni di qualificazione.\nIn caso di pareggio dopo i novanta minuti, era prevista la ripetizione della gara, invertendo il campo. In caso di ulteriore pareggio si procedeva con altre ripetizioni, in campo neutro, fin quando una squadra non risultava vincitrice.\nLe semifinali e la finale si disputavano tutte in campo neutro.\nPrimo Turno.\n42 club su 44 di First e Second Division (eccetto e partiti dal quinto turno di qualificazione), entrano in lizza a partire da questo turno, insieme alle 12 squadre provenienti dai turni di qualificazione, a 9 sorteggiate fra quelle di Third Division South (Watford, Brighton &amp; Hove Albion, Luton Town, Swindon Town, Northampton Town, Bristol City, Millwall, Swansea Town e Plymouth Argyle) e alla compagine dilettantistica del , cos\u00ec da avere 64 squadre nella fase finale. "}
{"id": "3349667", "revid": "767487", "url": "https://it.wikipedia.org/wiki?curid=3349667", "title": "Xavier Gil", "text": "Carriera.\nClub.\nDopo aver giocato con l'Andorra, nel 2007 si trasferisce al Santa Coloma, squadra in cui gi\u00e0 aveva militato dal 2003 al 2004.\nNazionale.\nConta 3 presenze con la nazionale andorrana."}
{"id": "3349669", "revid": "228587", "url": "https://it.wikipedia.org/wiki?curid=3349669", "title": "Clive Barker's Undying", "text": "Clive Barker's Undying \u00e8 uno sparatutto in prima persona prodotto e distribuito dalla Electronic Arts nel 2001. Il suo ideatore \u00e8 il maestro dell'incubo Clive Barker, il quale ha anche prestato la sua voce per il personaggio di Ambrose Covenant.\nIl gioco vanta una grafica d'avanguardia grazie all'utilizzo del motore grafico di Unreal, e un'immensa variet\u00e0 di mappe esplorabili.\nTrama.\nProtagonista del gioco \u00e8 un irlandese di nome Patrick Galloway, ex-veterano nella Prima guerra mondiale. Durante il conflitto, Patrick si trov\u00f2 a fronteggiare la trib\u00f9 dei Trsanti, nella fattispecie un loro stregone che us\u00f2 uno speciale amuleto (la pietra di Gel'Ziabar) per contrastarlo. Dopo la battaglia, Jeremiah Covenant, suo commilitone che lo aveva salvato, gli don\u00f2 lo stesso amuleto.\nOttobre 1923. Dopo aver ricevuto una lettera d'aiuto da Jeremiah, Patrick si reca al suo maniero, su un'isola abbandonata, per trovarlo in una condizione di salute estremamente precaria. Jeremiah rivela a Patrick la storia della sua famiglia: lui e i suoi fratelli, da piccoli, hanno trovato un vecchio libro di magia occulta nella biblioteca, e hanno pronunciato un rituale davanti al misterioso cerchio di pietre dell'isola. Questo rituale di evocazione del Re Non-Morente (the Undying King), fatto per gioco, trasforma i caratteri dei fratelli e le sorelle di Jeremiah, che sono impazziti al punto da uccidersi gli uni gli altri o andati incontro a una morte prematura. Ora i Covenant sono risorti come non-morti, e stanno cercando di uccidere Jeremiah e di completare il rituale, che permetter\u00e0 al Re Non-Morente di camminare di nuovo sulla Terra. Patrick dovr\u00e0 quindi eliminare i fratelli Covenant e fronteggiare ancora una volta un rivale del passato Otto Keisinger, che non contento di aver fatto accusare Patrick della morte di sua moglie e di esiliarlo fuori dall'Irlanda, sembra determinato a volerlo morto.\nModalit\u00e0 di gioco.\nIl gameplay appare molto equilibrato per ci\u00f2 che riguarda l'esplorazione e il combattimento. Procedendo nel gioco, Patrick avr\u00e0 l'opportunit\u00e0 di conversare con gli abitanti dell'isola e di trovare dei documenti. Gli indizi vengono trascritti sul diario di Patrick, che il giocatore pu\u00f2 consultare in qualsiasi momento premendo F3. Il diario tiene anche nota di tutte le armi e gli incantesimi che si guadagnano nel corso del gioco, fornendo una breve spiegazione. Vi \u00e8 anche un sistema di inventario, che consente di utilizzare kit medici e altri oggetti bonus raccolti nel corso dell'avventura.\nIl combattimento contro i mostri prevede l'utilizzo di armi e incantesimi, nonch\u00e9 un minimo di tattica: infatti, non \u00e8 necessario solo sparare all'impazzata, ma anche schivare, correre e scegliere adeguatamente l'equipaggiamento da utilizzare. Gli incantesimi utilizzabili da Patrick sono sia offensivi che difensivi, il loro uso consuma mana e possono essere potenziati utilizzando speciali cristalli magenta, gli Amplificatori.\nBoss.\nLizbeth Covenant.\nLa pi\u00f9 piccola dei Covenant. Patrick dovr\u00e0 affrontarla nelle catacombe dell'antico monastero dell'isola, dopo aver recuperato la Falce dei Celti per mezzo di un portale verso il passato.\nLizbeth invia dei mostri contro Patrick, mentre lo insegue all'interno di una grande sala lanciandogli pietre o colpendolo con i suoi artigli a distanza ravvicinata. Quando Lizbeth \u00e8 prossima alla morte, entrer\u00e0 in una sorta di furia omicida in cui sar\u00e0 molto pi\u00f9 veloce di prima. Dopo altri danni, bisogner\u00e0 infliggerle il colpo di grazia decapitandola con la Falce. Viene infine mostrata una scena in cui Patrick porta la testa mozzata di Lizbeth sopra un dirupo, mentre questa continua a lanciargli delle maledizioni, la passa su un braciere li vicino per accenderla e la getta via.\nAaron Covenant.\nL'artista della famiglia, Aaron ha un rapporto conflittuale con la sorella Bethany, che la porter\u00e0 a torturarlo brutalmente e strappargli la mandibola per non dargli pace. Inizialmente si aggira per la casa come uno spettro, attaccando Patrick e sfuggendo ad ogni tipo di attacco, Solo dopo che Patrick ricongiunger\u00e0 la mandibola al corpo sfigurato di Aaron potr\u00e0 finalmente affrontarlo e sconfiggerlo una volta per tutte.\nAmbrose Covenant.\nIl pirata della famiglia. Dopo aver ucciso il padre e datosi per morto, Ambrose ritorna con i suoi alleati Trsanti per incontrare Jeremiah. Patrick lo affronter\u00e0 in una delle sale del maniero, dopo avergli consegnato la Pietra di Gel'Ziabar in cambio della vita di Jeremiah. Ambrose non rispetter\u00e0 il patto e con un colpo della sua pesante alabarda uccider\u00e0 Jeremiah per poi usare il potere della pietra e diventare un mostro gigantesco.\nAmbrose cercher\u00e0 di colpire Patrick con la sua alabarda, e l'unica cosa che il giocatore potr\u00e0 fare \u00e8 schivare i suoi colpi finch\u00e9 il boss non sar\u00e0 distratto da una strana creatura. A quel punto, sparando alla pietra di Gel'Ziabar sull'alabarda, Ambrose perder\u00e0 temporaneamente i suoi poteri dando al giocatore il tempo di decapitarlo con la Falce.\nBethany Covenant.\nOssessionata dall'occulto, Bethany ha conosciuto personaggi autorevoli dell'epoca in modo da poterne carpire i segreti (tra di essi spicca persino il nome di Aleister Crowley), terminando la sua esperienza (e la sua vita) per mano di Otto Keisinger, che la relega in una dimensione chiamata Autunno Eterno, dove vivono creature mortali e trib\u00f9 primitive intente a farsi guerra tra di loro. Patrick verr\u00e0 catapultato nella dimensione in questione e solo in essa riesce a trovare e sconfiggere Bethany. La rivelazione dopo la sua morte apre gli occhi di Patrick, scoprendo di essere stato coinvolto in qualcosa di pi\u00f9 grande di lui, ordito da una mente sudbola e perversa.\nOtto Keisinger.\nOccultista e viaggiatore di mondi paralleli, scopre la dimensione di Oneiros, della quale si autoproclama il sovrano e padrone. Patrick lo reincontra per l'ultima volta, imputando a lui la colpa della maledizione dei Covenant. La sua morte porter\u00e0 gioia e ringraziamento da parte degli abitanti di Oneiros nei confronti di Patrick, che lo rimanderanno nella sua dimensione originale con un dono magico."}
{"id": "3349673", "revid": "287204", "url": "https://it.wikipedia.org/wiki?curid=3349673", "title": "9191 Hokuto", "text": "9191 Hokuto \u00e8 un asteroide della fascia principale. Scoperto nel 1991, presenta un'orbita caratterizzata da un semiasse maggiore pari a 2,5991092\u00a0UA e da un'eccentricit\u00e0 di 0,1136949, inclinata di 11,91458\u00b0 rispetto all'eclittica.\nL'asteroide \u00e8 dedicato all'omonima citt\u00e0 giapponese della prefettura di Yamanashi, luogo nat\u00eco dello scopritore."}
{"id": "3349677", "revid": "1318658", "url": "https://it.wikipedia.org/wiki?curid=3349677", "title": "FA Cup 1925-1926", "text": "La FA Cup 1925-1926, \u00e8 stata la 51\u00aa edizione della principale coppa nazionale inglese, nonch\u00e9 della pi\u00f9 antica competizione calcistica del mondo. Il trofeo fu vinto per la seconda volta dal Bolton Wanderers, che nella finale disputata a Wembley, super\u00f2 il con il punteggio di 1-0.\nCalendario.\nIl torneo principale era preceduto da due turni preliminari e quattro turni di qualificazione, mentre la competizione vera e propria, prevedeva sei turni (con i club di First e Second Division che entravano in lizza a partire dal terzo turno), prima di semifinali e finale.\nIn caso di pareggio dopo i novanta minuti, era prevista la ripetizione della gara, invertendo il campo. In caso di ulteriore pareggio si procedeva con altre ripetizioni, in campo neutro, fin quando una squadra non risultava vincitrice.\nLe semifinali e la finale si disputavano tutte in campo neutro."}
{"id": "3349678", "revid": "709565", "url": "https://it.wikipedia.org/wiki?curid=3349678", "title": "Saturn Award per il miglior film internazionale", "text": "Il Saturn Award per il miglior film internazionale (\"Best International Film\" o \"Best Foreign Film\") \u00e8 un premio assegnato annualmente nel corso dei Saturn Awards dal 1980 ad oggi. Il premio \u00e8 stato eliminato dopo il 1983 e reintrodotto nel 2007.\nVincitori e candidati.\nI vincitori sono indicati in grassetto."}
{"id": "3349679", "revid": "179980", "url": "https://it.wikipedia.org/wiki?curid=3349679", "title": "Convitato di pietra", "text": ""}
{"id": "3349685", "revid": "1305772", "url": "https://it.wikipedia.org/wiki?curid=3349685", "title": "Persistenza", "text": ""}
{"id": "3349688", "revid": "1310927", "url": "https://it.wikipedia.org/wiki?curid=3349688", "title": "Fotbal Club Olimpia Satu Mare", "text": "Il Fotbal Club Olimpia Satu Mare \u00e8 una societ\u00e0 calcistica rumena con sede nella citt\u00e0 di Satu Mare, fondata nel 1921 e gioca nella stagione 2010-2011 in Liga IV.\nStoria.\nFondato nel 1921, il club partecipa alle fasi provinciali del campionato. Vince nel 1926 il proprio girone e viene ammesso alle finali nazionali dove viene sconfitto ai quarti dal Chinezul Timi\u0219oara (futuro campione) 6-1. Nel 1934, a seguito della riforma del campionato, viene ammesso in Divizia B, ottenendo una promozione al termine della stagione 1936-37. Nel massimo campionato disputa una sola stagione, arrivando ultima nel proprio girone e venendo perci\u00f2 retrocessa.\nDopo la seconda guerra mondiale la storia del club \u00e8 caratterizzata da fusioni, riorganizzazoni societarie, scandali e in generale ha disputato campionati nelle serie minori. A partire dall'inizio degli anni 70 ha ricominciato ad essere competitivo: dopo aver disputato buoni campionati nella seconda serie, al termine della stagione 1973-74 viene promosso in Divizia A, vincendo il proprio girone con 9 punti di vantaggio. Il nono posto col quale termina il primo campionato rimane il miglior risultato della storia del club. Nel 1978 raggiunge la finale di Coppa di Romania perdendo contro l'Universitatea Craiova 3-1\nNel 1980 viene retrocesso in Divizia B e nel 1993, a causa di uno scandalo grazie al quale viene penalizzato di 4 punti, in Divizia C. Nella terza serie rimane due anni, torna prima in Divizia B e successivamente, nella stagione 1998-99 in Divizia A, dove rimane solo un anno, avendo concluso il campionato all'ultimo posto con soli 13 punti conquistati.\nNegli anni 2000 continua il declino fino alla retrocessione in Liga IV.\nNomi ufficiali.\nIl club ha assunto i seguenti nomi\nStadio.\nIl club gioca gli incontri casalinghi nello Stadionul Olimpia, impianto costruito nel 1942 dotato di pista di atletica per una capienza di 18.000 spettatori"}
{"id": "3349689", "revid": "729019", "url": "https://it.wikipedia.org/wiki?curid=3349689", "title": "Battaglia del San Lorenzo", "text": "La battaglia del San Lorenzo (St. Lawrence in lingua inglese) \u00e8 il nome con il quale sono conosciute una serie di azioni condotte da sommergibili e da navi antisommergibile nel basso San Lorenzo, nel golfo omonimo, nello stretto di Belle Isle ed in quello di Caboto tra il maggio 1942 ed il novembre 1944. In questo periodo, gli U-Boote tedeschi affondarono un certo numero di navi mercantili e tre navi da guerra canadesi.\nNel periodo tra le due guerre, le precarie condizioni economiche ed il senso di sicurezza dovuto alla vicinanza con gli Stati Uniti, fece s\u00ec che la Royal Canadian Navy (RCN) venisse ridotta a soli sei cacciatorpediniere ed alcuni dragamine, rendendola di fatto incapace a difendere le proprie acque costiere. Tuttavia, alla fine delle ostilit\u00e0, la RCN era la terza flotta alleata per dimensioni nel mondo, potendo contare su circa 100\u00a0000 effettivi (tra uomini e donne) ed una forza di 400 navi. All'inizio della guerra, la marina canadese aveva dato la priorit\u00e0 alle rotte dei convogli del Nord Atlantico.\nPrimavera 1942.\nLa Kriegsmarine non aveva piani di attacco alle navi mercantili nel fiume e nel golfo di San Lorenzo, nonostante il fatto che i convogli si formassero proprio fuori Halifax e Sydney. Di conseguenza, le prime azioni furono piuttosto casuali.\nIl primo attacco venne sferrato il 10 giugno 1942 dall\"'U-553\", che silur\u00f2 ed affond\u00f2 il cargo britannico \"Nicoya\" alla foce del fiume San Lorenzo, diversi chilometri al largo dell'isola di Anticosti. Poche ore dopo, sempre nella stessa zona, lo stesso sommergibile affond\u00f2 anche il cargo olandese Leto. Dopo queste due vittorie, l'\"U-553\" lasci\u00f2 il golfo e torn\u00f2 nell'Atlantico settentrionale, per continuare la crociera prestabilita.\nPrima di questi affondamenti, il golfo ed il fiume San Lorenzo erano stati sorvegliati da solo quattro unit\u00e0 della RCN. In particolare, si trattava di un dragamine della classe Bangor, due motolance della Fairmile Marine ed uno yacht armato: si trattava di una forza chiaramente inadeguata, e per questo motivo i canadesi decisero di schierare anche cinque corvette della classe Flower. Nonostante questo, per\u00f2, le forze della RCN rimanevano scarse.\nL'incidente rivel\u00f2 che la marina canadese non aveva le risorse necessarie per far fronte alla situazione e ci fu la richiesta di ritirare le unit\u00e0 navali in Atlantico per assegnarle alla difesa delle acque nazionali. Nonostante questo la priorit\u00e0 della RCN rimase solo quella di scorta ai convogli diretti verso Gran Bretagna, Unione Sovietica e Nord Africa.\nParecchie unit\u00e0 di scorta britanniche affiancarono le navi canadesi per diversi mesi del 1942, con i convogli che venivano formati presso le basi navali di HMCS Chaleur II, a Qu\u00e9bec, di HMCS Fort Ramsay a Gasp\u00e9 e di HMCS Protector a Sydney. L'aviazione canadese sorvegli\u00f2 le operazioni navali con velivoli che operavano dalle basi di Mont-Joli, Bagotville, Chatham, Mount Pleasant, Charlottetown, Summerside, Debert, e Sydney, oltre che da varie piste civili, come quelle sulle isole della Maddalena.\nI residenti lungo la costa di Gasp\u00e9, del golfo di San Lorenzo e del fiume San Lorenzo, erano terrorizzati dalle azioni di guerra nelle loro acque. Il governo canadese quindi decise di censurare le notizie riguardanti questi fatti, proibendo ai media di parlarne. Venne applicato l'oscuramento ed unit\u00e0 dell'esercito furono inviate a proteggere le coste e le linee ferroviarie.\nEstate 1942.\nIl 6 luglio l\"'U-132\" affond\u00f2 tre mercantili presso la penisola Gasp\u00e9 e ne danneggi\u00f2 un altro il 20 luglio. In entrambi i casi riusc\u00ec a sfuggire alla caccia del dragamine HMCS \"Drummondville\". Ci furono ulteriori attacchi tedeschi in agosto, presso alcuni porti in Labrador e nel Dominion di Terranova e ad un convoglio nello stretto di Belle Isle, nel quale fu danneggiato l'USS \"Laramie\".\nIn settembre tre U-Boot effettuarono un raid nel San Lorenzo. L'\"U-517\" affond\u00f2 nove navi e ne danneggi\u00f2 una decima in due settimane, sfuggendo alle navi di scorta e riuscendo ad affondare la HMCS \"Charlottetown\" l'11 settembre. L\"'U-165\", oggetto di infruttuosi attacchi da parte dei velivoli canadesi, riusc\u00ec ad affondare solo lo yacht armato HMCS \"Raccoon\".\nI continui attacchi chiusero di fatto al traffico marittimo transatlantico il fiume ed il golfo di San Lorenzo, consentendo solo la navigazione costiera. In pratica, nonostante questo \"embargo\" indebolisse le ferrovie canadesi verso Sydney ed Halifax, semplific\u00f2 la gestione dei convogli atlantici. L'embargo dur\u00f2 fino agli inizi del 1944.\nAutunno 1942.\nIn ottobre, il traghetto passeggeri SS \"Caribou\", della Newfoundland Railway venne silurato dall\"'U-69\" nello stretto di Caboto, tra Newfoundland e la Nuova Scozia provocando molte vittime. Il sommergibile tedesco riusc\u00ec a sfuggire alla caccia della HMCS \"Grandmere\", appartenente alla classe Bangor. In novembre, l'\"U-518\" affond\u00f2 due navi per il trasporto di metalli presso la penisola di Bell, nella baia di Concezione. Nonostante l'attacco di un aereo da pattugliamento canadese, il sommergibile riusc\u00ec anche a far sbarcare una spia a New Carlisle, che fu poi catturata poco dopo presso la stazione ferroviaria della citt\u00e0.\nLe perdite subite dalla flotta sottomarina tedesca nel corso del 1942 in seguito all'entrata in guerra degli Stati Uniti nella battaglia dell'Atlantico, unita al declino della capacit\u00e0 dei cantieri navali a ripianare le perdite subite, fece s\u00ec che il compito degli U-Boot fosse di nuovo quello di interrompere il flusso dei convogli di rifornimento alleati tra i due continenti. Di conseguenza, i battelli tedeschi furono ritirati dalla zona del San Lorenzo alla fine dell'anno.\nAutunno 1943.\nAll'inizio del 1943, l'intelligence canadese e la Royal Canadian Mounted Police intercettarono un messaggio diretto ad alcuni ufficiali della Kriegsmarine imprigionati presso il Campo 30 a Bowmanville. Il messaggio riferiva di un piano di fuga che si sarebbe dovuto attuare grazie ad un tunnel scavato sotto il campo. I fuggitivi avrebbero poi dovuto attraversare con documenti falsi la parte orientale dell'Ontario ed il Quebec fino alla punta nord-orientale del Nuovo Brunswick, al largo del faro di Pointe de Maisonnette, dove si sarebbero imbarcati su un U-Boot.\nLe autorit\u00e0 canadesi individuarono il punto in cui i prigionieri stavano scavando il tunnel e, al momento del loro tentativo di fuga, li arrestarono tutti tranne uno. Quest'ultimo, probabilmente viaggiando in treno, riusc\u00ec a raggiungere il luogo dell'appuntamento, ma venne arrestato dalla polizia a cavallo proprio sulla spiaggia di fronte al faro dove avrebbe dovuto essere imbarcato.\nLa RCN, comunque, organizz\u00f2 una forza per contrastare il sommergibile (l'operazione ricevette il nome i codice di \"Operation Pointe Maisonnette\") guidata dall'HMCS \"Rimouski\", che venne camuffato con una sperimentale forma di \"illuminazione diffusa\".\nLa Task Force attese l'arrivo del sommergibile nemico. Si trattava dell'\"U-536\", che venne attaccato con bombe di profondit\u00e0, ma esso riusc\u00ec a fuggire.\nAutunno 1944.\nNel 1943 l'aviazione canadese riusc\u00ec a rendere difficoltose le operazioni degli U-Boot sulle coste canadesi, mentre la marina aumentava i propri effettivi e le risorse disponibili per la guerra sottomarina nelle acque territoriali. Per l'inizio del 1944, le linee di navigazione della zona del San Lorenzo furono completamente riaperte al traffico marittimo.\nTuttavia alla fine del 1944 ci fu una ripresa dell'attivit\u00e0 dei sommergibili tedeschi in zona. Gli Uboat germanici erano sempre pi\u00f9 spesso dotati di un dispositivo snorkel, che gli permetteva di navigare in modo continuativo sotto la superficie del mare, senza il bisogno di riemergere.\nL'\"U-1223\" entr\u00f2 nel golfo di San Lorenzo nei primi giorni di ottobre, probabilmente danneggi\u00f2 in modo serio la fregata HMCS \"Magog\", della classe River (14 ottobre) ed affond\u00f2 il trasporto canadese SS \"Fort Thompson\" (2 novembre).\nTre settimane dopo, il 24 novembre, l'\"U-1228\" attacc\u00f2 ed affond\u00f2 la corvetta HMCS \"Shawinigan\" (classe Flower) nello stretto di Caboto.\nMa queste due azioni segnarono la fine della battaglia del San Lorenzo. Nel maggio 1945, dopo la resa tedesca, gli U-Boot \"U-889\" ed \"U-190\" si arresero alla RCN, rispettivamente presso le localit\u00e0 di Shelburne e Bay Bulls.\nDopo la guerra venne dimostrato che la particolare combinazione di acque dolci e salmastre della zona, nonch\u00e9 fattori legati alla temperatura ed alla presenza di ghiaccio nel mare, ostacol\u00f2 le operazioni antisommergibile e ridusse l'efficacia dei sonar che avrebbero dovuto individuarli. Inoltre nebbia ed avverse condizioni meteo ostacolarono anche le operazioni aeree."}
{"id": "3349690", "revid": "765341", "url": "https://it.wikipedia.org/wiki?curid=3349690", "title": "Isotta Nogarola", "text": "Biografia.\nNacque nella famiglia nobile veronese dei Nogarola (\"domini de Nogarolis\"), la cui fortuna era declinata con la caduta degli Scaligeri, alla quale appartennero anche altre donne scrittrici (Antonia Nogarola agli inizi del Trecento e Angela Nogarola nei primi decenni del Quattrocento). Rimasta orfana di padre la sua educazione, insieme a quella della sorella Ginevra, fu affidata dalla madre Bianca Borromeo a illustri maestri privati. Impar\u00f2 il latino e fu in contatto epistolare con uomini di lettere e politici, tra cui Guarino Veronese, Damiano del Borgo, Ermolao Barbaro il Vecchio e Lodovico Foscarini.\nDopo il matrimonio della sorella Ginevra con Brunoro Gambara e il suo trasferimento a Brescia, Isotta si trasfer\u00ec per due anni a Venezia (1439-1441). Ritornata a Verona, visse secondo un modello ideale conforme al suo credo cattolico, continuando ad approfondire testi di filosofi e teologi.\nCon il podest\u00e0 di Verona, Lodovico Foscarini, affront\u00f2 il tema della maggiore o minore responsabilit\u00e0 di Adamo ed Eva nel peccato originale, argomento che fu oggetto di uno scambio epistolare, poi pubblicato in forma di dialogo con il titolo \"De pari aut impari Evae atque Adae peccato\". Isotta Nogarola rappresenta Eva come creatura debole e ignorante, a giustificazione del suo comportamento davanti alle lusinghe del serpente, mentre Lodovico Foscarini sostiene la maggiore colpevolezza della donna. Nel dialogo argomentazioni e confutazioni sono sostenute dal ricorso ad Aristotele, alla Bibbia, al \"De genesi ad litteram\" di sant'Agostino, ai \"Moralia in Job\" di san Gregorio Magno, alle \"Sententiae\" di Pietro Lombardo e alle opere di san Tommaso d'Aquino. Un rimaneggiamento dell'opera venne pubblicato nel 1563 ad opera di Francesco Nogarola, il quale sostitu\u00ec nel testo il nome di Leonardo Nogarola a quello di Lodovico Foscarini e introdusse un terzo interlocutore: il testo, cos\u00ec rimaneggiato, fu poi ripubblicato pi\u00f9 volte."}
{"id": "3349693", "revid": "287204", "url": "https://it.wikipedia.org/wiki?curid=3349693", "title": "Regions Morgan Keegan Championships and the Cellular South Cup 2011", "text": "Il Regions Morgan Keegan Championships and the Cellular South Cup 2011 \u00e8 stato un torneo giocato sul cemento presso il Racquet Club di Memphis, nel Tennessee. \u00c8 stata la 36\u00aa edizione del Regions Morgan Keegan Championships, e la 26a del Cellular South Cup. Il Regions Morgan Keegan Championships fa parte dell'ATP World Tour 500 series nell'ambito dell'ATP World Tour 2011, la Cellular South Cup dei Tornei WTA International nell'ambito del WTA Tour 2011. Il torneo maschile si \u00e8 giocato fra il 12 e il 20 febbraio, quello femminile fra l'11 e il 19 febbraio 2011.\nPartecipanti ATP.\nAltri partecipanti.\nI seguenti giocatori hanno ricevuto una wild-card per il tabellone principale:\nI seguenti giocatori sono entrati nel tabellone principale passando dalle qualificazioni:\nPartecipanti WTA.\nAltre partecipanti.\nLe seguenti giocatrici hanno ricevuto una wild-card per il tabellone principale:\nLe seguenti giocatrici sono entrate nel tabellone principale passando dalle qualificazioni:\nCampioni.\nSingolare maschile.\n Andy Roddick ha battuto in finale Milos Raonic 7-611, 6-77, 7-5.\nSingolare femminile.\n Magdal\u00e9na Ryb\u00e1rikov\u00e1 ha battuto in finale Rebecca Marino per 6-2, rit.\nDoppio maschile.\n Maks Mirny / Daniel Nestor hanno battuto in finale Eric Butorac / Jean-Julien Rojer, 6\u20132, 6\u20137(6), [10\u20133]\nDoppio femminile.\n Ol'ga Govorcova / Alla Kudrjavceva hanno battuto in finale Andrea Hlav\u00e1\u010dkov\u00e1 / Lucie Hradeck\u00e1 per 6-3, 4-6, [10-8]"}
{"id": "3349695", "revid": "380654", "url": "https://it.wikipedia.org/wiki?curid=3349695", "title": "WWF WrestleFest", "text": "WWF WrestleFest \u00e8 un videogioco arcade di tipo picchiaduro a incontri multidirezionale sviluppato nel 1991 dalla Technos Japan Corporation e pubblicato dalla stessa casa nipponica in Giappone e Nord America e dalla Tecmo nel resto del mondo.\nQuesto gioco \u00e8 il seguito di \"WWF Superstars\", sviluppato nel 1989, e a distanza di due anni aggiunge nuovi miglioramenti al predecessore e agli standard dei giochi di wrestling del tempo.\nModalit\u00e0 di gioco.\n\"WWF WrestleFest\" riprende in buona parte il gameplay del predecessore \"WWF Superstars\" ma apporta delle novit\u00e0 aggiuntive di grande rilievo, oltre al proporre uno stile grafico pi\u00f9 vicino a quello di \"The Combatribes\", mentre il precedente videogioco di Wrestling vanta sprite simili a quelli di \"Double Dragon\". \u00c8 possibile scegliere tra due differenti modalit\u00e0 di gioco: la \"Saturday Night's Main Event\" e la \"Royal Rumble\".\n\"Saturday Night's Main Event\" \u00e8 la classica versione composta da vari incontri tra tag team di due lottatori che prevede come sfida finale il match contro i detentori del titolo, in questo caso i Legion of Doom, che ovviamente non sono selezionabili dal giocatore. Si pu\u00f2 comporre il proprio tag team scegliendo due lottatori tra dieci disponibili, ma la scelta dei Demolition impone un tag team composto dai due lottatori Smash e Crush; tutti i lottatori sono reali wrestler che in quegli anni presero parte a WrestleMania V, WrestleMania VI o WrestleMania VII.\nUno degli incontri avviene con la formula Steel Cage Match, ovvero all'interno di una gabbia di metallo.\n\u00c8 possibile vincere per schienamento, resa o count-out quando un avversario resta per pi\u00f9 di 20 secondi fuori dal ring.\n\"Royal Rumble\" \u00e8 la versione videoludica del pay-per-view della World Wrestling Federation dove tutti i lottatori combattono contemporaneamente nel ring facendo il loro ingresso a scaglioni di tempo e vengono eliminati quando sono gettati fuori dal ring stesso.\nIn questa modalit\u00e0 \u00e8 possibile selezionare un solo lottatore, di conseguenza i lottatori del duo Demolition sono selezionabili singolarmente.\nTra i lottatori presenti nella Royal Rumble ci sono anche Hawk ed Animal dei Legion of Doom.\nLe maggiori possibilit\u00e0 di gettare l'avversario fuori dal ring si hanno con il Body Slam (effettuabile quando l'avversario ha ancora molta energia) o con la proiezione dell'avversario dalle gambe quando questi \u00e8 in corsa. \u00c8 possibile eliminare un avversario anche con lo schienamento o con una sottomissione.\nCome in \"WWF Superstars\" si utilizzano due pulsanti, uno per i pugni ed uno per i calci, ed un controllo multidirezionale che permette di muovere il lottatore su tutta la lunghezza del ring e anche sulla parte esterna dello stesso.\n\u00c8 possibile far correre il lottatore ed eseguire delle tecniche d'attacco in corsa, salire sul palo ed attaccare in salto, colpire l'avversario a terra oppure afferrarlo per la testa e rialzarlo per effettuare una presa; una volta afferrato l'avversario \u00e8 possibile lanciarlo contro le corde oppure effettuare una caratteristica presa del Wrestling.\nTra le novit\u00e0 c'\u00e8 la possibilit\u00e0 di afferrare l'avversario per la testa e trascinarlo in giro per il ring, con la possibilit\u00e0 di dare il cambio al proprio compagno che pu\u00f2 effettuare una mossa combinata contro il lottatore afferrato; inoltre tutti i lottatori hanno delle prese di sottomissione da realizzare sia con l'avversario in piedi che con l'avversario a terra.\nQuando il proprio compagno \u00e8 normalmente dietro le corde del ring pu\u00f2 afferrare e bloccare un avversario che \u00e8 nei suoi pressi.\nCome in \"WWF Superstars\" l'energia dei lottatori controllati dalla CPU non \u00e8 visibile, ma si pu\u00f2 intuire che l'avversario ha quasi terminato la propria energia quando questi, caduto a terra, \u00e8 in una posizione orientata in diagonale, mentre normalmente cade orientato in orizzontale. Non tutte le prese, in particolare le signature move, sono sempre realizzabili: esse infatti si possono effettuare solamente quando l'avversario ha gi\u00e0 perso una certa quantit\u00e0 di energia, altrimenti sono disponibili tecniche pi\u00f9 deboli, veloci e comuni tra tutti i lottatori, come il Body Slam. Se si lascia il proprio compagno del tag team a bordo ring per parecchio tempo egli pu\u00f2 passare in modalit\u00e0 \"power up\", durante la quale vince tutte le prese e i contrattacchi. Nel gioco \u00e8 presente anche un commento digitalizzato con la voce di Mike McGuirk, annunciatrice della WWF che dal 1988 al 1993 ha lavorato come sostituta di Howard Finkel. Sono presenti anche dei siparietti con Gene Okerlund."}
{"id": "3349698", "revid": "256896", "url": "https://it.wikipedia.org/wiki?curid=3349698", "title": "Billie Thomas", "text": "Biografia.\nNato nel 1931 nello Stato della California, Billie Thomas entra giovanissimo nel 1934 nel gruppo della serie cinematografica statunitense \"Simpatiche canaglie\", dove acquista grande notoriet\u00e0 nella parte di \"Buckwheat\". Lo studio cercava un \"sostituto\" di Matthew \"Stymie\" Beard, che di l\u00ec a poco avrebbe lasciato la serie, ma pi\u00f9 ancora l'erede di Allen \"Farina\" Hoskins che dal 1922 al 1931 era stato uno dei personaggi pi\u00f9 popolari della serie. Il ruolo di \"Buckwheat\" ricalca in effetti da vicino quello di \"Farina\" e Thomas dimostr\u00f2 di esserne il degno erede, divenendo presto un elemento insostituibile del gruppo. Rimase nel cast quando la serie pass\u00f2 ad essere prodotta dagli Hal Roach Studios alla Metro Goldwyn Mayer nel 1938, \u00e8 stato l'unico membro del cast ad apparire in tutte le 52 puntate della M.G.M. ad anche l'unico dell'era Hal Roach a recitare nella serie fino alla sua fine nel 1944. Affermatosi con Matthew Beard, Paul White e Philip Hurlic gi\u00e0 negli anni trenta come uno tra i pi\u00f9 noti attori bambini afroamericani, Thomas mantiene lo stesso status di successo nei primi anni Quaranta (ora assieme a Cordell Hickman e Glenn Leedy), ricoprendo anche ruoli in alcuni lungometraggi.\nPer quanto i ruoli loro offerti fossero largamente stereotipati, la serie delle \"Simpatiche canaglie\" era allora la sola dove attori afroamericani lavorassero integrati come co-protagonisti in un gruppo in cui tutti i ruoli erano in eguale misura stereotipati. Occorrer\u00e0 attendere gli inizi degli anni Sessanta per vedere emergere al cinema e alla televisione un'altra generazione di attori bambini afroamericani, ora impegnati a costruire una tradizione di ruoli lontani dagli stereotipi del passato, prima con Steven Perry e poi con Marc Copage, George Spell, Kevin Hooks e Erin Blunt.\nAbbandonata la carriera d'attore, nel 1954 Thomas si arruol\u00f2 nell'Esercito degli Stati Uniti. Per il suo servizio nella guerra di Corea venne premiato con la National Defense Service Medal e la Good Conduct Medal, congedandosi nel 1956. Anche se ebbe diverse proposte per tornare a calcare le scene in ruoli cinematografici e teatrali, non aveva pi\u00f9 voglia di cimentarsi a Hollywood come attore. Riusc\u00ec a ritagliarsi una buona carriera in qualit\u00e0 di tecnico di laboratorio cinematografico con la societ\u00e0 Technicolor.\nIl 31 luglio 1980 Thomas partecipa ad Hollywood ad una reunion del cast delle \"Simpatiche canaglie\" organizzato da The Sons of the Desert. \u00c8 la sua ultima apparizione pubblica. Muore per un attacco di cuore nel suo appartamento di Los Angeles il 10 ottobre 1980, all'et\u00e0 di 49 anni. Riposa nell'Inglewood Park Cemetery, Inglewood, California.\n\"Buckwheat\" Thomas.\nIl personaggio di \"Buckwheat\" interpretato da Billie Thomas nella serie delle \"Simpatiche canaglie\" dal 1934 al 1944 \u00e8 stato ripreso numerose volte nei pi\u00f9 svariati media:"}
{"id": "3349701", "revid": "205197", "url": "https://it.wikipedia.org/wiki?curid=3349701", "title": "FC Olimpia Satu Mare", "text": ""}
{"id": "3349704", "revid": "336956", "url": "https://it.wikipedia.org/wiki?curid=3349704", "title": "Rateo di fuoco", "text": ""}
{"id": "3349705", "revid": "6923", "url": "https://it.wikipedia.org/wiki?curid=3349705", "title": "MPEG LA", "text": "MPEG LA, LLC (abbreviazione di MPEG Licensing Administration) \u00e8 un'azienda con sede a Denver che si occupa di stipulare \"patent pool\" per l'uso degli standard MPEG-2, MPEG-4 Part 2, IEEE 1394, VC-1, ATSC e H.264. La compagnia sta anche lavorando a \"patent pool\" sui brevetti dell'LTE, lo standard di telefonia mobile di quarta generazione.\nMPEG LA non \u00e8 affiliata con il Moving Picture Experts Group.\nCritiche.\nMPEG LA ha denunciato che i codec video Theora e VP8 infrangono i brevetti detenuti dai suoi licenziatari, senza per\u00f2 chiarire quali siano i brevetti violati.\nNel maggio 2010 l'azienda tedesca Nero AG ha intentato una causa legale contro MPEG LA, accusandola di aver esteso i suoi \"patent pool\" aggiungendo illegalmente dei brevetti dell'MPEG-2. La Corte distrettuale degli Stati Uniti per il distretto centrale della California ha respinto la causa il 29 novembre 2010.\nLicenziatari dei brevetti H.264/MPEG-4 AVC.\nLe seguenti organizzazioni detengono uno o pi\u00f9 brevetti nel \"patent pool\" dell'H.264/AVC:"}
{"id": "3349706", "revid": "205197", "url": "https://it.wikipedia.org/wiki?curid=3349706", "title": "ASMD Satu Mare", "text": ""}
{"id": "3349707", "revid": "205197", "url": "https://it.wikipedia.org/wiki?curid=3349707", "title": "Olimpia CFR Satu Mare", "text": ""}
{"id": "3349717", "revid": "106872", "url": "https://it.wikipedia.org/wiki?curid=3349717", "title": "Aerospatiale SS.12/AS.12", "text": ""}
{"id": "3349719", "revid": "1442080", "url": "https://it.wikipedia.org/wiki?curid=3349719", "title": "Regions Morgan Keegan Championships and the Cellular South Cup 2011 - Singolare maschile", "text": "Il singolare maschile del Regions Morgan Keegan Championships and the Cellular South Cup 2011 \u00e8 stato un torneo di tennis facente parte dell'ATP World Tour 2011.\nIl detentore del titolo era Sam Querrey, ma \u00e8 stato eliminato ai quarti di finale da Mardy Fish.\nAndy Roddick ha battuto in finale Milos Raonic 7-67, 611-7, 7-5."}
{"id": "3349720", "revid": "106872", "url": "https://it.wikipedia.org/wiki?curid=3349720", "title": "MBDA Meteor", "text": ""}
{"id": "3349723", "revid": "729019", "url": "https://it.wikipedia.org/wiki?curid=3349723", "title": "Hockey su ghiaccio alla XXV Universiade invernale - Torneo femminile", "text": "Il torneo femminile di hockey su ghiaccio alla XXV Universiade invernale si \u00e8 giocato a Erzurum, Turchia, dal 27 gennaio al 5 febbraio 2011.\nTurno preliminare.\nLe sei squadre partecipanti si sono affrontate in un girone all'italiana. Le prime quattro classificate si sono qualificate per le semifinali."}
{"id": "3349724", "revid": "106872", "url": "https://it.wikipedia.org/wiki?curid=3349724", "title": "Matra MICA", "text": ""}
{"id": "3349725", "revid": "106872", "url": "https://it.wikipedia.org/wiki?curid=3349725", "title": "Matra R530", "text": ""}
{"id": "3349727", "revid": "1431409", "url": "https://it.wikipedia.org/wiki?curid=3349727", "title": "Momentum", "text": ""}
{"id": "3349729", "revid": "106872", "url": "https://it.wikipedia.org/wiki?curid=3349729", "title": "Matra Super R530", "text": ""}
{"id": "3349730", "revid": "287204", "url": "https://it.wikipedia.org/wiki?curid=3349730", "title": "Momentum (album)", "text": ""}
{"id": "3349735", "revid": "830939", "url": "https://it.wikipedia.org/wiki?curid=3349735", "title": "Ottavio Dantone", "text": "Biografia.\nHa studiato al Conservatorio Giuseppe Verdi di Milano dove si \u00e8 diplomato in organo e clavicembalo. Nel 1985 ha vinto il \"Premio per il basso continuo\" all'\"International Paris Festival\" e nel 1986 all'\"International Bruges Festival\".\nL'incontro con l'Accademia Bizantina ha dato inizio ad un rapporto duraturo. Collaboratore in un primo tempo nel ruolo di continuista e solista, nel 1996 gli viene affidata la direzione del gruppo, che nel giro di pochi anni si afferma come uno degli ensemble di musica barocca con strumenti antichi pi\u00f9 noti e accreditati a livello internazionale. Seguono diverse registrazioni discografiche sia come solista che nelle vesti di direttore, per etichette quali Decca, Deutsche Grammophon, Harmonia Mundi, Na\u00efve.\nNumerose le sue collaborazioni con artisti di fama mondiale, sia in ambito concertistico che discografico, tra cui Claudio Abbado, Viktoria Mullova e Andreas Scholl.\nLa sua carriera lo ha portato ad esibirsi nei festival e nei teatri pi\u00f9 importanti del mondo, come il Teatro alla Scala, Staatsoper Berlin, il Teatro Real di Madrid, Glyndebourne e molti altri.\nDantone ha debuttato nella direzione di un'opera teatrale nel 1999 con una delle poche esecuzioni in tempi moderni dell'opera \"Giulio Sabino\" di Giuseppe Sarti al Teatro Alighieri di Ravenna. Al Teatro alla Scala debutta nel 1999 dirigendo \"Nina, o sia La pazza per amore\" al Piccolo Teatro di Milano, nel 2005 dirige la prima di \"Rinaldo\" con Daniela Barcellona al Teatro degli Arcimboldi, nel 2007 \"Cos\u00ec fan tutte\" con Nino Machaidze, nel 2009 \"Il viaggio a Reims\" con Patrizia Ciofi, la Barcellona, Carmela Remigio, Nicola Ulivieri e Bruno Pratic\u00f2 trasmesso da Rai 2 e nel 2013 un concerto con la Filarmonica della Scala."}
{"id": "3349739", "revid": "287204", "url": "https://it.wikipedia.org/wiki?curid=3349739", "title": "Gruppo montuoso Monte San Rocco-Monte Cava", "text": "Il Gruppo montuoso di Monte San Rocco-Monte Cava \u00e8 una breve dorsale montuosa dell'Appennino abruzzese, situata al confine tra Lazio e Abruzzo, facente parte dello spartiacque appenninico primario e che separa la conca aquilana (Tornimparte) ad est dalla zona laziale dell'alto Cicolano (Borgorose) ad ovest.\nDescrizione.\nRaggiunge l'elevazione massima con il Monte Cava (2000\u00a0m) mentre sulla stessa linea di cresta a sud \u00e8 presente il Monte San Rocco (1877\u00a0m) al di sotto del quale passa l'omonima \"galleria San Rocco\" dell'autostrada A24 Roma-Teramo, la seconda galleria pi\u00f9 lunga (4195\u00a0m) dell'A24 dopo il Traforo del Gran Sasso.\nDelimitato a sud-ovest dalla \"Piana di Borgorose-Corvaro\", a nord-ovest la \"Valle di Malito\", ai margini settentrionali del gruppo dalla piccola \"Piana di Castiglione\" con l'omonimo centro rurale, mentre a sud il gruppo dirada verso la \"Valle Amara\", il \"Bosco di Cerasuolo\" nel territorio del comune di Lucoli, la \"Valle del Puzzillo\" ovvero l'alta valle del torrente Raio, le cui sorgenti sono qui localizzate, rappresenta la naturale prosecuzione verso sud delle Montagne della Duchessa in territorio laziale, dal massiccio del Monte Velino in territorio abruzzese e verso nord dai Monti del Cicolano con il gruppo montuoso del Monte Nuria in territorio laziale. \nHa natura tipicamente carsica ed alle sue pendici sud-est sono situate le \"Grotte di Vaccamorta\" e il piccolo \"laghetto di Cerasuolo\". Tra i contrafforti nord-orientali si ricordano \"Colle Polledrasino\" (1.824 m), \"Colle Acetoni\" (1804 m) e \"Carditola\" (1754 m), che racchiudono la \"Valle di Ruella\" con i loro casali caratteristici, cui si aggiungono pi\u00f9 a valle \"Monte Ruella\" (1524 m) e \"Monte la Piaggia\" (1643 m) e il \"Cocuruzzo\" (1740 m) nel versante laziale. \nL'aspetto tipico di questo gruppo \u00e8 l'essere caratterizzato dal versante ovest laziale, all'interno del comune laziale di Borgorose, quasi totalmente privo di vegetazione gi\u00e0 a partire dai 1350m di quota, mentre quello est abruzzese, all'interno del comune di Tornimparte, coperto da vaste distese forestali quali il \"Bosco di San Giovanni\" dal fondovalle fino ai 1800 m di quota. Il versante sud-ovest rientra inoltre nella Riserva regionale Montagne della Duchessa presentando alcune rare specie arboree. Il resto del gruppo ha una forte vocazione alla pastorizia e al pascolo su entrambi i versanti. Sul versante orientale sono presenti due rifugi parzialmente manutenuti: uno in localit\u00e0 \"Cerasuolo\" (1470 m s.l.m.) alle falde sud-orientali di Monte San Rocco, l'altro in localit\u00e0 \"Ferrarecce\" (1840 m s.l.m.) sul versante nord-orientale di Monte Cava.\nDalla cima, facilmente raggiungibile da tutti i versanti con possibilit\u00e0 di escursionismo, sci escursionismo e scialpinismo, si ha ampia veduta su tutti gli altri gruppi montuosi limitrofi, sul Gran Sasso e Monti della Laga, sul Terminillo, il Monte Vettore, sui Monti Carseolani e sui Monti Cantari. Nelle notti limpide \u00e8 inoltre possibile scorgere le luci della citt\u00e0 di Roma."}
{"id": "3349744", "revid": "110157", "url": "https://it.wikipedia.org/wiki?curid=3349744", "title": "Selenio negli alimenti", "text": "Il selenio \u00e8 presente negli alimenti in quantit\u00e0 che variano a seconda della disponibilit\u00e0 dell'elemento nel terreno.\n\u00c8 un elemento importante per i mammiferi in quanto, formando selenoamminoacidi, fa parte del sito attivo di alcuni importanti enzimi (ad esempio la glutatione ossidasi) e inibisce gli effetti tossici dei metalli pesanti. Il suo ruolo come nutriente essenziale \u00e8 stato scoperto negli anni 1950. Tuttavia un'assunzione eccessiva e prolungata di alimenti contenenti selenio pu\u00f2 provocare disturbi come la perdita di unghie e capelli, danneggiare il sistema nervoso e, nei casi pi\u00f9 acuti, anche disturbi respiratori gravi, infarto del miocardio e insufficienza cardiaca.\nL'assunzione quotidiana normale negli adulti varia tra 20 e 300\u00a0\u00b5g/die. Studi basati sulla saturazione dell'attivit\u00e0 dell'enzima glutatione perossidasi suggeriscono che il bisogno medio potrebbe essere di circa 55\u00a0\u00b5g/die. La massima assunzione suggerita \u00e8 di 450\u00a0\u00b5g/die.\nSpeciazione.\nNelle piante il selenio si trova in diverse forme:\nPresenza negli alimenti.\nIn linea generale il selenio \u00e8 maggiormente presente in alimenti che contengono proteine. Quindi frutta e verdura ne contengono in basse concentrazioni, fanno eccezione quelle piante che contengono composti solforati in quantit\u00e0 relativamente elevate, poich\u00e9 lo zolfo pu\u00f2 essere sostituito dal selenio per formare i selenoderivati corrispondenti. Carne, pesce e uova ne contengono in ragione di 46,8 - 274\u00a0\u00b5g per 100g di prodotto e costituiscono l'apporto maggiore di selenio in una dieta. \u00c8 presente nel latte e nei prodotti caseari, il latte umano ne contiene di pi\u00f9 rispetto a quello di vacca.\n\u00c8 comunque da tenere presente che con la cottura si perde una parte del selenio per formazione di composti volatili.\nAlimenti arricchiti.\nLa carenza di selenio negli alimenti \u00e8 un , per questo sono stati introdotti a partire dal 1985 in Finlandia dei concimi arricchiti con selenato di sodio. Altri metodi per arricchire le colture sono attraverso soluzioni acquose di sali spruzzate sulle piante o sui semi. Alcune piante possono accumulare grandi quantit\u00e0 di selenio senza manifestare tossicit\u00e0. Questo \u00e8 possibile con la formazione di composti volatili e di specie che impediscono al selenio di entrare a far parte delle proteine.\nSono stati preparati anche dei lieviti arricchiti con selenometionina.\nSelenio e tiroiditi autoimmuni.\nSebbene le linee guida di pratica clinica per l'ipotiroidismo negli adulti non indichino un supplemento di selenio, secondo uno studio di 1 anno su 46 pazienti un supplemento di 80\u00a0\u00b5g/die di selenio rallenterebbe diversi marcatori di progressione della malattia. Secondo un altro studio, che ha confrontato l'assunzione di 100 e 200\u00a0\u00b5g/die di selenio combinato con levotiroxina in 88 pazienti donne per pi\u00f9 di 9 mesi, l'assunzione di 200\u00a0\u00b5g/die risulterebbe pi\u00f9 efficace.\nAl 2013 non vi sono ancora prove sufficienti per sostenere o smentire in via definitiva l'efficacia dell'assunzione di selenio nelle tiroiditi autoimmuni."}
{"id": "3349745", "revid": "84184", "url": "https://it.wikipedia.org/wiki?curid=3349745", "title": "The Wizard of Oz (musical 2011)", "text": "The Wizard of Oz \u00e8 un musical con libretto di Tim Rice basato sul film del 1939 Il mago di Oz, basatosi a sua volta sul romanzo del 1900 di L. Frank Baum. Il musical usa le canzoni di Harold Arlen e Yip Harburg del film, pi\u00f9 alcune appositamente composte da Andrew Lloyd Webber e Tim Rice.\nIl musical ha debuttato il 1\u00ba marzo 2011 al London Palladium, nel West End di Londra, ed il ruolo di Dorothy Gale \u00e8 ricoperto da Danielle Hope, vincitrice del talent show \"Over the Rainbow.\" Le anteprime dello show erano cominciate il 7 febbraio 2011.\nStoria dello spettacolo.\nTutti gli adattamenti teatrali de \u201cIl Mago di Oz\u201d derivano da un musical dello stesso Baum \"The Wizard of Oz\". Questo primo musical debutt\u00f2 a Chicago nel 1902 e, l'anno successivo, giunse a Broadway, per poi chiudere dopo nove anni di tour. Sar\u00e0 poi il film del 1939 a dare maggior notoriet\u00e0 al romanzo ed alcune delle caratteristiche pi\u00f9 celebri, come, ad esempio, il colore verde della pelle della Strega dell'Ovest.\nGi\u00e0 due produzioni teatrali del \u201cMago di Oz\u201d hanno utilizzato le canzoni del film. Una nel 1945 al St. Louis Municipal Opera (MUNY), con la sceneggiatura di Frank Gabrielson dal romanzo, ma con alcune differenze rispetto al film, pur usando la gran parte delle canzoni; l'altra nel 1987 dalla Royal Shakespeare Company (RSC), con sceneggiatura di John Kane praticamente identica a quella del film. Entrambe le produzioni sono diventate molto popolari nel Regno Unito.\n\u201cThe Wizard of Oz\u201d \u00e8 il diciottesimo musical di Andrew Lloyd Webber. Lloyd Webber e Tim Rice hanno gi\u00e0 collaborato pi\u00f9 volte a partire dal 1965, scrivendo classici come \u201cThe Likes of Us\u201d, \u201cJoseph and the Amazing Technicolor Dreamcoat\u201d, \u201cCricket\u201d, \u201cEvita\u201d e, soprattutto, \u201cJesus Christ Superstar\u201d.\nTuttavia, \u201cThe Wizard of Oz\u201d \u00e8 la prima nuova produzione nel West End di Rice e Lloyd Webber da oltre trent'anni. Per creare questo nuovo musical Lloyd Webber e Rice hanno collaborato con il regista Jeremy Sams per creare un adattamento teatrale del film del 1939, aggiungendo anche sette nuove canzoni. In un'intervista Lloyd Webber ha dichiarato di aver aggiunto canzoni apposta per il personaggi del Mago di Oz/Dottor Marvel e per la malvagia Strega dell'Ovest.\nTrama.\nPrimo Atto.\nDorothy \u00e8 un'adolescente che vive nel Kansas con sua zia Em, suo zio Henry e con il cagnolino Toto, ma la ragazza \u00e8 infelice, e pensa che gli zii non la capiscano (\"Nobody Understands Me\"). Ad aggravare la situazione si aggiunge l'odiosa Miss Gulch che minaccia di chiamare lo sceriffo per far abbattere Toto, dopo che il cane le aveva morso la gamba. Dorothy \u00e8 pi\u00f9 che mai infelice, e vorrebbe scappare lontano in qualche posto bellissimo, magari \"oltre l'arcobaleno\" (\"Over the Rainbow\").\nLa ragazza decide di attuare i propri piani e scappa dalla fattoria con Toto. Lungo la strada incontra l'eccentrico Professor Marvel che le parla delle meraviglie del mondo (\"The Wonders of the World\"). Tuttavia, il racconto del professore e presto interrotto dall'arrivo di un potente uragano. Il professore corre al riparo e consiglia a Dorothy di fare altrettanto.\nQuando per\u00f2 Dorothy arriva alla fattoria, non trova pi\u00f9 gli zii e, agitandosi, inciampa e picchia la testa contro la sponda del letto. La casa viene portata via da una tromba d\u2019aria.\nQuando Dorothy si sveglia, si ritrova nel Regno di Oz. Qui viene accolta dal popolo dei Munchkin in festa e la stessa Glinda, la strega buona del Sud ringrazia lei e Toto di aver ucciso la malvagia Strega dell'Est (\"Come Out\", \"Ding Dong the Witch is Dead\"). Infatti la casa, atterrando in Oz, aveva schiacciato la Strega, che da anni opprimeva il popolo Munchkin. Glinda, regala a Dorothy le magiche scarpe di rubino, appartenuta alla defunta strega, facendo cos\u00ec infuriare sua sorella, la malvagia Strega dell'Ovest, che promette alla ragazza di riuscire a strapparle le scarpette magiche. Glinda bacia Dorothy sulla fronte, benedicendola, e le dice che forse il Mago di Oz sar\u00e0 capace di rimandarla a casa, e le spiega come raggiungerlo (\"Follow the Yellow Brick Road\"). Dorothy, allora, parte alla volta della citt\u00e0 di Smeraldo, incoraggiata dai Munchkin (\"You're Off to See the Wizard\").\nDurante la strada, Dorothy incontra uno spaventapasseri parlante, che le chiede di poter venire con lei nella Citt\u00e0 di Smeraldo per chiedere al Mago quello che pi\u00f9 desidera: un cervello (\"If I Only Had a Brain\"). Dorothy accetta di buon grado, e i due riprendono il cammino (\"We're Off to See the Wizard\"). Durante il viaggio si unisce a loro anche l'Uomo di Latta, desideroso di avere un cuore (\"If I Only Had a Heart\"). Tuttavia, i tre compagni trovano un ostacolo nella Malvagia Strega dell'Ovest, che scaglia una palla di fuoco contro lo spaventapasseri, che si salva per poco. Nell'socurit\u00e0 della foresta, il trio incontra un leone codardo, che decide di venir con loro per chiedere al mago un po' di coraggio (\"If I Only Had the Nerve\").\nUsciti dalla foresta, i quattro scorgono gi\u00e0 in lontananza la citt\u00e0 di smeraldo, ma la Strega li ostacola nuovamente avvelenandoli con dei papaveri soporiferi. Ma, ancora una volta, Glinda li salva facendo nevicare sul campo e uccidendo i papaveri. Superato quest'ultimo ostacolo, il gruppo arriva alla Citt\u00e0 di Smeraldo e, dopo aver convinto il guardiano a farli entrare, vengono accolti a braccia aperte e preparati per incontrare il Mago (\"Merry Old Land of Oz\").\nCos\u00ec, Dorothy, Toto, lo spaventapasseri, il leone e l'uomo di latta sono introdotti alla presenza del Grande e Terribile Mago di Oz, che si presenta sotto le sembianze di un'enorme testa verde.\nIl Mago, per\u00f2, dice che non avrebbe esaudito nessuno dei loro desideri se prima non gli avessero portato la scopa della strega dell'Ovest come pregno della morte della terribile fattucchiera (\"Bring Me the Broomstick\")\nSecondo Atto.\nI quattro, in compagnia di Toto, si infiltrano cos\u00ec in una foresta tenebrosa, sempre pi\u00f9 tristi e scoraggiati (We Went To See the Wizard). La strega non \u00e8 per\u00f2 decisa ad accoglierli e spedisce le sue scimmie volanti a rapire Dorothy e ad eliminare i suoi quattro compagni (\"March of the Winkies\", \"Red Shoes Blues\"). Questi, volando, giungono in poco tempo nella foresta oscura, rapiscono la ragazzina e il suo cane, disarmano l'uomo di latta e smontano lo spaventapasseri.\nLa giovane viene condotta in presenza della strega, che vuole impossessarsi a tutti i costi delle scarpette appartenute alla sorella e le impone un ultimatum: o le consegna le scarpette magiche o sarebbe morta entro un'ora (\"Red Shoes Blues\" (reprise)) .\nIl cagnolino per\u00f2, sfuggito dal castello, raggiunge lo spaventapasseri, il leone e l'uomo di latta, guidandoli cos\u00ec verso il castello della strega (If we only Had A Plan, March of Winkies Reprise). La Strega allora, prova ad uccidere lo Spaventapasseri, ma Dorothy le lancia contro dell'acqua, che scioglie la strega. Le persone schiavizzate dalla strega festeggiano Dorothy e la riacquisita libert\u00e0 (\"Hail \u2013 Hail \u2013 The Witch is Dead\").\nIl mago non sa come rispondere a Dorothy e ai suoi compagni che gli conducono la scopa della strega. Decide dunque di esaudire i loro desideri il giorno dopo. La ragazzina si lamenta con lui e scopre, grazie all'aiuto di Toto, che questi non \u00e8 un mago ma un semplice essere umano, che ha truffato l'intero popolo. \u00c8 un uomo qualsiasi persosi nel mondo di Oz, dopo un viaggio in mongolfiera (You Went To See the Wizard).\nQuesti riesce per\u00f2 ad esaudire i desideri degli amici di Dorothy: lo spaventapasseri ha dimostrato di essere molto intelligente, ha solo bisogno di un attestato che confermi la propria cultura; il leone, bench\u00e9 fifone, ha saputo affrontare pericoli per salvare Dorothy, \u00e8 dunque premiato con una medaglia; l'uomo di latta si \u00e8 dimostrato di buon cuore, disponibile e affettuoso, gli viene dunque donato un orologio a forma di cuore che gli ricordi come, bench\u00e9 privo di un cuore vero, egli sappia comunque amare.\nIl mago decide per\u00f2 di aiutare anche Dorothy, rispolverando la sua vecchia mongolfiera per tornare in Kansas con la ragazzina e assegna ai tre amici di Dorothy di diventare i nuovi reggenti della citt\u00e0. Mentre il popolo acclama il proprio sovrano in partenza, Dorothy saluta gli amici e sale sul pallone volante. Toto per\u00f2 scende da esso per inseguire un gatto. Il mago di Oz non riesce a fermare la mongolfiera e vola via da solo (The Wizard's Departure). Ad assicurare il ritorno a casa per la ragazzina \u00e8 Glinda, che gli rivela come siano le scarpette della strega dell'Est, battute tre volte, a poter esaudire i desideri. Dorothy, felice, pu\u00f2 cos\u00ec tornare nel Kansas (\"Already Home\").\nSi ritrova nel proprio letto, circondata dalla zia Emma, dallo zio Henry, Zeke, Hickory ed Hunk e perfino dal professor Meraviglia. Riconosce allora nei tre contadini il leone, l'uomo di latta e lo spaventapasseri e nel professor Marvel il mago di Oz (Finale), e dichiara che nessun posto sia bello quanto casa propria.\nProduzione.\nIl musical ha iniziato le anteprime a partire dal 7 febbraio 2011 al London Palladium di Londra, mentre la prima ufficiale \u00e8 avvenuta il 1\u00ba marzo.\nIl ruolo di Dorothy Gale \u00e8 interpretato da Danielle Hope, selezionata grazie al talent show \"Over the Rainbow\"; il Mago di Oz \u00e8 interpretato da Michael Crawford, che torna nel mondo del musical dopo cinque anni d'assenza.\nLa concorrente al talent \u201cOver the Rainbow\u201d arrivata seconda, Sophie Evans, interpreta Dorothy dall'8 marzo e tutti i gioved\u00ec a seguire, nonch\u00e9 in settimane scelte in maggio e settembre.\nHannah Waddingham ha interpretato il ruolo della malvagia Strega dell'Ovest fino al 24 settembre 2011, quando \u00e8 stata sostituita da Marianne Benedict. Michael Crawford e Danielle Hope lasciano il musical il 5 febbraio 2012. La Evans sostituisce la Hope nel ruolo di Dorothy a tempo pieno a partire dal 7 febbraio, mentre la settimana successiva Crawford viene sostituito con l'astrologo inglese Russell Grant, con un ingaggio limitato di dodici settimane.\nIl musical \u00e8 prodotto da Andrew Lloyd Webber e Bill Kenwright, con la regia di Jeremy Sams, le coreografie di Arlene Phillips e le scenografie e costumi di Robert Jones.\nBrani musicali.\nMolte delle canzoni sono state prese dal film musicale del 1939 di Harold Arlen e Yip Harburg, ma nuovi brani sono stati scritti da Andrew Lloyd Webber e Tim Rice. Le nuove canzoni sono state scritte per i personaggi nuovi o che assumono maggior importanza rispetto a quelli del film, come il Professor Marvel (\"The Wonders of the World\") e la malvagia strega dell'Ovest (\u201cThe Witch's Song\u201d). Una canzone del film non messa nel musical \u00e8 \u201cIf I Were King of Forest\u201d.\nEdizioni discografiche.\nIl 9 maggio 2011 \u00e8 uscita un'incisione discografica dell'intero musical con gli interpreti originali di Londra, tra i quali Michael Crawford.\nCritica.\nGi\u00e0 dalla notte della prima si sono mostrati grandi apprezzamenti della critica, soprattutto per quanto riguarda l'aspetto visivo degli effetti speciali, specialmente per la scena del ciclone e del viaggio di Dorothy dal Kansas alla terra di Oz.\nMolte critiche favorevoli o positive sono state scritte dai giornalisti di The Telegraph, The Independent (che ha assegnato al musical quattro stelle su cinque), Evening Standard (quattro su cinque) e The Guardian (tre stelle su cinque), che ha particolarmente apprezzato le nuove canzoni di Webber e Rice.\nRecensioni negative sono state scritte da Quentin Letts per il Daily Mail, che ha criticato la resa scenica e canora di Danielle Hope ed ha definito lo spettacolo \u201cuna pantomima appena decente\u201d"}
{"id": "3349759", "revid": "307923", "url": "https://it.wikipedia.org/wiki?curid=3349759", "title": "Francesco Venimbeni", "text": "Biografia.\nTerminati gli studi di arti e filosofia, si iscrisse tra i Francescani (1267), dedicandosi poi soprattutto allo studio della teologia, alla composizione di libri e all'apostolato nel proprio paese natale e nei suoi dintorni.\nSembra sia stato il primo frate minore a dotare il proprio convento di una buona biblioteca.\nScritti.\nI suoi scritti (\"Chronica Marchi\u00e6 et Fabriani\", \"De veritate et excellenti\u00e2 Indulgenti\u00e6 S. Mari\u00e6 de Portiuncula\", \"Opusculum de serie et gestis Ministrorum Generalium\", \"Ars Pr\u00e6dicantium\", oltre a diversi \"Discorsi\" ed altri libri) sono andati perduti quasi interamente.\nCulto.\nSubito dopo la sua morte, fu venerato come beato. Infine Papa Pio VI conferm\u00f2 detto culto (1775)."}
{"id": "3349760", "revid": "547034", "url": "https://it.wikipedia.org/wiki?curid=3349760", "title": "Open GDF Suez 2011", "text": "L'Open GDF Suez 2011 \u00e8 stato un torneo di tennis giocato sul cemento indoor. \u00c8 stata la 19\u00aa edizione dell'Open GDF Suez (formalmente conosciuto come \"Open Gaz de France\") che fa parte della categoria Premier nell'ambito del WTA Tour 2011. Si \u00e8 giocato allo Stade Pierre de Coubertin di Parigi in Francia dal 7 al 13 febbraio 2011.\nPartecipanti.\nAltre partecipanti.\nGiocatrici che hanno ricevuto una Wild card:\nGiocatrici passate dalle qualificazioni:\nLucky Loser:\nCampionesse.\nSingolare.\n Petra Kvitov\u00e1 ha battuto in finale Kim Clijsters, 6\u20134, 6\u20133.\nDoppio.\n Bethanie Mattek-Sands / Meghann Shaughnessy hanno battuto in finale Vera Du\u0161evina / Ekaterina Makarova, 6\u20134, 6\u20132."}
{"id": "3349761", "revid": "216805", "url": "https://it.wikipedia.org/wiki?curid=3349761", "title": "Francesco da Fabriano", "text": ""}
{"id": "3349763", "revid": "287204", "url": "https://it.wikipedia.org/wiki?curid=3349763", "title": "Svanstein", "text": "Svanstein \u00e8 una localit\u00e0 (\"t\u00e4tort\" in svedese) del comune di \u00d6vertorne\u00e5 (contea di Norrbotten, Svezia).\nNel 2005 la popolazione era di 267 abitanti."}
{"id": "3349766", "revid": "599013", "url": "https://it.wikipedia.org/wiki?curid=3349766", "title": "Materazzi", "text": ""}
{"id": "3349771", "revid": "1573940", "url": "https://it.wikipedia.org/wiki?curid=3349771", "title": "Chiesa di San Felice (Ceri)", "text": "La chiesa di San Felice si trova a Ceri, nel luogo dove forse fu decapitato l'antipapa Felice II e dove, si dice, accadde il miracolo dei buoi. La chiesa ha subito un rovinoso crollo, probabilmente tra il febbraio e l'aprile 2015, in seguito alla caduta di un blocco di tufo. Si \u00e8 salvato l'affresco nella nicchia e poco altro.\nStoria.\nLa chiesa fu edificata sul luogo dove fu probabilmente decapitato l'antipapa Felice II nel 365 Adornata con affreschi raffiguranti la sua vita e dotata di una statuina della Madonna, divenne subito meta di devoti pellegrinaggi.\nSecondo la leggenda, i buoi si sarebbero rifiutati di portare a Roma i resti mortali di san Felice che, si ritiene, furono cos\u00ec in un primo tempo sepolti nella tomba etrusca che ora si trova nei sotterranei della chiesa stessa, e poi nella vicina chiesa della Madonna di Ceri.\nStato attuale.\nLa chiesa, anche a causa della sua posizione molto nascosta dal centro abitato, oggi si presenta abbandonata a se stessa e vittima di frequenti atti vandalici come la decapitazione della Madonnina posta verso Pian Cerese."}
{"id": "3349772", "revid": "22475", "url": "https://it.wikipedia.org/wiki?curid=3349772", "title": "Slime (personaggio)", "text": " \u00e8 un personaggio immaginario della serie di videogiochi \"Dragon Quest\". Introdotto nel 1986 come personaggio non giocante in \"Dragon Quest\", la creatura \u00e8 diventata una mascotte della saga, comparendo in numerosi titoli, anche non appartenenti al franchise.\nIspirato a uno dei mostri presenti nella serie \"Wizardry\", Slime \u00e8 stato ideato da Y\u016bji Horii, creatore della serie, e Akira Toriyama. \u00c8 stato proprio il mangaka giapponese a dare la forma di goccia alla creatura.\nAspetto e caratteristiche.\nLo Slime ha la forma di una goccia blu e possiede un corpo gelatinoso. Ha sempre un sorriso stampato in faccia ed essendo privo di braccia e gambe cammina saltellando. Non tutti gli slime sono nemici, altri sono innocui e condividono volentieri qualche chiacchiera.\nForme.\nEsistono diverse forme dello Slime:\nApparizioni fuori dalla serie.\nSlime \u00e8 un personaggio giocante nel videogioco sportivo \"Mario Sports Mix\", sviluppato da Square Enix per Wii. Appare come personaggio giocabile anche in \"Dragon Quest &amp; Final Fantasy in Itadaki Street Special\" e \"Dragon Quest &amp; Final Fantasy in Itadaki Street Portable\"."}
{"id": "3349773", "revid": "1048993", "url": "https://it.wikipedia.org/wiki?curid=3349773", "title": "Galaxy Angel", "text": " \u00e8 una serie di manga, anime e videogiochi della Broccoli. \u00c8 stata realizzata nel luglio 2000, quando la Broccoli ha lanciato il progetto multimediale chiamato \"Project G.A.\" e composto da anime, manga e videogiochi. L'anime ed il manga \"Galaxy Angel Party\" comprendono una storia commedia in un universo parallelo, mentre i tre videogiochi e il manga \"standard\" hanno una storia pi\u00f9 seria e romantica.\nNel 2006 \u00e8 stato sviluppato un secondo progetto intitolato \"Galaxy Angel II\", con un nuovo cast di personaggi, che ha anche in questo caso generato una serie di manga, di anime e di videogiochi.\nIn Giappone, la serie \u00e8 diventata cos\u00ec popolare da essere di ispirazione ad un musical intitolato \"GALAXY ANGEL ~The Musical~\", che ha debuttato a marzo e dicembre 2005.\nTrama.\nLa storia di \"Galaxy Angel\" racconta di un gruppo di giovani donne facenti parte dell'impero Transbaal in viaggio per una missione umanitaria, sponsorizzata dal governo, con il nome di \"Brigate Angeli\" (Angel-tai). Le Brigate Angeli, inviate in missione dal colonnello Volcott O' Huey, viaggeranno di pianeta in pianeta a bordo della propria astronave, alla ricerca delle \"tecnologie perdute\", generalmente dispositivi tecnologici, che saranno spesso causa delle gag umoristiche dell'anime. Molti di questi dispositivi infatti sembrano oggetti estremamente banali come bastoni o bollitori per il riso, ma si riveleranno armi distruttive o oggetti dotati di poteri incredibili come la possibilit\u00e0 di mutare gli organismi.\nPersonaggi.\nDiciassettenne dai capelli rosa, il pi\u00f9 recente membro della \"Brigate Angeli\" Milfeulle \u00e8 dotata di un carattere allegro ed amichevole e di una fortuna incredibile. La sua grande fortuna \u00e8 per\u00f2 interrotta da brevi periodi di altrettanto incredibile sfortuna (che pu\u00f2 culminare nella distruzione di una galassia), in cui per\u00f2 Milfeulle \u00e8 stranamente felice. Ha l'hobby della cucina.\nDiciottenne bionda ed estremamente bella, Ranpha ha come obiettivo principale la ricerca di un uomo bello e facoltoso da sposare. Dotata di grande forza fisica, Ranpha ha l'hobby di leggere le carte.\nSedicenne caratterizzata dagli occhiali e dai capelli blu, adornati da un paio di orecchie di coniglio, che reagiscono ai sentimenti di Mint. Proveniente da una famiglia molto ricca, Mint \u00e8 la pi\u00f9 intelligente del gruppo, ma spesso anche la pi\u00f9 egoista.\nCoin i suoi ventidue anni, Forte \u00e8 la pi\u00f9 grande nel gruppo. \u00c8 un maschiaccio appassionata di armi e di vita militare, la cui pi\u00f9 grande debolezza sono i topi.\nVanilla ha tredici anni ed \u00e8 la pi\u00f9 giovane del gruppo ed \u00e8 in grado di curare le ferite soltanto col calore delle proprie mani. \u00c8 dotata di un carattere calmo e riflessivo e molto raramente la si sente parlare.\nIntrodotta nella quarta serie, Chitose \u00e8 una ragazza malaticcia ed insicura, i cui ripetuti tentativi di stringere amicizia con gli altri membri dell'equipaggio, spesso finiscono in situazioni tragicomiche.\nIl comandante recentemente nominato del Elsior che trasporta le \"Brigate Angeli\". \u00c8 noto per essere sia un donnaiolo che un fannullone. Apparentemente di carattere superficiale, Takuto pu\u00f2 sembrare un capitano incompetente, ma quando la situazione lo richiede, la sua personalit\u00e0 cambia completamente, diventando serio e concentrato.\nMedia.\nAnime.\nLa serie animata \"Galaxy Angel\", prodotta dalla Broccoli, dallo studio Madhouse e dalla Bandai Visual, \u00e8 stata trasmessa in Giappone dal canale Animax fra il 7 aprile 2001 al 29 settembre 2001, ed \u00e8 stata presto seguita da numerosi sequel, inclusa una seconda (\"Z\"), una terza (\"A\", \"AA\" e \"S\") ed una quarta serie (\"X\"). Ogni trasmissione \u00e8 composta da due episodi di quindici minuti ciascuno, i cui titoli contengono sempre un riferimento al cibo. La prima serie \u00e8 stata trasmessa da Animax, mentre le serie successive da TV Osaka ed altre stazioni di TXN.\nL'anime \"Galaxy Angel\" generalmente rinuncia a qualunque senso di stretta continuit\u00e0 della trama, dopo la prima serie, quindi possono essere viste in qualsiasi ordine. Per questa ragione molti personaggi nella serie spesso vengono abbandonati, uccisi o trasformati per poi ritornare alla normalit\u00e0 nell'episodio successivo. Tuttavia, nella quarta serie viene introdotto un nuovo personaggio ed occasionalmente vengono fatti riferimenti a fatti accaduti prima del suo arrivo nelle serie precedenti. La maggior parte degli episodi delle serie sono spesso parodie di aspetti della cultura giapponese, di film o di anime. Ogni serie contiene anche un episodio particolarmente serio rispetto all'atmosfera generale dell'anime.\nVideogiochi.\nI videogiochi prodotti per \"Galaxy Angel\" sono in parte videogiochi di strategia ed in parte simulatori di appuntamenti e sono stati resi disponibile per PC e PlayStation 2. I tre videogiochi della serie sono intitolati \"Galaxy Angel\", ' e '. Tutte le versioni della storia ruotano intorno all'Angel Troupe, una squadra di cinque o sei bellissime agenti speciali a bordo di una astronave. I videogiochi non sono mai stati pubblicati al di fuori del Giappone.\nManga.\nA differenza dell'anime, la versione manga di \"Galaxy Angel\" racconta delle battaglie della flotta delle Angel Troupe contro le forze ribelli di Eonia, l'impero Transbaal, e della relazione fra Takuto Mayers ed i sei personaggi femminili della storia. Tutti i volumi del manga sono stati pubblicati da Broccoli.\nMusical.\nIl 16 marzo 2005 ha debuttato il musical ispirato a \"Galaxy Angel\". Gli attori in scena sono completamente diversi dai doppiatori della serie televisiva, per via dell'impossibilit\u00e0 di questi ultimi a prendere parte allo spettacolo. Un altro spettacolo \u00e8 stato messo in scena dal 7 all'11 dicembre 2005."}
{"id": "3349776", "revid": "767487", "url": "https://it.wikipedia.org/wiki?curid=3349776", "title": "Michael R\u00f8n", "text": "Biografia.\nR\u00f8n \u00e8 nato in Danimarca, ma \u00e8 un calciatore di nazionalit\u00e0 norvegese.\nCarriera.\nClub.\nInizi\u00f2 la carriera con la maglia del Fredrikstad. Debutt\u00f2 il 16 maggio 2003, in un match di Adeccoligaen disputato in casa dello \u00d8rn-Horten: la sua squadra vinse l'incontro per cinque a zero. Il 1\u00ba giugno segn\u00f2 la prima rete tra i professionisti, fissando il punteggio sul definitivo quattro a zero nella gara contro il Mandalskameratene. Il 29 maggio 2005, pot\u00e9 esordire anche nell'Eliteserien: subentr\u00f2 a Brian West nella sconfitta per uno a zero sul campo dello Aalesund. Gioc\u00f2 14 partite, senza mai andare in rete, nella massima divisione norvegese con la maglia del Fredrikstad.\nNel 2007, fu ceduto in prestito al Dr\u00f8bak/Frogn. L'anno seguente pass\u00f2 al Sarpsborg Sparta: debutt\u00f2 il 6 aprile 2008, nella sconfitta per due a zero in casa dello H\u00f8dd. Il 13 luglio segn\u00f2 il primo gol con la nuova maglia, nel pareggio per due a due sul campo del Nybergsund-Trysil.\nL'anno seguente, il Sarpsborg Sparta cambi\u00f2 il nome in Sarpsborg 08 e, nel 2010, centr\u00f2 la promozione nell'Eliteserien. Il 27 luglio 2013, rescisse il contratto che lo legava al club. Pass\u00f2 quindi al Kr\u00e5ker\u00f8y."}
{"id": "3349778", "revid": "287204", "url": "https://it.wikipedia.org/wiki?curid=3349778", "title": "Ciampolo di Meo degli Ugurgieri", "text": "Biografia.\nDi Ciampolo di Meo, della nobile famiglia senese degli Ugurgieri, ascritta fra i Grandi di Siena dal 1277, non si hanno molte notizie biografiche. Nacque a Siena presumibilmente fra il 1290 e il 1295 ed ebbe tre fratelli Vanni, Cecco e Sozzino. Si sa che nel 1324 cedette le sue ragioni allo Spedale di Siena in una causa contro un Dato di Buonfiglio di Sant'Ansano e che nel 1345 fu ufficiale sopra lo studio di Siena. Spos\u00f2 Minuccia da Castellano da cui ebbe alcuni figli.\nOpere.\n\u00c8 autore del pi\u00f9 antico volgarizzamento in italiano dell'Eneide di Virgilio, di cui \u00e8 stata notata la \u00abscrupolosa fedelt\u00e0\u00bb al testo latino, pur con l'aggiunta di \u00abnumerose glosse interlineari e marginali, che lo arricchiscono con nozioni storiche, mitologiche e teologiche\u00bb. Ciampolo mostra di conoscere l\"'Inferno\" e il \"Purgatorio\" della \"Commedia\" di Dante Alighieri, che cita nel suo volgarizzamento; fatto che induce a datare la composizione del volgarizzamento tra il 1312, presunta data finale della seconda cantica, e il 1316, data recata dal codice testimone del volgarizzamento di Andrea Lancia. Se ne conoscono tre testimoni manoscritti.\nFino ad anni recenti si volle fare un unico personaggio di Ciampolo e del fratello Cecco, anch'egli letterato, che sarebbe stato autore di varie opere di carattere dantesco, fra cui un commento alla \"Commedia\" e un capitolo in terza rima che ne riassume il contenuto."}
{"id": "3349780", "revid": "123959909", "url": "https://it.wikipedia.org/wiki?curid=3349780", "title": "Pasquale Cascella", "text": "Biografia.\nNel 1975 \u00e8 stato assunto al quotidiano del PCI \"l'Unit\u00e0\". \u00c8 addetto stampa del presidente della Camera dei deputati, Giorgio Napolitano dal 1992 al 1994. Portavoce del presidente del consiglio Massimo D'Alema dal 1998 al 2000 e da quella data capo ufficio stampa del gruppo DS alla Camera.\n\u00c8 stato consigliere per la comunicazione del Presidente della Repubblica e direttore dell'ufficio stampa del Quirinale dal 2006 al 2013.\nNell'aprile 2013 con la conclusione del primo mandato da Presidente della Repubblica di Giorgio Napolitano, si candida a sindaco di Barletta sostenuto da una coalizione di centro-sinistra.\nIl 10 giugno 2013, viene eletto dopo aver vinto il ballottaggio con il 62,89% delle preferenze, battendo il suo avversario Giovanni Alfarano del PdL che ha ottenuto il 37,11%.\nAl primo turno aveva ottenuto il 43,68% contro il 26,88% del suo sfidante.\nViene proclamato ufficialmente sindaco il 12 giugno.\nNel 2018 ha dichiarato pubblicamente di non ricandidarsi per un secondo mandato."}
{"id": "3349781", "revid": "119791029", "url": "https://it.wikipedia.org/wiki?curid=3349781", "title": "Giuseppe Patan\u00e8", "text": "Biografia.\nFiglio del direttore d'orchestra Franco Patan\u00e8 (1908\u20131968) studi\u00f2 musica presso il conservatorio di San Pietro a Majella, nella sua citt\u00e0 natale, dove debutt\u00f2 nel 1951.\nAl Grand Th\u00e9\u00e2tre di Ginevra nel 1958 dirige l'Orchestre de la Suisse Romande ne \"La boh\u00e8me\".\nDivenne poi direttore principale del Teatro dell'Opera di Linz dal 1961 al 1962. e della \"M\u00fcnchner Rundfunkorchester\" dal 1985 al 1989.\nAl Wiener Staatsoper debutta nel 1962 con \"Un ballo in maschera\", poi Otello, \"La boh\u00e8me\" con Rolando Panerai, Wilma Lipp e Graziella Sciutti, \"Rigoletto\" e \"Don Pasquale\" e nel 1963 Cavalleria rusticana con Gundula Janowitz, \"Pagliacci\", \"Aida\" con Carlo Cava e Giuseppe Taddei, \"Madama Butterfly\" e \"Turandot\" con Amy Shuard, Ivo Vinco e Franco Corelli.\nAl Teatro dell'Opera di Roma nel 1964 dirige \"Tosca\" con R\u00e9gine Crespin, Tito Gobbi e Daniele Barioni.\nNel 1967 \u00e8 stato Direttore artistico della Real Opera di Copenaghen.\nAncora a Vienna nel 1968 dirige \"Falstaff\" con Wladimiro Ganzarolli e nel 1970 \"La traviata\".\nAl Teatro alla Scala di Milano nel 1970 dirige la prima rappresentazione di Rigoletto con Piero Cappuccilli ed Adriana Lazzarini, poi Don Carlo, \"L'elisir d'amore\" con Luciano Pavarotti ed \"Il trovatore\" con Fiorenza Cossotto.\nAl Teatro Verdi nel 1971 dirige La traviata con Maria Chiara ed Ottavio Garaventa.\nA Edimburgo nel 1972 dirige \"Attila\" con Renato Bruson nella trasferta del Teatro Massimo Vittorio Emanuele di Palermo.\nA Barcellona nel 1973 dirige Un ballo in maschera con Pl\u00e1cido Domingo, Montserrat Caball\u00e9 e Cornell MacNeil.\nAncora a Ginevra nel 1973 dirige \"Samson et Dalila\" con Tatiana Troyanos.\nNel 1975 alla Scala dirige \"La boh\u00e8me\" e la prima di Attila con Nicolai Ghiaurov ed al Metropolitan Opera House di New York debutta dirigendo \"La Gioconda\" con Fedora Barbieri.\nNel 1976 a Trieste dirige \"Lohengrin\", a Ginevra \"La fanciulla del West\" e Turandot con Birgit Nilsson e Leona Mitchell ed a Vienna Il trovatore, \"Don Giovanni\" e \"Carmen\".\nnel 1977 a Vienna dirige \"La forza del destino\", \"Lohengrin\", \"Tosca\" con Anna Tomowa-Sintow, Jos\u00e9 Carreras e Sherrill Milnes, \"Norma\", \"Der fliegende Holl\u00e4nder\" con Gwyneth Jones ed \"I Capuleti e i Montecchi\" con Agnes Baltsa ed al Metropolitan \"Madama Butterfly\" con Renata Scotto ed \"Il trovatore\".\nNel 1978 al Met dirige \"Cavalleria rusticana\", \"Pagliacci\" con Cornell MacNeil, \"Rigoletto\", \"Carmen\" ed \"Aida\" con Carlo Bergonzi, alla Scala \"La forza del destino\" con Montserrat Caball\u00e9, Carreras e Sesto Bruscantini ed a Vienna \"Il barbiere di Siviglia\" e \"Lucia di Lammermoor\" con Edita Gruberov\u00e1. \nNel 1979 a Ginevra dirige \"La forza del destino\", a Vienna \"La fanciulla del West\" e nel 1980 al Met \"La Gioconda\" con Grace Bumbry, Carlo Bergonzi, \"Lohengrin\" con Siegfried Jerusalem, \"Tosca\" con Renato Capecchi ed \"Un ballo in maschera\" con Katia Ricciarelli e Pavarotti. Fino al 1983 il maestro dirige 133 rappresentazioni del Met.\nNel 1980 alla Scala dirige \"Tosca\" con \u00c9va Marton, Gianfranco Cecchele e Angelo Nosotti, a Lonfra \"La fanciulla del West\" con Arleen Saunders, Giuseppe Giacomini e Silvano Carroli e nel 1981 a Vienna \"L'elisir d'amore\". Il maestro ha diretto in 128 rappresentazioni viennesi fino al 1983.\nNel 1982 alla Scala dirige \"Simon Boccanegra\" con Mirella Freni ed \"Anna Bolena\" con la Caball\u00e9 e a Ginevra \"La traviata\" con Leo Nucci e Katia Ricciarelli.\nNel 1983 dirige la \"Forza del Destino\" a Bologna con Galina Savova, Matteo Manuguerra e Giorgio Casellato-Lamberti. \nAlla Scala nel 1984 dirige \"Lucia di Lammermoor\" con Leo Nucci, Luciana Serra e Alfredo Kraus, a Monaco di Baviera \"Adriana Lecouvreur\" con Margaret Price e Neil Shicof. Nel 1986 dirige \"Aida\" alla Scala e \"Anna Bolena\" al festival di Bregenz con Katia Ricciarelli e Francisco Araiza.\nNel 1987 a Roma dirige \"Macbeth\" con Renato Bruson, Bonaldo Giaiotti e Ghena Dimitrova ed alla Scala \"Il tabarro\" e \"Pagliacci\" con Carreras e William Matteuzzi.\nNel 1988 alla Scala dirige Cavalleria rusticana con Giorgio Zancanaro e Gianni Schicchi con Juan Pons ed a Ginevra \"Mefistofele\" con Samuel Ramey.\nTra il 2 e il 3 febbraio 1989 dirige alla Konzerthaus di Vienna, \"La favorita\" (in concerto) con Alfredo Kraus, Agnes Baltsa, Paolo Gavanelli e L\u00e1szl\u00f3 Polg\u00e1r; i concerti furono registrati per l'edizione discografica (si parlava della EMI), ma non si arriv\u00f2 mai a pubblicare.\nMor\u00ec, per un attacco di cuore, mentre dirigeva una rappresentazione de \"Il barbiere di Siviglia\" alla Bayerische Staatsoper di Monaco di Baviera, il 29 maggio 1989. Venne prontamente portato in ospedale ma vi giunse gi\u00e0 morto. Egli e sua moglie Rita, dalla quale era gi\u00e0 separato al momento della morte, ebbero due figlie."}
{"id": "3349789", "revid": "1272592", "url": "https://it.wikipedia.org/wiki?curid=3349789", "title": "Intessisogni", "text": ""}
{"id": "3349790", "revid": "101768", "url": "https://it.wikipedia.org/wiki?curid=3349790", "title": "Cosmoceratopo", "text": ""}
{"id": "3349793", "revid": "74363526", "url": "https://it.wikipedia.org/wiki?curid=3349793", "title": "San Felice II", "text": ""}
{"id": "3349807", "revid": "125651454", "url": "https://it.wikipedia.org/wiki?curid=3349807", "title": "Manfred Sakel", "text": "Biografia.\nManfred Sakel nacque in una famiglia ebrea, il 6 giugno del 1900 nell'attuale cittadina di Nadvorna, nell'allora Impero Austro Ungarico (oggi Ucraina).\nA 19 anni, si iscrisse alla facolt\u00e0 di Medicina e Chirurgia all'Universit\u00e0 di Vienna terminando gli studi nel 1925 e specializzandosi poi in neurologia e neuropsichiatria. Nel 1927 inizi\u00f2 a lavorare come medico presso la clinica neurologica Kurt Mendel del sobborgo Lichterfelde di Berlino, allora conosciuta come \"Sanatorio del dottor Goldstein\" e specializzata nel trattamento di disturbi dovuti all'assuefazione e di gravi malattie psichiatriche.\nNel 1930 Sakel scrisse il suo primo articolo, pubblicato sul Zeitschrift f\u00fcr die gesamte Neurologie und Psychiatrie, dove descriveva le modalit\u00e0 di somministrazione dell'insulina a soggetti affetti da tossicodipendenza, senza per\u00f2 accennare al coma che essa stessa induceva e ai suoi possibili riscontri terapeutici..\nAmmise solamente che alcuni pazienti sperimentavano uno shock ipoglicemico, senza alcun riferimento al fatto che fosse stato deliberatamente indotto.\nNel 1933 torn\u00f2 a Vienna e divenne ricercatore presso la Clinica Neuropsichiatrica dell'universit\u00e0 dove si era laureato, ed insieme al Dottor Hans Hoff, inizi\u00f2 a sperimentare shock ipoglicemici su pazienti affetti da schizofrenia. Quando i risultati furono confortanti, i due medici informarono il direttore della clinica Otto Poetzl, che agevol\u00f2 notevolmente il Dottor Sakel nel suo intento. Cos\u00ec nell'ottobre del 1933, in collaborazione con Karl Dussik e Christine Palisa, Sakel diede ufficialmente inizio al suo programma di ricerca sulla terapia del coma insulinico.\nNel 1936, quando il Partito Nazionalsocialista Tedesco dei Lavoratori sal\u00ec al potere nel paese, fu per\u00f2 costretto ad emigrare negli Stati Uniti, dove divenne ricercatore presso l'Hallem Valley State Hospital.\nTanto pi\u00f9 per\u00f2 l'ICT (Insuline Coma Therapy) otteneva consensi, quanto pi\u00f9 il comportamento del suo scopritore diveniva ossessivo e megalomane, sfociando in vere e proprie crisi depressive durante le quali vedeva l'esistenza di forze oscure che ostacolavano la sua possibilit\u00e0 di ottenere il premio Nobel per assegnarlo al suo storico rivale Ladislas Meduna. Sakel, di origine ebraica, si sentiva infatti perseguitato delle ideologie di stampo antisemita che si stavano diffondendo ed inoltre nel 1933, venne aggressivamente e pubblicamente criticato in un'edizione del Wiener Medizinische Wochenschrift dal direttore dell'ospedale psichiatrico viennese \"Am Steinhof\" Josef Berze, che sosteneva la completa inutilit\u00e0 e dannosit\u00e0 del trattamento insulinico della schizofrenia.\nLa sua malattia psichiatrica, diagnosticata ormai come depressione e disturbi della personalit\u00e0, and\u00f2 progressivamente peggiorando nel corso degli anni e nel 1950, durante un intervento al primo Congresso mondiale di psichiatria di Parigi accus\u00f2 pubblicamente Meduna di essersi appropriato delle sue teorie psichiatriche.\nSakel continu\u00f2 ad esercitare la sua professione di medico e ricercatore negli Stati Uniti, dove mor\u00ec il 2 dicembre 1957 a New York City.\nAttivit\u00e0 medica.\nCome racconter\u00e0 anni dopo il suo allievo Heinz Lehmann, \"fu proprio a Lichterfelde che Sakel inizi\u00f2 a trattare tossicodipendenti con iniezioni di insulina, nel tentativo di migliorare i sintomi provocati dall'astinenza. Uno di questi giovani, ulteriormente affetto da schizofrenia, cadde in un coma ipoglicemico in seguito ad un eccesso di somministrazione di insulina, costringendo Sakel e risvegliarlo con immediate iniezioni di glucosio. La cosa stupefacente fu che al suo risveglio, il paziente mostrava un miglioramento delle condizioni mentali.\"\nSakel racconter\u00e0 anni dopo al medico e amico William Karliner, che i pazienti trattati nel 1927 a Berlino ebbero, durante le somministrazioni di insulina, episodi di leggere convulsioni. Infatti, anche se l'intento era stato quello di sedarli, essi mostrarono miglioramenti dopo il termine del trattamento.\nDopo tale esperienza Sakel, avendo avuto l'intuizione di essere su una giusta via di ricerca, tent\u00f2 di convincere il capo del dipartimento di \npsichiatria dell'Universit\u00e0 di Berlino, Karl Bonhoeffer, a concedere il permesso di trasportare i malati all'Ospedale universitario della Charit\u00e9. Questo progetto non fu per\u00f2 realizzato a causa di una protesta degli altri medici presenti nella struttura, che cos\u00ec bloccarono il lavoro di ricerca intrapreso.\nNel 1930 Sakel riusc\u00ec comunque a pubblicare un articolo significativo sul berlinese Klinische Wochenschrift con il titolo \"Un nuovo trattamento per la dipendenza da morfina\", che descriveva le modalit\u00e0 di somministrazione dell'insulina, senza per\u00f2 accennare al coma che essa stessa induceva..\nLa sua fama si accrebbe in maniera estremamente rapida, e al termine del primo anno di attivit\u00e0 Sakel aveva ben diciassette pazienti in cura con la terapia del coma insulinico. Sulla base di una nuova serie di dati raccolti pot\u00e9 cos\u00ec pubblicare sul Wiener Medizinische Wochenschrift, tredici articoli a partire dal novembre del 1934.\nPrimo caso di applicazione dell'ICT.\nSakel inizi\u00f2 ufficialmente gli studi sulla terapia del coma insulinico nel 1933, durante la sua attivit\u00e0 di ricercatore presso la clinica psichiatrica dell'Universit\u00e0 di Vienna, quando venne ricoverato un uomo di quarantasei anni con comportamenti insoliti ed evidenti sintomi di paranoia.\nSakel inizi\u00f2 la somministrazione di 45 unit\u00e0 di insulina senza per\u00f2 ottenere alcun tipo di risultato.\nIl giorno successivo fin dalla mattina aument\u00f2 il dosaggio, portandolo cos\u00ec a tre iniezioni ognuna da 40 unit\u00e0, ottenendo che il paziente si calmasse notevolmente. Entro mezzogiorno all'uomo erano state somministrate complessivamente 50 unit\u00e0 di insulina, provocandogli cos\u00ec uno shock ipoglicemico: l'insulina infatti induce fegato e muscoli a ridurre drasticamente il livello di glucosio nel sangue, privandone anche il cervello, che di conseguenza va in coma.\nDopo questo primo coma indotto, il paziente si svegli\u00f2 pienamente cosciente e consapevole del suo passato pi\u00f9 prossimo, anche se questa situazione di normalit\u00e0 fu di breve durata e l'uomo cadde di nuovo nella malattia.\nIl trattamento di insulina fu portato avanti in questo modo per pi\u00f9 di tre settimane al termine delle quali sembr\u00f2 che il paziente avesse subito una completa amnesia; Sakel e i suoi collaboratori dovettero infatti aspettare pi\u00f9 di un'ora prima di poter constatare il ritorno completo della memoria del paziente. Nei giorni successivi la terapia del coma insulinico venne portata dunque a termine e il paziente venne giudicato assolutamente normale sotto ogni punto di vista.\nQueste somministrazioni continuarono poi su altri pazienti presenti all'interno della clinica, portandoli aggressivamente in una serie di coma profondi e provocando spesso forti convulsioni, che erano probabilmente l'elemento fondamentale della cura stessa.\nTali scoperte rivoluzionarono in maniera profonda il mondo delle cure psichiatriche, portando per la prima volta un barlume di speranza per coloro affetti da schizofrenia, e altre patologie maniaco-depressive.\nMetodo terapeutico.\nIl metodo messo a punto dal Dottor Sakel era strutturato in quattro fasi:\nLo stesso Sakel riassumendo il concetto fondamentale della sua terapia afferm\u00f2:\nNomine al Premio Nobel.\nManfred Sakel venne nominato per la prima volta al Premio Nobel in Fisiologia e Medicina nel 1938 per il lavoro svolto sul trattamento della schizofrenia con l'insulina. Successivamente ricevette altre cinque nomine fino al 1953. Di queste, in tre episodi, era presente tra gli altri candidati anche lo storico rivale Ladislas Meduna."}
{"id": "3349814", "revid": "92723", "url": "https://it.wikipedia.org/wiki?curid=3349814", "title": "Boryslav", "text": "Boryslav (\"Borys\u0142aw\" in polacco) \u00e8 una citt\u00e0 di 38.442 abitanti dell'Ucraina occidentale.\nStoria.\nIl nome di Boryslav compare per la prima volta nella storia in un documento del 1387, all'interno del quale viene definita come dominio personale del re (regina) Edvige di Polonia. Dopo la prima spartizione della Polonia, Boryslav divenne austriaca. Negli anni cinquanta del XIX secolo vennero aperti i primi pozzi petroliferi, gestiti in buona parte dall'attivissima comunit\u00e0 ebraica locale. Nel 1909 i pozzi di Boryslav producevano 1.920.000 tonnellate di greggio, il 5% della produzione mondiale. Tra il 1870 ed il 1873 i pozzi passarono da 4.000 a 12.000. La nascita del settore petrolifero segn\u00f2 un notevole sviluppo per la cittadina, che vide l'arrivo di 10.000 nuovi lavoratori, l'apertura di una scuola per l'escavazione di pozzi petroliferi e l'arrivo di una linea ferroviaria per Drohoby\u010d. Dopo la fine della prima guerra mondiale e della guerra polacco-ucraina, Boryslav pass\u00f2 sotto l'amministrazione della neo-nata Polonia. In questo periodo la \"scuola petrolifera\" venne notevolmente ampliata, divenendo quasi una sorta di \"universit\u00e0 del petrolio\" e mutando il nome in \"Stazione Geologica Carpatica\". Data la sua importanza per l'economia polacca, Boryslav divenne capoluogo della \"Zag\u0142\u0119bie Borys\u0142awskie\" (Zona Petrolifera di Boryslav), un distretto amministrativo autonomo. A seguito dell'invasione sovietica della Polonia, nel 1939 Boryslav entr\u00f2 a far parte della Repubblica Socialista Sovietica Ucraina. A seguito dell'Operazione Barbarossa, Boryslav venne occupata dalle truppe tedesche ed inclusa nel Governatorato Generale. Si consum\u00f2 quindi il tragico sterminio della numerosa comunit\u00e0 ebraica locale perpetrato dai nazisti, spesso coadiuvati dai membri dell'Esercito Insurrezionale Ucraino di Stepan Bandera. Dopo la fine del conflitto entr\u00f2 definitivamente a far parte dell'Unione Sovietica."}
{"id": "3349818", "revid": "6923", "url": "https://it.wikipedia.org/wiki?curid=3349818", "title": "Clifford Durr", "text": "Biografia.\nDopo aver studiato all'universit\u00e0 dell'Alabama, divenne un avvocato celebre per aver difeso personaggi quali Rosa Parks. Nel 1926, spos\u00f2 Virginia Foster. Nominato dal presidente degli Stati Uniti d'America nella Federal Communications Commission.\nDopo il caso del boicottaggio dei bus a Montgomery, Durr continu\u00f2 a battersi quale attivista per i diritti civili. Mor\u00ec nel 1975."}
{"id": "3349819", "revid": "38490473", "url": "https://it.wikipedia.org/wiki?curid=3349819", "title": "Addensamento dei fanghi", "text": ""}
{"id": "3349827", "revid": "287204", "url": "https://it.wikipedia.org/wiki?curid=3349827", "title": "Barbaran", "text": "I Barbaran (talvolta anche Barbarano) furono una famiglia aristocratica vicentina, ascritta al patriziato veneziano e annoverata fra le cosiddette \"Case fatte per soldo\".\nStoria.\nI Barbaran furono un'antica famiglia originaria di Vicenza. Secondo la tradizione, essi sarebbero discesi dai Mironi.\nFin dal XIII secolo, questa famiglia fu antica feudataria della Chiesa vicentina, estendendo la propria potest\u00e0 sui villaggi di Barbarano, Sossano e Villaga. Possedevano anche quasi tutto il territorio - oltre 400 campi vicentini - di Laghetto, dove fra il 1550 e il 1570 costruirono una residenza di campagna e una chiesetta gentilizia. \nIn virt\u00f9 del decreto ducale del 7 maggio 1552, il doge Francesco Don\u00e0 invest\u00ec Montano Barbaran e tutta la sua discendenza del cavalierato e del titolo comitale, con sovranit\u00e0 sulla contea di Belvedere, nel territorio vicentino. Nel 1665, invece, essi furono aggregati al patriziato veneziano a causa degli aiuti garantiti alla Repubblica durante la guerra di Candia.\nUn ramo secondario della famiglia, infine, appartenne al Consiglio nobile di Vicenza.\nDopo la caduta della Serenissima, i Barbaran furono confermati nobili dell'Impero austriaco con le Sovrane Risoluzioni datate 8 ottobre 1818 e 11 marzo 1820."}
{"id": "3349828", "revid": "583167", "url": "https://it.wikipedia.org/wiki?curid=3349828", "title": "Madonna di Ceri", "text": ""}
{"id": "3349866", "revid": "92723", "url": "https://it.wikipedia.org/wiki?curid=3349866", "title": "Chiesa della Madonna di Ceri", "text": "La chiesa della Madonna di Ceri, detta anche Santa Maria Immacolata in Ceri \u00e8 una chiesa di Ceri, nel comune di Cerveteri.\nStoria.\nSi racconta dai tempi pi\u00f9 remoti, quando la comunit\u00e0 etrusco-romana si convert\u00ec alla religione cristiana, che questa chiesa fosse in origine dedicata alla Madonna, come si pu\u00f2 osservare dal grande dipinto absidale, e che intorno al 370 circa venne dedicata al santo martire Felice II dato che le pi\u00f9 antiche fonti riconducono alla frazione di Ceri come luogo del suo martirio. Di questa chiesa possiamo ritrovare come nucleo pi\u00f9 antico l'abside di epoca antecedente al '300, ed affreschi molto antichi con scene bibliche, figure di santi, e (particolare curioso) scene di cucina, diavoli in lotta e una chimera posti sullo zoccolo della parete destra, molto antica.\nLa navata centrale dove sorgono questi pregevoli affreschi \u00e8 ornata da un pavimento cosmatesco. In questa parte di navata, esattamente addossato al II pilone dall'ingresso, nel 365 viene edificato un ciborio (successivamente spostato nell'omonima cappella) che custodiva le reliquie, ornato di una bellissima pala d'altare raffigurante il santo in trono con in mano la croce arciepiscopale e con la tiara papale. Sempre in questo periodo sono da datare gli affreschi della cappella della navata sinistra raffiguranti la crocifissione di Cristo, della crocifissione di San Pietro, la decapitazione di San Paolo, il battesimo di Ges\u00f9 e il pantocratore in mezzo a santi.\nIntorno al 1400 viene posto sopra l'acquasantiera il dipinto di scuola senese raffigurante la Madonna di Ceri.\nIntorno al XVI secolo viene distrutta la parte sinistra dell'edificio ad opera di Valentino Borgia e vennero edificate in sostituzione le 3 cappelle laterali. Le cappelle presentano dipinti settecenteschi, e comunicano per mezzo di 3 porticine.\nNel 1989 vengono recuperati gli affreschi della parte destra di navata e viene spostato nella cappella di transetto l'altare di San Felice, mentre la cappella in precedenza dedicata alla Madonna di Lourdes viene dedicata alla Madonna di Ceri. Fu necessario costruire una cappelletta, dove alloggiarono la statua della Madonna di Lourdes, per contenere gli ex voto dei fedeli.\nNel 2010 fu eseguito un ulteriore restauro agli affreschi della navata.\nDescrizione.\nAbside.\nLa parte pi\u00f9 antica della chiesa \u00e8 senza dubbio l'abside. Fu costruito verso il 370 e raffigura la \"Madonna in trono con Ges\u00f9\" bambino tra i santi Antonio abate, Giuseppe, Felice II e Tommaso d'Aquino.\nNavata.\nLa navata centrale \u00e8 ricca di affreschi di epoca romana (vedere Galleria fotografica) molto antichi e interessanti che ricoprivano tutta la chiesa fino al crollo parziale di questa e all'edificazione delle 3 cappelle sinistre.\nPresentava una copertura a volta a botte che fu demolita nei restauri degli anni 80.\nPresenta un interessante pavimento cosmatesco molto ben conservato con movimenti rosonati.\nCappelle di sinistra.\nLa parte sinistra del santuario \u00e8 composta da 3 cappelle.\nCappella di sant'Antonio.\nLa prima \u00e8 dedicata a sant'Antonio e presentava un dipinto dello stesso oggi scomparso dopo un restauro. Al suo posto \u00e8 alloggiata la statua di San Giuseppe. Presenta due dipinti raffiguranti i miracoli del santo databili intorno al 1600.\nCappella della Madonna.\nLa seconda cappella \u00e8 dedicata alla Madonna di Ceri, sull'altare maggiore \u00e8 posto l'omonimo dipinto della Madonna. Fino agli anni 80 dello scorso secolo era dedicata alla Madonna di Lourdes e conteneva due figure affrescate di santi con in mano un fascio di rose, terminanti con la Via Crucis, che sono letteralmente scomparsi in questi restauri.\nCappella del Sacro Cuore di Ges\u00f9.\nQuesta \u00e8 una semplice cappella con un organo elettrico ed un altare con la statua del Sacro Cuore di Ges\u00f9. In origine presentava affreschi secenteschi che con i restauri degli anni '80 sono scomparsi.\nCappella di San Felice.\nIn questa cappella hanno posto nel 1980 il baldacchino contenente le spoglie di San Felice II. Il quadro \u00e8 riposto in una parete laterale, mentre nel baldacchino \u00e8 esposto alla venerazione il quadro di San Giovanni Calabria, dato che le reliquie di san Felice sono state trasferite in una grata della navata principale."}
{"id": "3349869", "revid": "363629", "url": "https://it.wikipedia.org/wiki?curid=3349869", "title": "Sport (fotocamera)", "text": "Sport (\"Cnopm\") \u00e8 una macchina fotografica prodotta negli anni trenta dalla \"Gosudarstvennyi Optiko-Mekhanicheskii Zavod\" (GOMZ) di Leningrado (Russia). Il nome \"Cnopm\" non \u00e8 altro che la scrittura in caratteri cirillici della parola \"sport\".\nStoria.\nContende alla tedesca Exacta del 1936 il primato di prima fotocamera reflex nel formato 35 mm. Infatti il suo prototipo, chiamato \"Gelveta\", fu realizzato da \"A. O. Gelgar\" fra il 1934 e il 1935. L'origine del progetto risalirebbe addirittura al modello \"Mine\", realizzato nel 1929 da \"A. A. Mine\".\nDella \"Sport (Cnopm)\" fu prodotto un numero limitato di pezzi, mentre la produzione cess\u00f2 a causa dei danni riportati dallo stabilimento durante la Seconda guerra mondiale. Sui mercati occidentali la fotocamera \u00e8 poco conosciuta e ancora minore \u00e8 stata la sua diffusione.\nCaratteristiche tecniche.\nSi tratta di una fotocamera reflex monobiettivo per il formato 24x36\u00a0mm, prevista per ottiche intercambiabili con innesto a baionetta. \u00c8 stato realizzato per\u00f2 un unico obiettivo, l\"'Industar\" \u0418-10 da 5\u00a0cm, f/3.5. La messa a fuoco \u00e8 su scala metrica, con blocco sull'infinito.\n\u00c8 dotata di un mirino reflex con lente d'ingrandimento (\"loupe\") e di un secondo mirino di tipo galileiano. L'otturatore \u00e8 di tipo verticale, composto da due tendine metalliche rigide sul piano focale, i tempi vanno da 1/25 a 1/500 di secondo, pi\u00f9 la posa B. \nIl corpo \u00e8 metallico, dorso e fondello sono rimovibili, la pellicola \u00e8 contenuta in cassette metalliche dedicate, ricaricabili. Il contapose arriva a 50 fotogrammi, non autoazzerante. \nLa pellicola passa da una cassetta all'altra, senza necessit\u00e0 di riavvolgimento. Il pulsante di scatto \u00e8 frontale. Esiste un blocco contro le doppie esposizioni. Un comando unico arma l'otturatore, trascina la pellicola e seleziona il tempo di scatto.\nCuriosit\u00e0.\nLa \"GOMZ\", negli anni sessanta, cambi\u00f2 il nome in \"Lomo\", acronimo di \u041b\u0435\u043d\u0438\u043d\u0433\u0440\u0430\u0434\u0441\u043a\u043e\u0435 \u043e\u043f\u0442\u0438\u043a\u043e-\u043c\u0435\u0445\u0430\u043d\u0438\u0447\u0435\u0441\u043a\u043e\u0435 \u043e\u0431\u044a\u0435\u0434\u0438\u043d\u0435\u043d\u0438\u0435 (\"Leningrad Optics &amp; Mechanics Amalgamation\"), azienda specializzata nella produzione di strumenti ottici avanzati, obiettivi, macchine fotografiche e videocamere, con sede a San Pietroburgo (Russia)."}
{"id": "3349870", "revid": "72396", "url": "https://it.wikipedia.org/wiki?curid=3349870", "title": "Giovanni Righi (frate)", "text": "\u00c8 venerato come beato l'11 marzo, come risulta dal Martirologio Romano.\nBiografia.\nNato a Fabriano, dalla nobile famiglia Righi, Giovanni visse la spiritualit\u00e0 cristiana appresa fin dall'infanzia con uno slancio cavalleresco ancora tutto medievale.\nDopo aver professato la regola scritta da San Francesco, visse nel convento di Forano. In seguito, per raggiungere maggior perfezione, si fece solitario in una grotta detta \u00abLa Romita\u00bb, a Massaccio. Visse in penitenza e austerit\u00e0, pregando, leggendo gli scritti dei Padri della Chiesa e spendendosi per le persone con cui veniva in contatto.\nDal momento della sua morte, fu venerato nella chiesa francescana di San Giacomo Della Romita a Cupramontana, dove si trova sepolto."}
{"id": "3349873", "revid": "216805", "url": "https://it.wikipedia.org/wiki?curid=3349873", "title": "Giovanni da Fabriano", "text": ""}
{"id": "3349877", "revid": "217591", "url": "https://it.wikipedia.org/wiki?curid=3349877", "title": "Cnopm", "text": ""}
{"id": "3349880", "revid": "123958602", "url": "https://it.wikipedia.org/wiki?curid=3349880", "title": "Fabio Jephcott", "text": "Biografia.\nLaureato in scienze politiche presso l'universit\u00e0 La Sapienza di Roma, Jephcott ha iniziato a lavorare nel mondo del cinema come aiuto regista, collaborando fra gli altri con Martin Scorsese in \"L'ultima tentazione di Cristo\" e con Jane Campion in \"Ritratto di signora\". \nIn seguito ha lavorato principalmente in ambito televisivo, dirigendo serie come \"Cuori rubati\" (2002), \"Caterina e le sue figlie\" (2005) e \"Il maresciallo Rocca e l'amico d'infanzia\" (2008)."}
{"id": "3349881", "revid": "1543377", "url": "https://it.wikipedia.org/wiki?curid=3349881", "title": "Piazza Tahrir", "text": "Piazza Tahrir (, \"piazza della Liberazione\") \u00e8 la piazza principale del Cairo, capitale dell'Egitto.\nStoria.\nOriginariamente la piazza fu chiamata \"M\u012bd\u0101n Ism\u0101\u02bf\u012bliyya\" (Piazza Ismailia), dal nome del Chediv\u00e8 Isma'il Pasci\u00e0, figlio di Mehmet Ali. \nDopo la Rivoluzione egiziana del 1919 divent\u00f2 nota come Piazza Tahrir, ma non fu ufficialmente rinominata in tal modo fino alla Rivoluzione egiziana del 1952, che cambi\u00f2 la struttura istituzionale dell'Egitto, abolendo la monarchia costituzionale in favore di una repubblica presidenziale.\nDescrizione.\nDal nord della piazza inizia via Qasr al-\u02bfAyn, dal lato ovest via Tal\u02bfat Harb, e via Qasr el-Nil attraverso la parte sud per arrivare al Ponte Qasr al-Nil che attraversa il vicino fiume Nilo.\nAl centro della piazza si colloca una larga e affollata rotonda nella quale si apre l'ingresso alla fermata Sadat della metropolitana. Sul lato nord-est si trova una statua d'et\u00e0 ottomana, e oltre c'\u00e8 la moschea di \u02bfOmar Makram. L'area attorno a piazza Tahrir comprende il Museo egizio, la sede del Partito Nazionale Democratico, l'enorme palazzo della Mogamma\u02bf (un edificio governativo incaricato del disbrigo delle pi\u00f9 diverse pratiche burocratiche), l'edificio sede della Lega Araba, l'hotel Hilton Nile, e il campus dell'American University in Cairo (ora trasferito altrove).\nLa piazza \u00e8 stata rinnovata dal governo con la posa di un obelisco fatto erigere da Ramses II a Tanis e di quattro sfingi portate dal tempio di Karnak a Luxor, nonch\u00e9 decorata con suggestivi fasci di luce verso il 2020, seguendo i preparativi per la Parata d'oro dei faraoni dell'anno successivo.\nUsi pubblici e manifestazioni.\nPiazza Tahrir \u00e8 stato il centro tradizionale per numerose proteste e manifestazioni per molti anni.\nProteste del 2011.\nPiazza Tahrir \u00e8 stato il luogo principale delle proteste del 2011 contro il presidente Hosni Mubarak. Il 25 gennaio 2011 oltre 50.000 manifestanti hanno occupato la piazza il primo giorno.\nNei giorni seguenti la piazza continua ad essere il centro di destinazione per i manifestanti del Cairo. Il 29 gennaio gli aerei egiziani hanno volato sopra le persone riunite nella piazza. Il 30 gennaio, sesto giorno dall'inizio delle proteste, la BBC annuncia che il numero di manifestanti \u00e8 salito almeno a 100.000 e il 31 gennaio Al Jazeera riferisce che il numero \u00e8 salito a 250.000. Il 1\u00ba febbraio invece Al Jazeera riferisce che il numero di manifestanti ha raggiunto 1 milione e si sono radunati pacificamente nella piazza e nelle vie circostanti.\nLa notte del 2 febbraio esplode la violenza tra i sostenitori di Mubarak e gli oppositori del regime, e i marciapiedi ne escono danneggiati per l'uso di proiettili, sono soccorsi da medici volontari, fra i quali Bassem Youssef. Entro una settimana l'immagine e il nome della piazza acquistano fama mondiale, dovuta proprio alla copertura internazionale dei media.\nUna pagina di Facebook con il nome \"Tahrir square\" \u00e8 stata creata per fornire informazioni sulla rivoluzione per compensare la mancanza di informazioni degli eventi.\nL'11 febbraio i manifestanti di piazza Tahrir hanno celebrato le dimissioni di Hosni Mubarak."}
{"id": "3349883", "revid": "217591", "url": "https://it.wikipedia.org/wiki?curid=3349883", "title": "Sport (macchina fotografica)", "text": ""}
{"id": "3349884", "revid": "1494169", "url": "https://it.wikipedia.org/wiki?curid=3349884", "title": "Sant'Avendrace", "text": ""}
{"id": "3349893", "revid": "149466", "url": "https://it.wikipedia.org/wiki?curid=3349893", "title": "Giusto martire", "text": ""}
{"id": "3349898", "revid": "1573940", "url": "https://it.wikipedia.org/wiki?curid=3349898", "title": "Bindax", "text": "Bindax \u00e8 un genere di ragni appartenente alla famiglia Salticidae.\nDistribuzione.\nLe due specie oggi note di questo genere sono endemiche una delle isole Salomone e l'altra dell'isola di Celebes.\nTassonomia.\nConsiderato un sinonimo anteriore di Eustirognathus (rimosso inoltre dalla sinonimia con Carrhotus ) da uno studio dell'aracnologo Pr\u00f3szynski del 1987, il quale ha anche effettuato il trasferimento della specie tipo.\nA dicembre 2010, si compone di due specie:"}
{"id": "3349901", "revid": "149466", "url": "https://it.wikipedia.org/wiki?curid=3349901", "title": "San Narses", "text": ""}
{"id": "3349909", "revid": "117834545", "url": "https://it.wikipedia.org/wiki?curid=3349909", "title": "HLA-B", "text": "Con la dicitura HLA-B viene gergalmente indicato il gene responsabile della resistenza al virus dell'AIDS (Sindrome da Immunodeficienza Acquisita), pi\u00f9 correttamente indicato con il nome \"major histocompatibility complex, class I, B\". Esso rappresenta una particolare variante umana di proteine appartenenti al complesso maggiore di istocompatibilit\u00e0, la quale riconosce gli antigeni virali estranei all'organismo, identificando come estraneo ci\u00f2 che non appartiene all'organismo umano. HLA-B fa parte di una famiglia di geni denominati: \"human leukocyte antigen complex\" (HLA).\nCaratteristiche.\nL'HLA \u00e8 la versione umana del complesso maggiore di istocompatibilit\u00e0 (MHC), una famiglia di geni presente in diverse specie. I geni in questo complesso vengono suddivisi in tre gruppi identificati con: I, II e III. Nell'uomo, HLA-B \u00e8 correlato all'attivit\u00e0 di, HLA-A e HLA-C, tutti e tre i geni appartengono alla categoria degli MHC di classe I.\nI geni MHC di classe I forniscono istruzioni in grado di permettere alla cellula la fabbricazione delle proteine che sono presenti sulla superficie cellulare. Tali proteine di superficie sono in grado di interagire con i frammenti di proteine (peptidi) appartenenti ad altre cellule, batteri, virus e microorganismi. Le proteine MHC di classe I presentano questi peptidi al sistema immunitario. Se il sistema immunitario riconosce i peptidi come estranei (quali per esempio i peptidi virali o batterici), risponde distruggendo la cellula infettata.\nIl gene di HLA-B \u00e8 situato sul braccio corto (p) del cromosoma 6 in posizione 21.3 da 31.429.845 paia di basi a 31.432.923 paia di basi.\nIl gene di HLA-B, a seguito dei fenomeni evolutivi ad i quali sono soggette le popolazioni umane, si presenta in numerose varianti, le quali permettono al sistema immunitario, di ogni singola persona, un'ampia reazione immunitaria di contrasto ai microorganismi infettanti le cellule. Le centinaia di varianti (alleli) di HLA-B sono conosciute, a ciascuna di esse \u00e8 stato assegnato un numero identificativo, come per esempio HLA-B27. Gli alleli simili sono stati catalogati insieme; Per esempio, almeno 28 alleli molto simili sono considerati sottotipi mutanti di HLA-B27. Questi sottotipi sono indicati con la diciture da HLA-B*2701 a HLA-B*2728.\nVarianti.\nSi ritiene che la variante HLA-B27 del gene di HLA-B possa interagire erroneamente con i peptidi del sistema immune con conseguente innesco del processo artritico. Altre ricerche suggeriscono che l'infiammazione pu\u00f2 derivare dalla caratteristica piegatura anomala della proteina codificata da HLA-B27 o dalla presenza di forme anormali della proteina sulla superficie delle cellule, tuttavia molti individui portatori di tale variante non sviluppano mai tale patologia.\nDiverse varianti del gene HLA-B sono associate con le reazioni avverse a determinate droghe o farmaci. Per esempio, due varianti specifiche di questo gene sono collegate con l'aumentata sensibilit\u00e0 ad i farmaci di alcune popolazioni cinesi. Gli individui portatori di HLA-B*1502 hanno un maggior rischio di sviluppare la Sindrome di Stevens-Johnson in risposta a trattamento con carbamazepine. Un'altra versione, HLA-B*5801, \u00e8 associata all'aumentato rischio di effetti collaterali che si manifestano con danni alla pelle in pazienti trattati con allopurinol.\nLa variante HLA-B*5701 \u00e8 invece associata con una massiccia sensibilit\u00e0 al trattamento con abacavir, un farmaco che ritarda la diffusione del virus HIV-1 nel corpo.\nImmunit\u00e0 all'Aids.\nAlcune persone risultano immuni all'Aids nonostante siano affette da Hiv e non si sottopongano ad alcun trattamento, le ricerche della Harvard Medical School di Boston, in associazione con Amalio Telenti del CHUV di Losanna, hanno dimostrato che le varianti HLA-B, comprese fra HLA-B27 e HLA-B57, sono in grado di sopprimere la replicazione del virus impedendo alla malattia di svilupparsi, tali varianti si sono sviluppate nel corso della storia evolutiva umana grazie all'accumulo di sei mutazioni nella sequenza genica di HLA-B, gli individui portatori di tale variante sono stati definiti \"Hiv-controller\", in totale circa una persona su trecento risulta portatrice, la resistenza si basa sulla capacit\u00e0 di queste proteine mutate di riconoscere le cellule infettate dal virus dell'HIV, a seguito dell'avvenuto riconoscimento dei peptidi che le cellule infette espongono sulla propria superficie, tali peptidi di cellule infette vengono presentati dal complesso HLA-B alle cellule tCD8 le quali acquisiscono la capacit\u00e0 di legarsi alle cellule che espongono i peptidi presentatigli, quando tali cellule si legano alla cellula infetta la sopprimono; Per potersi replicare il virus deve parassitare l'apparato cellulare obbligandolo a produrre nuove copie del virus stesso, l'uccisione della cellula interrompe la replicazione del virus impedendogli di potersi riprodurre nell'organismo e dare origine alla malattia.\nResistenza alla Malaria.\nAll'interno di alcune popolazioni africane, dell'Africa occidentale, sono stati identificati portatori di un'altra variante di HLA-B, denominata HLA-B53, i portatori risultano resistenti alla malaria in quanto tale variante risulta maggiormente efficiente nel contrastare le cellule infettate dal plasmodio della malaria, il quale si trova impossibilitato a completare il proprio ciclo biologico. Il plasmodio per poter completare il proprio ciclo deve parassitare gli eritrociti (globuli rossi) od epatociti (cellule del fegato), a seguito dell'aumentata efficienza immunitaria le cellule infette vengono prontamente eliminate assieme al plasmodio."}
{"id": "3349919", "revid": "1543377", "url": "https://it.wikipedia.org/wiki?curid=3349919", "title": "Desloratadina", "text": "La desloratadina \u00e8 un farmaco antistaminico, derivato della loratadina di cui rappresenta il metabolita attivo, e potente antagonista selettivo dei recettori H1 periferici, a lunga durata d'azione. Desloratadina \u00e8 commercializzata in Italia dalla societ\u00e0 farmaceutica Merck Sharp &amp; Dohme con il nome di Aerius, e da altre societ\u00e0 con altri nomi commerciali quali, a titolo d'esempio, NeoClarityn, Claramax, Clarinex, Larinex, Delot, Dasselta e Deslordis. Il principio attivo \u00e8 anche commercializzato da varie societ\u00e0 farmaceutiche come medicinale equivalente. La desloratadina \u00e8 disponibile nella forma farmaceutica di compresse, compresse orodispersibili a rapido assorbimento, e sciroppo.\nFarmacodinamica.\nLa desloratadina \u00e8 un antistaminico di seconda generazione, non sedativo ed a lunga durata d'azione, con alta affinit\u00e0 per i recettori H1 periferici. Il farmaco non oltrepassa la barriera ematoencefalica e perci\u00f2 non diffonde nel sistema nervoso centrale (SNC). In studi in vitro desloratadina ha dimostrato capacit\u00e0 di inibizione di secrezione di citochine proinfiammatorie (in particolare le interleuchine IL-4, IL-6, IL-8 e IL-13) dalle mastcellule e dai basofili. Sembra che possa anche inibire l'espressione della molecola di adesione P-selectina sulle cellule endoteliali.\nLa bassa penetrazione nel SNC spiega la scarsa propensione alla sonnolenza nei soggetti trattati con il farmaco. In alcuni studi desloratadina al dosaggio di 7,5\u00a0mg in unica somministrazione giornaliera non ha mostrato di ridurre le capacit\u00e0 psicofisiche dei soggetti. In altri studi in cui il farmaco veniva somministrato al dosaggio di 5\u00a0mg non si registravano alterazioni della performance di volo, n\u00e9 dello stato di attenzione individuale. Anche la concomitante assunzione di alcool non determina un peggioramento delle capacit\u00e0 psicofisiche del paziente e neppure un aumento della sonnolenza..\nNei soggetti affetti da rinite allergica, desloratadina \u00e8 efficace per almeno 24 ore nell'attenuare molti dei sintomi di accompagnamento quali starnuti, rinorrea, prurito nasale, prurito oculare, lacrimazione, arrossamento.\nIn studi clinici controllati condotti su pazienti con orticaria cronica idiopatica, desloratadina si \u00e8 dimostrata efficace nell'attenuare il prurito ed il numero o la dimensione dei pomfi. Anche in questi studi \u00e8 stata confermata l'efficacia per 24 ore.\n\u00c8 stata inoltre dimostrata nel corso del trattamento una riduzione dell'interferenza con il sonno e l'attivit\u00e0 quotidiana.\nFarmacocinetica.\nDopo somministrazione orale desloratadina \u00e8 bene assorbita dal tratto gastrointestinale. Il picco di concentrazione plasmatica viene rilevato a circa 3 ore dalla somministrazione. L'emivita del farmaco \u00e8 di circa 27 ore.\nDesloratadina si lega in modo moderato alle proteine plasmatiche in una misura variabile tra l'83% e l'87%. Dopo somministrazioni multiple per 2 settimane il farmaco non sembra accumularsi in modo significativo. Sia il cibo (pasti ad alto e medio contenuto lipidico) che il succo di pompelmo non hanno effetto sulla biodisponibilit\u00e0 della desloratadina.\nIl metabolismo della desloratadina, non \u00e8 ancora completamente chiarito, perci\u00f2 alcune interazioni con altri medicinali non possono essere completamente escluse. Certamente desloratadina non inibisce CYP3A4 cos\u00ec come CYP2D6, e non \u00e8 n\u00e9 substrato n\u00e9 inibitore della P-glicoproteina.\nUsi clinici.\nIl farmaco \u00e8 indicato per il trattamento sintomatico della rinite allergica, dell'orticaria cronica idiopatica e della febbre da fieno.\nEffetti collaterali ed indesiderati.\nI pi\u00f9 comuni effetti collaterali segnalati sono l'astenia con affaticamento, la secchezza delle fauci, la cefalea. Con frequenza decisamente inferiore si possono verificare dispepsia, nausea, vomito, dolore addominale, diarrea, insonnia, allucinazioni, iperattivit\u00e0 psicomotoria, convulsioni, aumento di AST ed ALT, aumento della bilirubina, epatite.\nControindicazioni.\nIl farmaco \u00e8 controindicato nei soggetti con ipersensibilit\u00e0 nota al principio attivo oppure alla loratadina.\nDosi terapeutiche.\nIl trattamento usuale degli adulti ed adolescenti che abbiano compiuto i 12 anni di et\u00e0 \u00e8 pari a 5\u00a0mg una volta al giorno vicino o lontano dai pasti. In letteratura esistono solo pochi studi clinici che hanno valutato l'efficacia del farmaco negli adolescenti di et\u00e0 compresa tra i 12 ed i 17 anni.\nDesloratadina contro loratadina.\nLa desloratadina \u00e8 il principale metabolita della loratadina. Non ci sono studi fatti a campione sui due farmaci. Un sondaggio condotto tra pazienti insoddisfatti dalla loratadina pubblicato nell'agosto 2003, riporta una maggiore soddisfazione se non uguale soddisfazione in quei pazienti trattati con desloratadina, concludendo:\n\u00abA seguito del riscontro della malattia a mezzo di analisi, \u00e8 emerso un modello che suggerisce un maggiore livello di soddisfazione tra i pazienti insoddisfatti della loratadina che si \u00e8 convertito alla desloratadina. Infatti, si annoverano risultati statisticamente significativi ottenuti sommando gli effetti negativi, il risveglio notturno a causa di sintomi, e per gravit\u00e0 dei sintomi appena prima della dose successiva, e la soddisfazione generale (p &lt;0,05).\u00bb\nA novembre 2003 un articolo pubblicato sulla rivista \"American Family Physician\" circa, la tollerabilit\u00e0, la sicurezza, l'efficacia, il prezzo e la semplicit\u00e0 di desloratadina conclude affermando che:\n\u00abLa desloratadina \u00e8 simile in termini di efficacia alla fexofenadina e ci si aspetta di produrre risultati simili alla loratadina e agli altri antistaminici non sedativi. Non c'\u00e8 nessun vantaggio clinico per un paziente che passa dalla loratadina alla desloratadina. Tuttavia, pu\u00f2 essere una scelta conveniente per quei pazienti la cui assicurazione medica non copre pi\u00f9 la loratadina, se la quota di pagamento \u00e8 inferiore al costo del prodotto.\u00bb\nIn uno studio del 2004 viene riferito che i pazienti che si convertirono a desloratadina da loratadina, fexofenadina, o cetirizina presenterebbero una maggiore soddisfazione per tale trattamento.\nIn Canada e in Germania (dal febbraio 2020), la desloratadina \u00e8 disponibile senza prescrizione medica e come farmaco generico. Il prezzo \u00e8 comparabile con quello della loratadina."}
{"id": "3349924", "revid": "62748", "url": "https://it.wikipedia.org/wiki?curid=3349924", "title": "Stephanie Louise Kwolek", "text": "Ha vinto numerosi premi per il suo lavoro nel campo della chimica dei polimeri ed \u00e8 nota soprattutto per aver inventato il kevlar.\nBiografia.\nStephanie Kwolek \u00e8 nata in un sobborgo di Pittsburgh in Pennsylvania da genitori provenienti dalla Polonia. Suo padre, John Kwolek, mor\u00ec quando lei aveva solo dieci anni.\nHa attribuito al padre il suo interesse per la scienza, mentre l'interesse per la moda le deriva dalla madre, Nellie Zajdel Kwolek.\nNel 1946, Kwolek si \u00e8 laureata in Chimica presso il college femminile dell'Universit\u00e0 Carnegie Mellon. Aveva pianificato di diventare un medico e sperava di poter guadagnare denaro sufficiente tramite un lavoro temporaneo in un laboratorio di chimica per poter poi frequentare la scuola di medicina.\nNel 1946, Hale Charch, uno dei futuri colleghi di Kwolek, non appena la incontr\u00f2, le offr\u00ec una posizione alla DuPont, un'azienda di Buffalo. Anche se Kwolek aveva inizialmente programmato di lavorare alla DuPont solo temporaneamente, trov\u00f2 questa sua occupazione abbastanza interessante da farla rimanere l\u00ec anzich\u00e9 intraprendere la carriera medica. Nel 1950 Kwolek si trasfer\u00ec a Wilmington per poter proseguire il suo lavoro alla DuPont. Nel 1959 vinse un premio assegnatole dalla American Chemical Society (ACS).\nIl kevlar.\nDurante il suo lavoro allo stabilimento DuPont, Kwolek invent\u00f2 il Kevlar. Nel 1964, in previsione di una carenza di petrolio, il suo gruppo di lavoro aveva iniziato a cercare una fibra leggera ma resistente per pneumatici. Dopo alcuni test su cui la Kwolek aveva insistito, il kevlar, una soluzione per condensazione costituita dai monomeri 1,4-fenilendiammina e cloruro di tereftaloile, dimostr\u00f2 le sue caratteristiche e fu brevettato nel 1973. A seguito dell'invenzione del nuovo materiale, sia il supervisore che il direttore del laboratorio compresero il significato dell'innovazione portata da Kwolek ed inizi\u00f2 a svilupparsi un nuovo campo della chimica dei polimeri.\nPensionamento, premi e riconoscimenti.\nNel 1986, Stephanie Kwolek prese la pensione come ricercatrice associata alla DuPont, ma ha continuato a svolgere consulenze per l'azienda ed ha proseguito le collaborazioni con il National Research Council e con il National Academy of Sciences. Durante i suoi 40 anni da ricercatrice, ha conseguito dai 17 ai 28 brevetti.\nNel 1995, \u00e8 diventata la quarta donna a ricevere un riconoscimento da parte del National Inventors Hall of Fame. Nel 1996, ha ricevuto la National Medal of Technology and Innovation e nel 2003 \u00e8 stata aggiunta alla National Women's Hall of Fame. La American Chemical Society le ha inoltre assegnato il riconoscimento \"Creative Invention\" nel 1980 e la Medaglia Perkin nel 1997. Nel 1999 ha vinto il Premio Lemelson-MIT.\n\u00c8 morta nel 2014 a Wilmington, nel Delaware, all'et\u00e0 di 90 anni."}
{"id": "3349931", "revid": "1785288", "url": "https://it.wikipedia.org/wiki?curid=3349931", "title": "Williams FW16", "text": "La Williams FW16 \u00e8 un'monoposto di Formula 1, costruita dalla Williams per partecipare al Campionato mondiale di Formula 1 1994.\nContesto.\nPiloti.\nAlla vigilia del Gran Premio del Portogallo 1993, il francese Alain Prost annuncia il suo ritiro dalle corse al termine della stagione 1993: Il francese lascia quindi in maniera definitiva la Formula 1 dopo la conquista del suo quarto e ultimo titolo mondiale. A partire dalla stagione 1994, il suo posto viene preso dal tre volte iridato Ayrton Senna, proveniente dalla McLaren e rivale di Prost negli ultimi anni. \nCome seconda guida viene confermato il britannico Damon Hill, alla sua seconda stagione con il team di Grove.\nCaratteristiche tecniche.\nTelaio e aerodinamica.\nSostanzialmente, la nuova FW16 \u00e8 una evoluzione della vecchia FW15C, rivista nelle fiancate, ora pi\u00f9 alte, e nel cofano motore che ha un profilo pi\u00f9 basso, oltre ad alcuni elementi inferiori dell'ala posteriore che sono anedrici. Un'ulteriore novit\u00e0 venne rappresentata dalla reintroduzione dei rifornimenti in gara, pertanto la nuova vettura dispone di un serbatoio pi\u00f9 piccolo.\nMeccanica.\nIn vista del 1994, la FIA modifica il regolamento tecnico, vietando ogni forma di aiuto elettronico sulle monoposto, pertanto la FW16 non dispone pi\u00f9 delle sospensioni attive che sono state elemento fondamentale per le vittorie negli scorsi anni. \nTali modifiche resero le vetture decisamente pi\u00f9 difficili da guidare, tanto che lo stesso Ayrton Senna manifest\u00f2 una certa preoccupazione riguardo alla sicurezza delle stesse dopo aver provato la vettura nei test pre-stagionali.\nTuttavia, viene introdotto al posteriore un innovativo schema a quadrilatero delle sospensioni, mentre all'anteriore lo schema rimane il tradizionale push-rod; il motore \u00e8 ancora fornito dalla Renault che porta al debutto la nuova specifica denominata \"RS6\" che dispone di ben 830 CV, abbinato al cambio semiautomatico a 6 marce costruito in proprio dalla squadra.\nSviluppo e Williams FW16B.\nPer ovviare alle perdite di aderenza repentine nelle curve a bassa velocit\u00e0, sono state necessarie ben presto modifiche importanti all'intera struttura: gi\u00e0 dai primi Gran Premi, gli ingegneri della Williams introducono un profilo diverso del muso anteriore, che porta ad avere un'ala anteriore dall'altezza da terra maggiorata e una forma del cockpit decisamente rivista. Dal GP di Spagna arrivano nuovi bargeboards e in Canada un airbox pi\u00f9 efficiente.\nLa versione B arriva tuttavia solo a partire dal Gran Premio di Germania, e si caratterizza per essere una vettura totalmente rivoluzionata da quella di inizio stagione, distinguendosi nelle fiancate pi\u00f9 corte e un passo pi\u00f9 lungo rispetto alla versione originale; inoltre viene interamente riprogettato il retrotreno, a causa di nuove normative imposte dalla FIA al fine di migliorare la sicurezza sulle monoposto.\nLivrea e sponsor.\nOltre ad alcuni aspetti tecnici, la Williams rivede anche la livrea, a causa degli abbandoni degli sponsor principali Canon, SEGA e Camel.\nIl team britannico trova un accordo con un altro marchio di tabacco, la Rothmans, che diventa anche \"title sponsor\" in quanto nella entry list ufficiale la Williams figura iscritta come \"Rothmans Williams Renault\", e dando quindi vita a una delle livree che caratterizzer\u00e0 in seguito anche le sostitute della FW16: sparisce quindi il giallo dello sponsor Camel mentre rimane il bianco come colore principale nella parte superiore della vettura, nella parte inferiore resta invece il classico blu scuro che viene separato dal bianco da due strisce di diverso diametro, una rossa e l'altra color oro (colori aziendali della Rothmans). \nLo sponsor Rothmans capeggia sulle pance, sull'alettone postriore, sull'ala anteriore, sul cofano motore, ai lati dell'airbox e dell'abitacolo, mentre figurano, sempre sul cofano motore e sul muso, anche gli sponsor Renault ed Elf a cui si aggiungono anche Goodyear e Magneti Marelli altri sponsor presenti sulla vettura ( e portati in dote da Senna) sono Segafredo Zanetti e Divella.\nPer i Gran Premi di Gran Bretagna e Francia, a causa delle restrizioni per le sponsorizzazioni di aziende di tabacco imposte dai due stati, la Williams \"censura\" il logo Rothmans e corre con la scritta \"Racing\".\nCarriera agonistica.\nNonostante le difficolt\u00e0 iniziali riscontrate con la vettura che \u00e8 ora priva delle sospensioni attive, Senna centra la pole position al debutto a Interlagos mentre Hill non fa meglio del quarto posto; il brasiliano parte poi bene in gara, portandosi in testa fino alla sosta ai box, dove viene sopravanzato dalla Benetton di Michael Schumacher, terminando inoltre il Gran Premio di casa anzitempo per un errore che lo porta in testacoda alla curva Juncao. Hill invece, terzo prima del ritiro di Senna (che lo aveva doppiato) chiude secondo a un giro da Schumacher. Nel successivo appuntamento di Aida, Senna porta nuovamente la Williams in pole, ma si ritira nuovamente in gara dopo solo poche curve a causa di un contatto con la Ferrari di Nicola Larini (chiamato dal Cavallino a sostituire l'infortunato Jean Alesi); analogo epilogo anche per Hill, partito terzo, che deve alzare bandiera bianca al giro 49 per problemi al cambio.\nSi arriva dunque a Imola per il primo Gran Premio europeo della stagione, la Williams \u00e8 quarta nel mondiale costruttori con i soli 6 punti del podio conquistato da Hill al debutto, mentre Senna figura ancora tra gli ultimi nel mondiale piloti. L'obiettivo del team in questo Gran Premio \u00e8 quello di tornare in corsa in campionato, fin qui dominato dalle dirette avversarie Benetton, provando a riscattarsi in un tracciato che per\u00f2 si riveler\u00e0 essere teatro di uno dei weekend pi\u00f9 tragici della storia della Formula 1: infatti le prove del venerd\u00ec e le qualifiche del sabato sono segnate dai due paurosi incidenti di Rubens Barrichello e di Roland Ratzenberger che costano la vita al secondo. Nonostante ci\u00f2, Senna riesce ad agguantare la terza partenza al palo consecutiva mentre Hill parte quarto; in gara il brasiliano scatta bene tenendosi dietro Schumacher che partiva al suo fianco, fino al giro 7, quando si consuma un'altra tragedia: la monoposto di Senna esce di pista ed impatta violentemente alla curva Tamburello, con il pilota che perde i sensi. La gara viene interrotta per permettere l'intervento dei paramedici che trasportano Senna nel pi\u00f9 vicino ospedale, a Bologna, dove le sue condizioni appaiono fin da subito critiche e si rivelano irreversibili nel pomeriggio, quando viene dichiarata la sua morte (inizialmente a livello celebrale) all'et\u00e0 di appena 34 anni. Alla ripartenza, Hill chiude la gara al sesto posto, a un giro dal vincitore.\nOrmai orfana del pilota carioca, la Williams sceglie in principio di non rimpiazzarlo, presentandosi a Monaco col solo Hill a disposizione (che si qualifica quarto e si ritira per incidente al primo giro), ma a partire dal Gran Premio di Spagna sceglie di promuovere a pilota titolare lo scozzese David Coulthard, gi\u00e0 collaudatore della squadra e all'esordio assoluto in massima serie. Arrivano inoltre nuovi aggiornamenti alla vettura, che si rendono efficaci tanto da portare alla Williams la prima vittoria in stagione con Hill proprio nella tappa spagnola. Anche Coulthard \u00e8 competitivo, restando in qualifica sui tempi del compagno di box e riuscendo a ottenere i primi punti in carriera alla sua seconda gara, in Canada, dopo il ritiro nella gara d'esordio.\nNonostante ci\u00f2, la Williams sceglie di schierare al posto dello scozzese l'ex campione del mondo Nigel Mansell per il Gran Premio di Francia: Mansell, che si era ritirato dalla Formula 1 dopo aver vinto il titolo proprio con il team di Grove a fine 1992, \u00e8 impegnato in questa stagione anche nella Formula CART, motivo per il quale si alterna con Coulthard al volante della FW16 nel resto della stagione. In Francia le due Williams sono inarrestabili in qualifica e monopolizzano la prima fila, mentre in gara si devono arrendere alla solita Benetton che margina Hill e taglia il traguardo in prima posizione. Nella gara di casa a Silverstone, Schumacher passa pi\u00f9 volte Hill durante il giro di formazione e ignora le penalit\u00e0 ricevute, chiudendo la gara al secondo posto ma venendo squalificato dai commissari (che rincarano la dose escludendolo dai successivi due Gran Premi, salvo poi scontare la squalifica nei Gran Premi di Monza ed Estoril) mentre Hill, dopo la pole del sabato, vince la sua seconda gara in stagione.\nTuttavia, il dominio Benetton persiste e il tedesco torna alla vittoria in Ungheria per poi ripetersi a Spa, venendo per\u00f2 nuovamente squalificato a causa di un'irregolarit\u00e0 alla vettura al termine di quest'ultima corsa. Hill, arrivato subito dietro, viene dichiarato vincitore, cogliendo cos\u00ec la terza vittoria in stagione: \u00e8 il preludio alla riapertura di un mondiale che sembrava ormai chiuso, in quanto la Benetton aveva allora un vantaggio di oltre 20 punti sulla Williams nel campionato costruttori mentre Schumacher aveva un vantaggio simile su Hill nel campionato piloti.\nA Monza ed Estoril Schumacher \u00e8 quindi assente per squalifica ed Hill ne approfitta, vincendo entrambe le gare e portandosi ad un punto dal rivale teutonico, mentre la Williams scavalca la Benetton (che nei due Gran Premi coglie solo 2 punti totali) e si porta in testa al campionato; anche Coulthard, prima di lasciare nuovamente il volante a Mansell per le ultime tre gare, contribuisce alla rimonta nel mondiale costruttori andando a punti in Italia e addirittura a podio (prima volta in carriera) in Portogallo.\nNel successivo Gran Premio d'Europa Schumacher torna e vince, ma Hill arriva subito dietro e risponde con una vittoria sotto al diluvio in Giappone che lascia aperto il discorso mondiale in entrambe le classifiche grazie anche ai punti di un Mansell tornato per disputare le ultime gare in carriera. L'ultimo round del mondiale in Australia \u00e8 decisivo: chi tra i due vincer\u00e0 la corsa o arriver\u00e0 davanti all'altro sar\u00e0 campione del Mondo. I due contendenti partono bene e scavalcano entrambi il poleman Mansell, portandosi in prima e seconda posizione fino al giro 35, quando avviene l'episodio decisivo per il mondiale piloti: Schumacher va fuori pista alla curva\" East Terrace\", urta il muretto con la gomma anteriore destra e danneggia la sospensione; rientrato in pista, alla curva successiva, chiude la traiettoria a Hill, causando un contatto. La vettura di Schumacher si solleva da terra, ricade nella via di fuga e si scontra con un muretto. Il tedesco si ritira, mentre Hill tenta di continuare: raggiunge i box a fatica, ma ogni tentativo dei meccanici per riparare la vettura \u00e8 vano e il britannico \u00e8 costretto al ritiro per via di un grave danno al braccio del quadrilatero della sospensione anteriore sinistra, dovendo rinunciare quindi al titolo che va per la prima volta a Schumacher per un solo punto.\nCon entrambi fuori corsa, Mansell prende poi la prima posizione senza lasciarla pi\u00f9, tagliando il traguardo da vincitore per la 31\u00b0 e ultima volta in carriera: grazie al successo del \"Leone\", la Williams resta in testa alla classifica e diventa Campione del mondo costruttori."}
{"id": "3349932", "revid": "124123", "url": "https://it.wikipedia.org/wiki?curid=3349932", "title": "Maurice Borrmans", "text": "Biografia.\nDopo aver compiuto studi universitari di teologia in Tunisia e di civilt\u00e0 araba in Algeria, ha conseguito il dottorato di ricerca presso l'universit\u00e0 della Sorbona (1971).\nDocente emerito di Islamologia al Pontificio Istituto di Studi Arabi e Islamistica (PISAI), dal 1975 ha preso parte a incontri islamo-cristiani presso le maggiori capitali culturali del Mediterraneo, dopo aver lungamente insegnato e lavorato in Tunisia e Algeria (1945-1964) e nel Golfo Persico (1981-1984).\n\u00c8 stato direttore a partire dalla sua fondazione nel 1975 sino al 2004 di \"Islamochristiana\", importante rivista scientifica annuale del PISAI dedicata esplicitamente al dialogo islamo-cristiano. La rivista si compone di tre parti: la prima contiene studi di approfondimento e di ricerca, riflessioni e testimonianze; la seconda, note e documenti sugli incontri fra cristiani e musulmani nel mondo; la terza, recensioni di libri sul dialogo. \"Islamochristiana\" \u00e8 redatta principalmente in francese, inglese e arabo, ma pubblica articoli e studi anche in altre lingue occidentali. \nBorrmans \u00e8 stato consultore presso il Pontificio consiglio per il dialogo interreligioso ed \u00e8 stato tra le maggiori voci del dialogo islamo-cristiano."}
{"id": "3349934", "revid": "1318658", "url": "https://it.wikipedia.org/wiki?curid=3349934", "title": "Polietilene ad altissimo peso molecolare", "text": "Il polietilene ad altissimo peso molecolare (in inglese \"Ultra High Molecular Weight Poly-Ethylene\") \u00e8 un polimero specialistico, non fluido, lavorato con tecniche simili a quelle dei metalli; ha una massa atomica di 3-6 MDa.\nFilato al 5% in naftalina o decalina d\u00e0 una fibra, chiamata Dyneema con una cristallinit\u00e0 dell'85% e densit\u00e0 di 0,97 g/cm3. Questa \"super-fibra\" \u00e8 utilizzata per applicazioni speciali quali indumenti anti-proiettile, vele, cordami; risulta essere 2 volte pi\u00f9 resistente del kevlar e 15 volte pi\u00f9 dell'acciaio a parit\u00e0 di peso. \nSeppur sia un polimero lineare, il suo grado di cristallinit\u00e0 non \u00e8 elevato (45-60%), e pu\u00f2 essere anche inferiore a quello dell'LDPE (50-60%). Il motivo sta nel fatto che l'UHMWPE allo stato fluido \u00e8 estremamente viscoso, e ci\u00f2 ne limita le possibilit\u00e0 di disporsi in modo ordinato, e quindi la cristallinit\u00e0. Presenta anche fotosensibilit\u00e0, e ci\u00f2 dev'essere tenuto in considerazione per lo stoccaggio del materiale.\nUtilizzo.\nL'UHMWPE ha usi specifici, alcuni di essi sono: la coppa acetabolare della protesi d'anca e nella protesi di ginocchio, spesso accoppiato ad un materiale metallico (lega di cobalto, lega di titanio).\nUn altro importante utilizzo \u00e8 quello come soletta degli sci e snowboard dove grazie alle propriet\u00e0 fisiche consente un ottimo scorrimento."}
{"id": "3349935", "revid": "343453", "url": "https://it.wikipedia.org/wiki?curid=3349935", "title": "Williams FW16B", "text": ""}
{"id": "3349936", "revid": "125733563", "url": "https://it.wikipedia.org/wiki?curid=3349936", "title": "Avendrace", "text": "Biografia.\nAvendrace, nato ad \"Ippis\", un villaggio situato nel territorio dell'odierna Serramanna, diventa vescovo di Cagliari nel 70.\nLa tradizione agiografica vuole che dopo essere stato denunciato per essere cristiano, si sia rifugiato in una cavit\u00e0 non lontana dallo stagno di Santa Gilla di Cagliari. Dopo due anni passati all'interno della grotta, ne sarebbe uscito per fare una visita pastorale nei vari paesi della propria diocesi; scoperto e arrestato, evase e si rifugi\u00f2 nei monti, per poi tornare, dopo l'apparizione di un angelo, nel primo rifugio a Santa Gilla. Una leggenda narra che un corvo lo nutrisse portandogli ogni giorno del cibo. Alla sua morte, avvenuta probabilmente per malattia, sarebbe stato sepolto nello stesso luogo nel quale si era rifugiato. Sopra al luogo della morte venne successivamente costruita la chiesa di Sant'Avendrace."}
{"id": "3349937", "revid": "126257", "url": "https://it.wikipedia.org/wiki?curid=3349937", "title": "Gradi della polizia locale della Lombardia 2003", "text": "Tabella riassuntiva dei gradi della polizia locale della Lombardia. I gradi sono rappresentati apposti sulle controspalline della divisa ordinaria invernale. Il colore della divisa per la polizia municipale \u00e8 il blu di Prussia. I distintivi di grado gi\u00e0 regolati dal Regolamento Regionale n. 4/2003, sono ora disciplinati dal Regolamento Regionale n. 4/2013, i relativi distintivi di grado sono visibili qui.\nGradi per uniforme di gala.\nPer i gradi di Ufficiale della Polizia Municipale di Lombardia esiste un sistema di gradi da applicare sulla divisa di gala, da utilizzarsi nelle occasioni pi\u00f9 importanti. La soppannatura in questo caso \u00e8 di colore bianco."}
{"id": "3349948", "revid": "1573940", "url": "https://it.wikipedia.org/wiki?curid=3349948", "title": "Emathis", "text": "Emathis \u00e8 un genere di ragni appartenente alla famiglia Salticidae.\nCaratteristiche.\nQuesto genere ha vari caratteri diagnostici in comune con Lepidemathis, che comprende solo due specie endemiche delle Filippine.\nDistribuzione.\nDelle 10 specie oggi note di questo genere, 3 sono state reperite nelle Filippine, 3 sull'isola di Sumatra, 4 sono endemiche di Porto Rico e 1 di Cuba.\nTassonomia.\nLe specie rinvenute nelle Indie occidentali probabilmente necessitano di una riclassificazione, secondo l'aracnologa Bryant dal 1940.\nA dicembre 2010, si compone di 10 specie:"}
{"id": "3349950", "revid": "1841476", "url": "https://it.wikipedia.org/wiki?curid=3349950", "title": "Piazzamento World Rugby", "text": "Il piazzamento World Rugby (ingl. World Rugby Rankings) \u00e8 un sistema di punteggio uniforme e normalizzato utilizzato da World Rugby per stilare, su base settimanale, una classifica di rendimento e merito delle squadre nazionali maggiori maschili e femminili di rugby a 15.\nTale sistema di punteggio \u00e8 normalizzato nel senso che a competizioni di peso differente assegna coefficienti di punteggio differenti; per esempio, gli incontri della Coppa del Mondo di rugby hanno un coefficiente maggiore dei semplici \"test match\"; inoltre il sistema di punteggio tiene conto non solo del risultato di un incontro (vittoria di una delle due squadre o pareggio), ma anche dello scarto tra le due squadre se l'incontro non termina in pareggio.\nAspetti generali.\nIl sistema di classificazione a ranking fu introdotto alla vigilia della , il 9 settembre; la classifica \u00e8 stilata tramite un sistema a punti che ordina le Nazionali in base ai risultati conseguiti nelle gare ufficialmente riconosciute dall'IRB; in particolare, quelle pi\u00f9 recenti e pi\u00f9 importanti assumono un peso maggiore nel computo del punteggio, in modo da riflettere meglio la situazione attuale delle singole squadre.\nIl piazzamento \u00e8 inoltre dirimente ai fini del sorteggio dei gironi della Coppa del Mondo di rugby; tale metodo, annunciato il 22 febbraio 2008, fu adoperato per la prima volta nei sorteggi per la Coppa del Mondo di rugby 2011, avvenuti il 1\u00ba dicembre 2008 a Londra.\nDal 1\u00ba febbraio 2016 il sistema, con le medesime modalit\u00e0 di conteggio, si applica anche alle Nazionali femminili.\nPanoramica sul sistema di punteggio.\nIn ogni incontro vi \u00e8 un determinato numero di punti in palio.\nIl criterio \u00e8 quello della \"Somma zero\", vale a dire che, al termine di un incontro, tanti punti guadagna la squadra vincitrice, tanti ne perde la squadra sconfitta.\nI fattori che determinano il punteggio in palio sono:\nConcorrono a formare il punteggio per il piazzamento globale solo gli incontri riconosciuti come \"full international\" da entrambe le federazioni (per esempio, se l'Italia A disputasse un incontro con la , esso non avrebbe rilevanza anche se quest'ultima riconoscesse il \"cap\" ai suoi giocatori).\nDa notare che il sistema non permette di acquisire punti in caso di cosiddette \"sconfitte onorevoli\" n\u00e9, peraltro, di perdere punti in caso di vittorie di misura: la stessa IRB riconosce che, laddove possa essere gratificante per una squadra che il piazzamento indica come \"pi\u00f9 debole\" incrementare il proprio punteggio globale, sarebbe al contrario penalizzante (essendo, appunto, il punteggio per partita a somma zero) perdere punti per la squadra che vince l'incontro, anche se di strettissimo margine.\nInoltre, esiste un tetto massimo e predefinito di punti acquisibili per incontro; di conseguenza anche un risultato imprevedibile (a titolo d'esempio, la che sconfiggesse la ) non causerebbe un significativo incremento del punteggio globale per la Nazionale che dovesse conseguirlo.\nStoria del primo posto.\n Capoliste del piazzamento World Rugby&lt;br&gt;\nLa prima Nazionale ad occupare il primo posto in classifica fu l', che ribad\u00ec la sua posizione grazie anche alla vittoria finale nella Coppa del Mondo di rugby 2003. Il 7 giugno 2004 la (che gi\u00e0 aveva temporaneamente ricoperto il primo posto dal 17 al 24 novembre 2003) strapp\u00f2 definitivamente il primato agli inglesi, conservandolo per ben 3 anni, prima di cederlo al vincitore della Coppa del Mondo di rugby 2007; da allora, proprio queste due Nazionali si sono alternate al vertice della classifica. Dopo la vittoria nella gara d'apertura del Tri Nations 2008 contro il Sud Africa il 7 luglio 2008, la Nuova Zelanda ritorn\u00f2 in vetta, salvo poi dover riconsegnare lo scettro ai sudafricani una settimana dopo per via della vittoria degli \"Springboks\" sugli \"All Blacks\", ma alla fine a spuntarla furono i neozelandesi, dopo aver sconfitto nel mese di agosto l' ed il Sudafrica e aver conquistato il torneo. Nel luglio 2009 il Sudafrica, battendo nuovamente la Nuova Zelanda, si reimpose in cima alla classifica, mantenendola fino al mese di novembre, quando, dopo aver perso contro la , si fece risorpassare dalla Nuova Zelanda, che a sua volta manterr\u00e0 la prima piazza per quasi 10 anni, quando, ad agosto 2019, sar\u00e0 il Galles a guidare la classifica.\nLa Nazionale di rugby a 15 che ha occupato per pi\u00f9 tempo la prima posizione della classifica mondiale IRB \u00e8 la Nuova Zelanda (circa 6/7 del totale).\nPeggior e miglior classifica per nazione.\nQui segue la tabella dei migliori e peggiori piazzamenti di ogni nazione che abbia partecipato ad almeno un mondiale :\nMetodo di calcolo.\nA ciascuna Nazionale di rugby affiliata all'IRB viene assegnato un punteggio da 0 a 100. I punti vengono calcolati seguendo un sistema \"a scambio\", in cui la squadra che vince guadagna punti da quella che ha sconfitto. I punti da scambiare dipendono dal risultato della partita, dall'importanza della partita, dalla posizione in classifica, dalla forza dell'avversario e dal vantaggio per chi gioca in casa. Poich\u00e9 il sistema cerca di descrivere la forza attuale delle Nazionali, i successi e le sconfitte del passato vengono sopravanzati di volta in volta dai risultati pi\u00f9 recenti. I calcoli sono stati sviluppati usando i risultati di tutte le partite internazionali di rugby a 15 disputate dal 1871 ad oggi.\nPer ricavare il numero di punti da scambiare, si calcola preliminarmente la differenza di punteggio tra le due squadre (indicando con Sq1 la squadra meglio piazzata nel ranking, con Sq2 l'avversario):\nformula_1\ndove \"B\" rappresenta il fattore del vantaggio in casa (vale 3 se la squadra Sq1 gioca in casa, -3 se gioca fuori casa e 0 se si gioca su campo neutro).\nI punti da scambiare sono lineari rispetto a \"D\". In ogni caso \"D\" non pu\u00f2 mai essere superiore a 10, pertanto se \"D\" \u00e8 maggiore di 10, esso viene posto direttamente pari a 10.\nRisultato e importanza della partita.\nL'IRB ha cercato di rispettare il valore di ciascun incontro seguendo un sistema pesato, in cui le partite pi\u00f9 importanti sono quelle della Coppa del Mondo di rugby, mentre tutti gli altri incontri, siano essi amichevoli o di torneo, vengono trattati allo stesso modo. Le partite non riconosciute dall'IRB non vengono conteggiate. Inoltre si tiene conto anche del risultato conseguito, ovvero se si \u00e8 ottenuta una vittoria (o una sconfitta) con un margine di pi\u00f9 di 15 punti, una vittoria (o una sconfitta) con un margine di massimo 15 punti oppure un pareggio.\nCi\u00f2 premesso, nel computo entra in gioco un fattore moltiplicatore \"C\" che pu\u00f2 assumere i seguenti valori:\nAl termine della partita:\nForza dell'avversario.\nPer via della differenza di punteggio che si calcola tra le due squadre, la forza dell'avversario riveste un ruolo fondamentale, poich\u00e9 vincere contro una Nazionale di pari livello varr\u00e0 di pi\u00f9 rispetto a batterne una molto pi\u00f9 in basso in classifica; infatti se, ad esempio, la differenza \"D\" tra le due squadre \u00e8 pari o superiore a 10 punti, per il discorso fatto in precedenza non si avr\u00e0 alcun scambio di punti, in quanto formula_9. Pertanto tale fattore risulta ancor pi\u00f9 importante rispetto al margine di vittoria conseguito nell'incontro.\nVantaggio in casa.\nCome gi\u00e0 osservato inizialmente, per la Nazionale che gioca in casa vengono aggiunti virtualmente 3 punti al suo punteggio in classifica. Cos\u00ec facendo, essa guadagner\u00e0 meno punti in caso di vittoria e ne perder\u00e0 di pi\u00f9 in caso di sconfitta; in tal modo, qualsiasi vantaggio derivante dal giocare davanti al pubblico amico viene annullato.\nNazionali nuove e quiescenti.\nAd ogni Nazionale divenuta nuovo membro dell'IRB vengono assegnati d'ufficio 30 punti, che sono provvisori finch\u00e9 non avr\u00e0 giocato almeno 10 \"test match\". In caso di unione tra Nazionali, la nuova Nazionale eredita il punteggio pi\u00f9 alto tra quelle precedenti, mentre in caso di scissione (come avvenuto, ad esempio, con la fine della Nazionale di rugby a 15 del Golfo Arabico), le Nazionali derivanti acquisiscono un punteggio inferiore a quello della Nazionale originaria.\nLe Nazionali che non hanno giocato alcun \"test match\" per almeno un paio d'anni vengono rimosse dalla classifica, ma in caso di ritorno all'attivit\u00e0 ripartono dal punteggio che avevano in precedenza."}
{"id": "3349951", "revid": "124573983", "url": "https://it.wikipedia.org/wiki?curid=3349951", "title": "Ithala Game Reserve", "text": "L'Ithala Game Reserve, con un'estensione di 290\u00a0km2, \u00e8 una riserva naturale situata a nord della provincia di KwaZulu-Natal, a circa 400\u00a0km a nord di Durban. Si tratta di uno dei pi\u00f9 giovani parchi naturali del Sudafrica. L'altitudine varia dai 400\u00a0m (Fiume Pongola) ai 1450\u00a0m (Montagne Ngotshe), c'\u00e8 cos\u00ec un paesaggio molto variegato che si estende su pianure e valli fluviali ricche di vegetazione fino ad altipiani e praterie, creste e pareti rocciose.\nTutte le specie di animali grande taglia, sono state reintrodotte con l'eccezione del leone.\nStoria.\nNel tardo Ottocento la terra \u00e8 stata donata dal Re Dinizulu ad agricoltori europei. &lt;br&gt;\nNel 1973 l'allora Natal Parks Board ha incominciato ad acquistare i territori attorno a quell'area, per costruire questa Riserva.\nCuriosit\u00e0.\nSul territorio della riserva di Ithala si trovavano due miniere d'oro, ormai esaurite."}
{"id": "3349952", "revid": "2046840", "url": "https://it.wikipedia.org/wiki?curid=3349952", "title": "Unisat", "text": "Il Programma UniSat consiste in una serie di microsatelliti artificiali progettati e costruiti inizialmente da personale universitario, con la partecipazione attiva di studenti, tesisti e dottorandi del laboratorio GAUSS (\"Gruppo di Astrodinamica dell'Universit\u00e0 degli Studi \"La Sapienza\"\") afferente alla Scuola di Ingegneria Aerospaziale di Roma e con la collaborazione di enti, aziende ed universit\u00e0 straniere.\nDal 2012 in poi, il programma \u00e8 stato continuato e portato avanti dalla GAUSS Srl (\"Gruppo di Astrodinamica per l'Uso dei Sistemi Spaziali\").\nI micro-satelliti sono pensati come supporto per esperimenti scientifici in orbita e per la prova di nuove tecnologie per qualifiche in orbita.\nI satelliti UniSat-5 ed UniSat-6 sono stati concepiti e realizzati interamente dalla GAUSS Srl, azienda operante nel settore aerospaziale, fondata nel 2012 dal Prof. Filippo Graziani, rettore della Scuola di Ingegneria Aerospaziale di Roma dal 2004 al 2010.\nQuesti ultimi due satelliti hanno avuto come missione principale il rilascio di nanosatelliti di tipo CubeSat e PocketQube, direttamente in orbita.\nA tutt'oggi ne sono stati lanciati sei:\nUNISAT-7, Micro-satellite di forma ottagonale, \u00e8 stato lanciato da un vettore Soyuz-2 il 22 Marzo 2021. Il progetto \u00e8 stato sviluppato interamente dalla GAUSS Srl."}
{"id": "3349955", "revid": "281944", "url": "https://it.wikipedia.org/wiki?curid=3349955", "title": "Ecaterimburgo", "text": ""}
{"id": "3349958", "revid": "281944", "url": "https://it.wikipedia.org/wiki?curid=3349958", "title": "Caterimburgo", "text": ""}
{"id": "3349960", "revid": "88740", "url": "https://it.wikipedia.org/wiki?curid=3349960", "title": "Apicella", "text": ""}
{"id": "3349968", "revid": "327773", "url": "https://it.wikipedia.org/wiki?curid=3349968", "title": "Luce tellurica", "text": "Le luci telluriche (note anche con la sigla \"EQL\", dall'inglese \"earthquake lights\") sono un fenomeno ottico inusuale dell'atmosfera, simile in apparenza ad una aurora boreale, caratterizzato da una luminosit\u00e0 che appare in cielo sopra o in vicinanza di aree con stress tettonico, attivit\u00e0 sismica o eruzioni vulcaniche. Sono visibili specialmente durante la notte. Cronache del passato hanno descritto la presenza di tali luci, ma per molto tempo sono state considerate un mito. I sismologi hanno accertato la loro esistenza quando sono state fotografate in Giappone a Nagano durante lo sciame sismico di Mitsushiro, verificatosi tra il 1965 e il 1967.\nCaratteristiche.\nLe luci telluriche sono pi\u00f9 evidenti durante un terremoto, anche se \u00e8 stato riferito di luci che sono apparse dopo il terremoto o anche prima, come nel caso dei terremoti di Kalapana nel 1975 e di Tangshan nel 1976. L'aspetto delle luci \u00e8 simile a quello di un'aurora boreale e il colore varia di solito dal bianco all'azzurro, \nLa distanza dall'epicentro a cui le luci sono state osservate \u00e8 piuttosto variabile; nel terremoto di Idu del 1930 furono rilevate fino a circa 110\u00a0km dall'epicentro.\nDopo l'osservazione di Nagano, le luci telluriche sono state osservate nel 1976 in Cina a Tianshui a circa 400\u00a0km a nord-nord-est dall'epicentro terremoto del Sichuan del 2008.\nIl fenomeno \u00e8 stato ampiamente osservato e filmato durante il terremoto del Per\u00f9 del 2007 e il terremoto del Cile del 2010.\nIl fenomeno \u00e8 stato osservato e documentato anche in Italia durante il terremoto dell'Aquila del 2009, con fenomeni luminosi iniziati nove mesi prima della scossa principale e proseguiti per 5 mesi dopo il sisma.\nSempre nel XVIII secolo, luci telluriche, descritte come bagliori di fuoco notturni, furono riportate dall'abate Giulio Anastasio Angelucci in occasione del terremoto di Arezzo del febbraio 1796.\nNotizie di questi eventi vennero riportate anche per il terremoto di Amuri, in Nuova Zelanda, del 1\u00ba settembre 1888. Le luci furono viste a Reefton nella mattina stessa del 1\u00ba settembre e poi ancora l'8 settembre.\nSembra che la comparsa di luce tellurica sia associata a terremoti con una magnitudo di almeno 5 sulla scala Richter.\n\u00c8 stata anche riportata la comparsa di luci gialle di forma vagamente sferica prima del manifestarsi di un sisma.\nResoconti pi\u00f9 recenti sono stati filmati nella contea di Sonoma, in California, il 24 agosto 2014, a Citt\u00e0 del Messico: durante il terremoto del Chiapas del 7 settembre 2017 e nel 2021 durante il terremoto di Guerrero del 7 settembre 2021.\nTeorie.\nLe cause delle luci telluriche non sono ancora state pienamente chiarite: sono state proposte varie teorie per spiegare la loro manifestazione.\nQuella pi\u00f9 recente ipotizza che le luci telluriche siano dovute alla ionizzazione in alcuni tipi di rocce dell'ossigeno in esse presente a seguito della rottura di legami perossidici prodotta dalle elevate tensioni che si manifestano prima e durante un terremoto. Dopo la ionizzazione, gli ioni risalirebbero lungo le fessurazioni della roccia fino a raggiungere l'atmosfera ionizzando a loro volta alcuni strati d'aria e dando luogo a un plasma in grado di emettere luce. Esperimenti di laboratori confermano che alcune rocce sono effettivamente in grado di ionizzare l'ossigeno in esse contenuto quando sono soggette a elevati livelli di tensione.\nDalle ricerche emerge inoltre che la probabilit\u00e0 di generazione delle luci telluriche dipenda dall'angolazione della faglia, con un loro aumento nel caso di faglie subverticali o quasi verticali.\nUn'altra teoria afferma che la causa vada ricercata negli intensi campi elettrici creati per piezoelettricit\u00e0 dai movimenti tettonici di rocce contenenti quarzo.\nUn'altra possibile spiegazione \u00e8 una distorsione locale del campo magnetico terrestre o della ionosfera nella regione dello stress tettonico, risultante in effetti di luminescenza osservati localmente e dovuti probabilmente all'effetto combinato della ricombinazione radiativa ionosferica ad altitudini inferiori e a pressione atmosferica pi\u00f9 elevata rispetto alle condizioni che generano l'aurora boreale. Comunque, l'effetto non \u00e8 molto pronunciato n\u00e9 chiaramente osservato in tutti gli eventi sismici e non \u00e8 stato ancora direttamente verificato per via sperimentale.\nI sismologi sperano che questi studi permettano in futuro di avere una migliore predizione degli eventi sismici."}
{"id": "3349974", "revid": "767487", "url": "https://it.wikipedia.org/wiki?curid=3349974", "title": "Adolfo Hess", "text": "Biografia.\nFu nei primi anni del XX secolo, tra i precursori dell'alpinismo senza guide e delle prime palestre di arrampicata nel torinese, quando ancora il concetto di allenamento non era ben definito ma, soprattutto, si dedic\u00f2 allo studio e alla progettazione di bivacchi fissi sulle montagne pi\u00f9 impegnative, che permettevano agli alpinisti di affrontare con maggior sicurezza le escursioni pi\u00f9 lunghe. Gli \u00e8 stato intitolato quello presso il colle d'Estellette in Val Veny.\nFu socio fondatore dello Ski Club Torino e ha contribuito con Kind alla diffusione dello sci in Italia. Inoltre fu socio fondatore del Club Alpino Accademico Italiano, di cui ne ha creato il distintivo. \u00c8 stato Primo direttore del Museo Nazionale della montagna \"Duca degli Abruzzi\" di Torino.\nFu autore di numerose prime ascensioni particolarmente nel Gruppo del Monte Bianco, promotore dei bivacchi montani gli \u00e8 stato in titolato quello presso presso il colle d'Estellette in Val Veny.\nHa inoltre scritto di idraulica e di montagna, collaborando a riviste, pubblicando i racconti delle salite, dei personaggi incontrati nei suoi anni di alpinismo. Ha pubblicato il libro \"Trent'anni di Alpinismo Ascensioni sul Monte Bianco\" per l'Istituto Geografico de Agostini nel 1929."}
{"id": "3349979", "revid": "1305772", "url": "https://it.wikipedia.org/wiki?curid=3349979", "title": "Imperialism", "text": "Imperialism \u00e8 un videogioco strategico a turni per Windows e Mac OS, sviluppato da Frog City Software e pubblicato da Strategic Simulations nel 1997, nel quale si controlla uno stato del XIX secolo (in uno scenario storico oppure fittizio) con lo scopo di dar vita ad un impero. \"Imperialism\" ha avuto un seguito, \"\", nel 1999."}
{"id": "3349980", "revid": "486946", "url": "https://it.wikipedia.org/wiki?curid=3349980", "title": "Joy Darville", "text": ""}
{"id": "3349988", "revid": "22475", "url": "https://it.wikipedia.org/wiki?curid=3349988", "title": "George Pattullo", "text": ""}
{"id": "3349989", "revid": "1573940", "url": "https://it.wikipedia.org/wiki?curid=3349989", "title": "Gedea", "text": "Gedea \u00e8 un genere di ragni appartenente alla Famiglia Salticidae.\nDistribuzione.\nDelle cinque specie oggi note di questo genere, tre sono endemiche della Cina, una di Giava e una del Vietnam.\nTassonomia.\nA dicembre 2010, si compone di cinque specie:"}
{"id": "3349993", "revid": "123638957", "url": "https://it.wikipedia.org/wiki?curid=3349993", "title": "Maria Pia Conte", "text": "Biografia.\nHa debuttato nel cinema quando era ancora bambina con una piccola parte nel film del 1954 \"Tripoli, bel suol d'amore\", ed \u00e8 stata attiva recitando anche in televisione fino alla fine degli anni settanta.\nSpesso accreditata con vari pseudonimi (\"Mary Conte\", \"Mary P. Count\", \"Mary Count\" e \"Maria Pia Gian\"). Ha lavorato come attrice di fotoromanzi e nel cinema come caratterista in numerosi film di genere (specie della commedia erotica all'italiana) e produzioni di serie B in ambito storico (particolarmente film peplum).\nHa recitato anche in diversi film del cinema spagnolo."}
{"id": "3349998", "revid": "1318658", "url": "https://it.wikipedia.org/wiki?curid=3349998", "title": "Novo Basquete Brasil", "text": "Il Novo Basquete Brasil \u00e8 la massima serie del campionato brasiliano di pallacanestro. Il torneo nella nuova formula inserita nel 2008, \u00e8 organizzato dalla Liga Nacional de Basquete \u00e8 posto sotto l'egida della CBB.\nFormato.\nIl campionato si articola in due fasi, la stagione regolare e i play-off.\nStoria.\nDal 2009, il campione del Brasile viene decretato tramite la vittoria del campionato Novo Basquete Brasil. L'NBB \u00e8 avallato dalla federazione cestistica del Brasile ed \u00e8 organizzato dalla Liga Nacional de Basquete (LNB). La lega \u00e8 gestita da 19 squadre di basket brasiliane, tutte membri fondatori dell'LNB."}
{"id": "3349999", "revid": "4711", "url": "https://it.wikipedia.org/wiki?curid=3349999", "title": "Campionato di pallacanestro brasiliano", "text": ""}
{"id": "3350002", "revid": "71433", "url": "https://it.wikipedia.org/wiki?curid=3350002", "title": "Javier Aguirresarobe", "text": "Collaboratore abituale dei registi Montxo Armend\u00e1riz e Imanol Uribe, ha lavorato con molti dei maggiori autori spagnoli, tra cui Carlos Saura, V\u00edctor Erice, Alejandro Amen\u00e1bar e Pedro Almod\u00f3var.\nBiografia.\nDopo aver compiuto studi di ottica, frequenta l'Escuela Oficial de Cinematografia, dove si diploma nel 1972. Per alcuni anni porta avanti contemporaneamente l'attivit\u00e0 di giornalista, per \"El Correo Espa\u00f1ol\" e \"Fotografia Profesional\" (rivista per cui ricopre anche il ruolo di redattore capo), e quella di operatore. \nNel 1978 esordisce come direttore della fotografia di un lungometraggio cinematografico con il film \"\u00bfQu\u00e9 hace una chica como t\u00fa en un sitio como \u00e9ste?\", diretto dal suo compagno di studi Fernando Colomo. Fra la fine degli anni settanta e i primi ottanta diventa \u00abl'occhio quasi ufficiale del cinema basco\u00bb, curando la fotografia di diversi episodi della serie di cortometraggi documentari \"Ikuska\" (1979-1984) e dei film di Imanol Uribe \"El proceso de Burgos\" (1979), \"La fuga de Segovia\" (1981) e \"La morte di Mikel\" (1984).\nIl lavoro di Aguirresarobe raggiunge la visibilit\u00e0 internazionale all'inizio degli anni duemila, grazie alle collaborazioni con Alejandro Amen\u00e1bar (\"The Others\" e \"Mare dentro\") e Pedro Almod\u00f3var (\"Parla con lei\"), che gli valgono anche due candidature agli European Film Awards. Si occupa quindi della fotografia dei film di ambientazione spagnola di Milo\u0161 Forman (\"L'ultimo inquisitore\") e Woody Allen (\"Vicky Cristina Barcelona\") e sudamericana di James Ivory (\"Quella sera dorata\"). Nel 2009 approda ad Hollywood, per il post-apocalittico \"The Road\" e il secondo e terzo capitolo della saga di Twilight, ' ed '."}
{"id": "3350003", "revid": "135491", "url": "https://it.wikipedia.org/wiki?curid=3350003", "title": "Javier Aguirresarobe Zub\u00eda", "text": ""}
{"id": "3350005", "revid": "105826", "url": "https://it.wikipedia.org/wiki?curid=3350005", "title": "Panciera di Zoppola", "text": ""}
{"id": "3350006", "revid": "439868", "url": "https://it.wikipedia.org/wiki?curid=3350006", "title": "Panciera", "text": "I Panciera (spesso distinti dall'appellativo \"di Zoppola\") sono una famiglia aristocratica friulana.\nFu inoltre ascritta al patriziato veneziano.\nStoria.\nOriginari di Portogruaro, i Panciera hanno origini piccolo-borghesi e devono la loro fortuna ad Antonio di Andrea, che tra il Tre e il Quattrocento svolse una brillante carriera ecclesiastica grazie ai favori del cardinale Pietro Tomacelli in seguito eletto papa con il nome di Bonifacio IX. Mentre lui otteneva importanti cariche (vescovado di Concordia, patriarcato di Aquileia, cardinalato), la sua famiglia conseguiva privilegi e onorificenze: cos\u00ec, con la bolla 1\u00ba settembre 1392, essa pot\u00e9 fregiarsi di un proprio stemma (derivato, non a caso, da quello dei Tomacelli) e nel 1399, su concessione dell'imperatore Venceslao di Lussemburgo, ottenne il titolo comitale.\nLo stesso Antonio, essendo patriarca di Aquileia, esercit\u00f2 anche il potere temporale su alcuni feudo e concesse ai fratelli il castello di Zoppola, che fu per secoli sede della casata (e che appartiene tuttora ai discendenti).\nQuando l'intero Friuli pass\u00f2 sotto il controllo della Serenissima, tale investitura fu confermata da Senato veneziano.\nNel 1777, quando la Repubblica di Venezia eman\u00f2 un bando per l'aggregazione di quaranta nuove famiglie al patriziato, i Panciera di Zoppola furono tra le tredici ad esservi ammesse il giorno 28 settembre.\nDopo la caduta della Serenissima, l'Impero d'Austria concedette a questo casato il riconoscimento della nobilt\u00e0 tramite le Sovrane Risoluzioni del 24 luglio 1820 e del 27 ottobre 1822.\nStemma del Casato.\nSemipartito troncato: nel 1\u00b0 di rosso, alla banda scaccata d'azzurro e d'argento di tre file [Tomacelli]; nel 2\u00b0 di rosso, alla corazza (pancera) al naturale [Panciera]; nel 3\u00b0 d'azzurro, alla stella di sette raggi d'oro [Zoppola].\nI Panciera si erano visti concedere dal cardinale napoletano Pietro Tomacelli, che sar\u00e0 poi Papa Bonifacio IX, del quale Antonio Panciera fu lungamente al servizio, di inserire nella propria anche l'arma della famiglia Tomacelli. Un grande onore, del quale la famiglia fece sempre grande uso anche sopra le monete fatte coniare dal Patriarca Antonio."}
{"id": "3350012", "revid": "466539", "url": "https://it.wikipedia.org/wiki?curid=3350012", "title": "Adolf Guyer-Zeller", "text": "Biografia.\nFiglio di un imprenditore tessile di Zurigo che lo fece studiare nell'Istituto Federale di Tecnologia della citt\u00e0, alla morte del padre ne prese il posto alla testa dell'azienda. Si rivolse presto alla costruzione di ferrovie divenendo anche il presidente della compagnia, Schweizerische Nordostbahn (NOB). Nel 1893, in seguito a una gita nella localit\u00e0 montana della Jungfrau, ebbe l'idea di una ferrovia di montagna che ne permettesse un facile accesso ai turisti sfruttando il fatto che era gi\u00e0 stata costruita una ferrovia fino alla Kleine Scheidegg, alla base del Eiger. In vista di ci\u00f2 fond\u00f2 anche una banca, che prese il suo nome, nel 1894 e nel 1896 - ottenuta la concessione - diede avvio ai lavori di costruzione.\nFu anche il promotore della Ferrovia Uerikon-Bauma (UeBB). Il suo proposito era quello di creare un collegamento per la Ferrovia del Gottardo con l'intento, poi abbandonato, di portare la linea fino a Eschlikon in Thurgau. Dati i suoi interessi anche nel settore tessile progett\u00f2 la linea in modo da passare vicina alle sue fabbriche tessili. La concessione venne rilasciata nel luglio 1885. Nel 1898 ne inizi\u00f2 la costruzione, ma non ne vide l'inaugurazione, avvenuta nel 1901, poich\u00e9 si era spento a Zurigo il 3 aprile 1899."}
{"id": "3350017", "revid": "1442080", "url": "https://it.wikipedia.org/wiki?curid=3350017", "title": "Stuttgart Indoor 1981 - Singolare", "text": "Il singolare del torneo di tennis Stuttgart Indoor 1981, facente parte della categoria Grand Prix, ha avuto come vincitore Ivan Lendl che ha battuto in finale Chris Lewis 6-3 6-0 6-7 6-3."}
{"id": "3350026", "revid": "400518", "url": "https://it.wikipedia.org/wiki?curid=3350026", "title": "Mischa Bakaleinikoff", "text": ""}
{"id": "3350031", "revid": "106810937", "url": "https://it.wikipedia.org/wiki?curid=3350031", "title": "Tommaso Vitrioli", "text": "Biografia.\nTommaso Vitrioli nacque a Reggio Calabria il 24 ottobre 1857 da Annunziato Vitrioli, pittore di nota fama e da Concetta Perrone. Spos\u00f2 la nobildonna Emilia Du Marteau ed ebbe un figlio, morto tragicamente in giovane et\u00e0. Come il padre, nutr\u00ec una grande passione per la pittura e per questo motivo am\u00f2 rifugiarsi nella sua villa di Pellaro per dipingere, realizzando, in particolar modo, numerosi quadri di natura paesaggistica soprattutto napoletana e calabrese. Fu un uomo sensibile e colto che, attraverso il patrimonio della propria famiglia, consent\u00ec di ricostruire la memoria storica, artistica e culturale dell'Ottocento reggino. Studi\u00f2 a Napoli in una scuola che vant\u00f2 una lunga tradizione artistica. In quegli anni la pittura napoletana assunse una maggiore consapevolezza individuale grazie all'Accademia di Belle Arti che form\u00f2 un importante numero di artisti, tra cui il Vitrioli, dei quali, una parte di questi, costitu\u00ec la cosiddetta scuola di Posillipo, all'avanguardia nella pittura di paesaggio. Tommaso negli ultimi anni di vita fu afflitto da diverse malattie che lo costrinsero a trasferirsi a Reggio Calabria presso Palazzo Vitrioli (Palazzo storico di famiglia sito ancora oggi sul corso Garibaldi in via Diego Vitrioli, 12), dove, mor\u00ec il 29 aprile 1931. Alla sua morte, l'orazione funebre fu pronunciata dal professore Nicola Putort\u00ec, allora direttore del Museo Civico di Reggio Calabria, il quale tra l'altro disse: \"Andai a trovare l'egregio gentiluomo a Pellaro, nel suo villino e lo incontrai raggiante di gioia per aver recuperato quasi tutti i libri del latinista Diego Vitrioli, i suoi quadri e quelli del padre Annunziato\". \nOpere.\nAlla prima mostra d'arte calabrese nel 1912 a Catanzaro partecip\u00f2 con tre tele di ambientazione campana nelle quali \u00e8 evidente l'influenza della scuola napoletana:\nAlla mostra d'arte calabrese nel 1923 a Reggio Calabria partecip\u00f2 con le opere:\nPrese parte anche alla Quarta Biennale d'arte calabrese con tre quadri raffiguranti diversi paesaggi."}
{"id": "3350032", "revid": "400518", "url": "https://it.wikipedia.org/wiki?curid=3350032", "title": "Vladimir Delman", "text": ""}
{"id": "3350035", "revid": "1573940", "url": "https://it.wikipedia.org/wiki?curid=3350035", "title": "Lepidemathis", "text": "Lepidemathis \u00e8 un genere di ragni appartenente alla famiglia Salticidae.\nEtimologia.\nIl nome del genere \u00e8 composto dal greco \u03bb\u03b5\u03c0\u1f76\u03c2, \"lep\u00ecs\", che significa \"scaglia, squama\", e indica la conformazione dell'opistosoma; e dal genere affine Emathis, col quale ha vari caratteri in comune.\nCaratteristiche.\nQuesto genere ha vari caratteri diagnostici in comune con Emathis , che comprende ben 10 specie.\nLe femmine raggiungono una lunghezza di 10\u00a0mm, i maschi fino a 13\u00a0mm.\nDistribuzione.\nLe 3 specie oggi note sono state reperite nelle Filippine.\nTassonomia.\nDue delle tre specie appartenenti a questo genere erano originariamente descritte nel genere affine Emathis .\nA dicembre 2010, si compone di tre specie:"}
{"id": "3350036", "revid": "767487", "url": "https://it.wikipedia.org/wiki?curid=3350036", "title": "Combinata nordica alla XXV Universiade invernale", "text": "Le gare di combinata nordica della XXV Universiade invernale si sono svolte dal 28 gennaio al 1\u00ba febbraio 2011 al Kiremitlik Tepe di Erzurum, in Turchia. In programma tre eventi."}
{"id": "3350039", "revid": "1573940", "url": "https://it.wikipedia.org/wiki?curid=3350039", "title": "Falco ardosiaceus", "text": "Il gheppio grigio (Falco ardosiaceus ) \u00e8 un uccello falconiforme della famiglia dei Falconidi. I suoi pi\u00f9 stretti parenti sono il gheppio fasciato e il gheppio di Dickinson e le tre specie vengono talvolta classificate nel sottogenere \"Dissodectes\".\nDescrizione.\n\u00c8 un gheppio abbastanza piccolo e tozzo, con una grossa testa dalla sommit\u00e0 appiattita e ali piuttosto corte che, distese, non raggiungono l'estremit\u00e0 della coda. \u00c8 lungo 28\u201333\u00a0cm, ha un'apertura alare di 58\u201372\u00a0cm e pesa fino a 300 g. La femmina \u00e8 pi\u00f9 grande del maschio del 4-11% e pi\u00f9 pesante del 5-11%. Il piumaggio dell'adulto \u00e8 grigio scuro uniforme, al di fuori delle estremit\u00e0 delle ali, pi\u00f9 scure, di una serie di strisce scure sul corpo e di alcune barre sulle remiganti. I piedi e la cera sono gialli e attorno all'occhio \u00e8 presente una zona di pelle nuda dello stesso colore. La specie cui pi\u00f9 somiglia nell'aspetto \u00e8 il falco fuligginoso, il quale ha per\u00f2 testa pi\u00f9 arrotondata, lunghe ali che si estendono oltre la coda e una zona di pelle nuda gialla pi\u00f9 piccola intorno agli occhi.\nGli esemplari giovani hanno piumaggio pi\u00f9 brunastro degli adulti e la cera e la zona di pelle nuda intorno agli occhi di colore verdastro. I giovani di gheppio di Dickinson sono molto simili, ma hanno la coda barrata e il sottoala pi\u00f9 marcatamente fasciato.\nGeneralmente il gheppio grigio \u00e8 silenzioso, tranne che durante la stagione della nidificazione, ma talvolta emette un grido stridulo e una sorta di fischio.\nDistribuzione e habitat.\nIl gheppio grigio vive nelle savane, nelle aree boschive aperte e nelle radure. Predilige le aree dove crescono alberi di palma, specialmente nei pressi dell'acqua. Spesso si appollaia su rami esposti e pali o cavi del telegrafo.\n\u00c8 diffuso in Africa occidentale e centrale, ma \u00e8 assente nelle regioni con copertura arborea pi\u00f9 fitta, compresa gran parte del bacino del Congo. Il suo areale si estende a est fino all'Etiopia e alle regioni occidentali di Kenya e Tanzania. A sud raggiunge le regioni settentrionali di Namibia e Zambia, ma talvolta alcuni esemplari vaganti sono stati avvistati in Malawi. L'areale di questa specie \u00e8 esteso per circa 12 milioni di km\u00b2. Gli esemplari diffusi in Africa occidentale si spostano verso nord durante la stagione delle piogge e verso sud durante quella secca.\nBiologia.\n\u00c8 un uccello crepuscolare, attivo soprattutto all'alba e all'imbrunire. Generalmente tende agguati alle prede lanciandosi da un posatoio elevato, ma talvolta le cattura in volo. Si nutre soprattutto di insetti, lucertole e piccoli mammiferi, come i pipistrelli, ma cattura anche uccelli, anfibi e vermi. Le prede vengono generalmente catturate al suolo. Dal momento che talvolta mangia anche noci di palma da olio, \u00e8 uno dei pochi rapaci che consuma sostanze vegetali.\nLa nidificazione avviene da marzo a giugno a nord e da agosto a dicembre a sud. Durante il corteggiamento le coppie eseguono una sorta di parata aerea. Le uova vengono solitamente deposte nel nido di un'umbretta; la maggior parte delle volte si tratta di nidi abbandonati, ma in qualche caso di nidi il cui occupante \u00e8 stato mandato via a forza. Talvolta i gheppi utilizzano il nido di altre specie di uccelli o la cavit\u00e0 di un albero. Ogni covata \u00e8 composta da due a cinque uova. Queste, biancastre e picchiettate di rosso o marrone, vengono incubate per 26\u201331 giorni. I giovani si involano dopo circa 30 giorni."}
{"id": "3350040", "revid": "767487", "url": "https://it.wikipedia.org/wiki?curid=3350040", "title": "Whiskeytown", "text": "I Whiskeytown sono stati un gruppo alternative country statunitense attivo nella seconda met\u00e0 degli anni novanta, tra i pi\u00f9 rappresentativi esponenti del genere.\nBiografia.\nIl gruppo si \u00e8 formati nel 1994 a Raleigh nella Carolina del Nord inizialmente composto da Ryan Adams (voce, chitarra), Caitlin Cary (violino), Phil Wandscher (chitarra), Eric \"Skillet\" Gilmore (batteria), Steve Grothman (basso), sulle ceneri di un gruppo punk precedente: The Patty Duke Syndrome.\nDopo un primo EP pubblicato nel 1995, il gruppo d\u00e0 alle stampe il primo album \"Faithless Street\" che ottiene ottime recensioni dalla critica tanto che viene distribuito dalla Geffen Records.\nSorgono per\u00f2 i primi attriti tra i componenti del gruppo, durante le registrazioni del secondo disco \"Stranger's Almanac\", Gilmore and Grothman lasciano, terminate le quali anche Wandscher se ne va. L'album viene prodotto da Jim Scott, produttore di album di Tom Petty e Wilco, e viene registrato tra la California e il Tennessee, il risultato \u00e8 un album che rappresenta in pieno il movimento per la sua fusione di elementi rock'n roll e country, ed tuttora considerato tra i capolavori del genere.\nIl gruppo si scioglie nel 2000, Ryan Adams prosegue per la propria carriera da solista.\nNel 2001 esce postumo il terzo album \"Pneumonia\" per la Lost Highway Records."}
{"id": "3350044", "revid": "3115", "url": "https://it.wikipedia.org/wiki?curid=3350044", "title": "Luigi Canali (partigiano)", "text": "Ebbe un ruolo di primo piano durante i \"fatti di Dongo\" e nell'esecuzione di Benito Mussolini il 28 aprile 1945. Secondo alcune versioni \u00e8 ritenuto colui che scaric\u00f2 due colpi di pistola \"di grazia\" sul corpo ormai agonizzante del Duce.\nBiografia.\nLa giovinezza e la partecipazione alla Guerra d'Etiopia e alla spedizione in Russia.\nLuigi Pietro Canali nasce a Como in via Rienza il 16 marzo 1912 in una famiglia modesta e progressista. Suo padre Edoardo \u00e8 infermiere, la madre Maddalena Zanoni tessitrice. A quindici anni trova lavoro come apprendista contabile in una piccola azienda, ma continua gli studi per corrispondenza per poter ottenere il diploma di ragioniere. Conosce discretamente il francese e l'inglese e si applica allo studio dell'esperanto. A sedici anni si trasferisce come impiegato alla Societ\u00e0 Funicolare Como-Brunate.\nNel 1935 viene chiamato alle armi e destinato al fronte etiopico dove rimarr\u00e0 fino al luglio 1938 come sergente radiotelegrafista della 74\u00aa Compagnia del Genio militare di stanza ad Amba Alagi. Il 22 aprile 1936 scrive alla madre:\nAl rientro dall'Africa trova lavoro presso la societ\u00e0 idroelettrica \"Comacina\", ottiene il diploma di ragioniere alle scuole serali e si iscrive alla facolt\u00e0 di Economia e Commercio, riuscendo a superare con successo alcuni esami. Durante il conflitto mondiale viene inviato sul fronte russo come capitano del Genio. Qui tenta, senza riuscirci, di formare una banda partigiana antifascista con alcuni commilitoni. Rientra in Italia con gli ultimi contingenti il 26 luglio 1943 ed il giorno dell'armistizio \u00e8 a Como in licenza.\nCanali comandante partigiano.\nCanali aderisce al PCI di cui diventer\u00e0 nel settembre 1943 rappresentante del partito nel CLN comasco, nel giugno 1944 Capo della Giunta militare del CVL e responsabile militare provinciale all'interno del movimento resistenziale, di cui sar\u00e0 il principale organizzatore, dimostrando straordinarie doti politiche e militari. Assumendo il nome di battaglia di \"Capitano Neri\"; insieme a Luigi Clerici, Elio Zampiero, Pietro Terzi, Renato Morandi fonda la 52\u00aa Brigata Garibaldi. Quando Luigi Clerici viene arrestato e ucciso dai fascisti, Canali ne assume il comando, aggiungendo al nome della formazione quello del compagno ucciso.\nIl 27 settembre 1943 sposa Giovanna Martinelli e ha una figlia, Luisella. Il 4 agosto 1944 viene nominato comandante di Brigata, nel settembre 1944 vice comandante del Raggruppamento Divisioni Brigate d'assalto Garibaldi Lombardia del Comasco e della bassa Valtellina, il mese successivo comandante della 1\u00aa Divisione Garibaldi che si trovava in una grave crisi organizzativa e in seguito vice comandante del Raggruppamento lombardo Divisioni d'assalto Garibaldi.\nNel settembre 1944, il comando garibaldino di Milano gli affianca la staffetta Giuseppina Tuissi \"Gianna\" per i collegamenti tra i reparti. \"Neri\" e la Tuissi sono arrestati il 7 gennaio 1945, alla vigilia di un'importante e delicata missione a Lugano, a Villa di Lezzeno dagli uomini della 11\u00aa Brigata Nera \"Cesare Rodini\", portati in carcere a Como e crudelmente torturati. Successivamente il \"capitano Neri\" riesce a fuggire dal carcere di Como-Borghi e \"Gianna\" \u00e8 rilasciata. In seguito alla fuga, Paolo Porta, con lo scopo di screditarlo presso il Comando delle Brigate Garibaldi, far\u00e0 circolare la voce del suo tradimento.\nIl 25 febbraio 1945, in un retrobottega milanese, si riunisce un tribunale del popolo istituito dalla delegazione per la Lombardia del comando generale delle Brigate Garibaldi e presieduto da Amerigo Clocchiatti \"Ugo\". Pietro Vergani \"Fabio\" assume il ruolo di pubblico accusatore dei due partigiani, in un sommario processo e viene emessa una sentenza di condanna a morte per tradimento. I garibaldini comaschi per\u00f2, conoscendo il loro capitano e la sua staffetta, non sono dell'idea di rendere esecutiva la condanna, tanto che i due, dopo diverse peripezie, ritornano il 21 aprile tra i compagni di lotta che li accolgono e, poich\u00e9 il grado di capitano era stato assunto da Pier Luigi Bellini delle Stelle \"Pedro\", nominano Luigi Canali Capo di stato maggiore della 52\u00aa Brigata, carica del tutto inusuale tra le brigate Garibaldi. Al Comando generale non resta che prenderne atto.\nArresto e uccisione di Mussolini e di Clara Petacci.\nL'arresto e la custodia di Mussolini.\nIl 27 aprile 1945, a Musso, \"Neri\" partecipa alle delicate trattative con i comandanti di una colonna motorizzata tedesca in ritirata verso il nord, in quanto la forza del nucleo dei partigiani del posto di blocco \u00e8 decisamente inferiore a quella dei tedeschi. Le trattative si concludono con un accordo: i tedeschi avrebbero potuto proseguire subordinatamente alla consegna dei fascisti al loro seguito, al successivo posto di blocco di Dongo, dopo alcuni chilometri. Tra i catturati, il partigiano Urbano Lazzaro riconosce e arresta Benito Mussolini; al suo seguito, l'amante Claretta Petacci e sei ministri della Repubblica di Sal\u00f2, oltre a numerose altre personalit\u00e0.\nIn attesa di decisioni in merito, e temendo per la sua incolumit\u00e0, l'ex duce \u00e8 trasferito nella caserma della Guardia di Finanza di Germasino, un paesino sopra Dongo. Nello stesso tempo, i prigionieri rimasti a Dongo, vengono interrogati e schedati dal \"Capitano Neri\" e separati in tre gruppi distinti: alcuni vengono trasferiti anch'essi a Germasino, i ministri rimangono rinchiusi nei locali del municipio e altri distribuiti nell'ex caserma del carabinieri e in case private. \"Gianna\" esegue l'inventario di tutti gli ingenti valori e beni, e documenti sequestrati ai componenti della colonna.\nAlle 23:30 Mussolini viene condotto in cella per la notte ma, all'1:00, viene svegliato e fatto salire su una vettura, con il capo fasciato per non essere riconosciuto. Di nuovo a Dongo, Mussolini \u00e8 riunito alla Petacci, su richiesta di quest'ultima; poi, i due prigionieri sono fatti salire su due vetture, con a bordo anche \"Pedro\", il partigiano Michele Moretti \"Pietro\", il \"Capitano Neri\" e la Tuissi '\"Gianna'\" Sandrino e condotti verso il basso lago.\n\"Neri\", d'accordo con Moretti, \u00e8 del parere di trasferire Mussolini in una baita a Brunate, sopra Como, per consegnarlo alle forze alleate inglesi presso cui aveva avuto riparo durante la fuga dal carcere. Giunti a Brienno, tuttavia, ci si rende conto che \u00e8 troppo rischioso procedere oltre. L'intenzione di \"Pedro\" \u00e8 invece di porre in salvo Mussolini, essendo stato contattato dal tenente colonnello Sardagna, rappresentante del CVL a Como - su ordine del comandante generale Raffaele Cadorna - che aveva predisposto un traghettamento del prigioniero dal molo di Moltrasio sino alla villa superprotetta sul Lago di Como dell'industriale Remo Cademartori. \"Pedro\" riesce quindi a convincere il gruppo a dirigersi verso Moltrasio, ma, giunti sul molo, non viene rinvenuta nessuna imbarcazione.\nIntorno alle ore 3:00 di notte del 28 aprile, Mussolini e la Petacci sono quindi fatti scendere e alloggiare a Bonzanigo, una frazione di Mezzegra, presso una famiglia di conoscenti di lunga data del \"Capitano Neri\" (casa De Maria) e di cui il capo partigiano si fida ciecamente. Due partigiani sono incaricati del piantonamento notturno.\nLa fucilazione.\nAlle 14:10 del 28 aprile, l'ufficiale del comando generale del CVL, Walter Audisio \"colonnello Valerio\", e l'ispettore del comando generale delle Brigate Garibaldi, Aldo Lampredi \"Guido\", giungono a Dongo, con il supporto di quattordici partigiani, agli ordini del comandante Alfredo Mordini \"Riccardo\", ispettore politico della 3\u00aa Divisione Garibaldi-Lombardia \"Aliotta\", e di Orfeo Landini \"Piero\".\nA Dongo \"Valerio\" si incontra con il comandante Pier Luigi Bellini delle Stelle, comunicandogli di aver avuto l'ordine di fucilare Mussolini e gli altri prigionieri dal CNL di Milano. Dopo aver preso visione delle credenziali, e ritenendole sufficienti, \"Pedro\" - presenti \"Neri\" e Moretti - gli rilascia il suo consenso.\nAlle 15:15 \"Valerio\" si muove da Dongo con una \"Fiat 1100\" nera verso Mezzegra, distante 21\u00a0km, pi\u00f9 a sud, dove - in frazione Bonzanigo - l'ex dittatore \u00e8 prigioniero. Sono con lui Aldo Lampredi \"Guido\" e Michele Moretti \"\u201cGatti\u201d\", che conosceva il luogo, essendoci gi\u00e0 stato la notte prima. Secondo la descrizione dei fatti data da \"Valerio\", sostanzialmente confermata dal memoriale di Aldo Lampredi, consegnato nel 1972 e pubblicato su \"l'Unit\u00e0\" nel 1996, \"Valerio\" sarebbe stato l'unico esecutore della fucilazione, alle ore 16:00-16:30 del 28 aprile 1945, davanti al cancello di Villa Belmonte, in localit\u00e0 Giulino di Mezzegra.\n\"Valerio\" avrebbe scaricato sull'ex capo del fascismo e sulla Petacci una raffica mortale con il mitra di Michele Moretti \u2013 essendosi la sua arma inceppata \u2013 e poi inflitto un colpo di grazia sul corpo di Mussolini con la pistola (presumibilmente quella del Lampredi). Nel 2009, tuttavia, i ricercatori Cavalleri, Giannantoni e Cereghino, effettuarono un attento esame dei documenti dei servizi segreti americani degli anni 1945 e 1946, desecretati dall'amministrazione Clinton. Da tale esame \u00e8 emerso un rapporto datato 30 maggio 1945 dell'agente dell'OSS Valerian Lada-Mokarski, che riferisce una differente versione di fatti, compreso un determinante ruolo rivestito dal \"\"Capitano Neri\".\"\nSecondo il rapporto dell'agente segreto statunitense, infatti, la fucilazione sarebbe stata effettuata nel medesimo luogo e alla medesima ora, ma da tre uomini: un \"capo partigiano\" (secondo gli autori: Aldo Lampredi), un uomo in vestito civile (Walter Audisio), e un uomo in divisa da partigiano, (Michele Moretti). I colpi sparati dal \"civile\", armato di revolver, avrebbero raggiunto obliquamente Mussolini sulla schiena e, subito dopo, l'uomo in divisa da partigiano gli avrebbe sparato direttamente al petto con un mitra. Poi sarebbe stata la volta della Petacci, raggiunta da diversi colpi al petto. Il rapporto conclude che, in un secondo momento, sarebbe intervenuto un partigiano locale, che gli autori identificano proprio in Luigi Canali, il quale, dopo esser stato fatto avvicinare dal \"capo partigiano\", avrebbe scaricato due ultimi colpi con la sua pistola sul corpo del duce, che era ancora vivo.\nIl rapporto conferma la presenza di Luigi Canali a Giulino di Mezzegra all'ora della fucilazione, cos\u00ec come dichiarato dal comandante \"Pedro\" in un'intervista al Corriere Lombardo del 1945; spiega inoltre la laconica risposta data dallo stesso \"Neri\", alle ore 18:30 del 28 aprile, alla domanda postagli da Oscar Sforni e Cosimo De Angelis su come fosse finito Mussolini: \"Male!\".\nLa versione dell'avvocato Alessandro Zanella.\nNel 1993 lo storico e avvocato mantovano Alessandro Zanella sostenne che la duplice uccisione di Benito Mussolini e di Clara Petacci sia avvenuta intorno alle ore 5:30 del 28 aprile, in casa De Maria, ad opera di Luigi Canali \"Neri\", Michele Moretti \"Gatti\" e Giuseppe Frangi \"Lino\". Tale versione \u00e8 frutto dell'attestazione del prof. Cattabeni, in sede di necroscopia del cadavere di Mussolini, in data 30 aprile 1945, relativa all'assenza di residui di cibo nel suo stomaco; da ci\u00f2 la deduzione di Zanella che il duplice omicidio si sia verificato in orario antimeridiano e non nel pomeriggio.\nL'ipotesi \u00e8 inoltre avvalorata da uno studio prodotto dal dr. Aldo Alessiani, medico giudiziario della magistratura di Roma, nel quale si attesta, in base all'esame delle foto scattate dalle ore 11:00 alle 14:00 circa del 29 aprile sui cadaveri appesi al traliccio di Piazzale Loreto, che Mussolini e la Petacci fossero morti da circa trentasei ore, e cio\u00e8 ben prima delle ore 16:00 del 28 aprile 1945. Tuttavia nel 2005 Pierluigi Baima Bollone, ordinario di Medicina legale nell'Universit\u00e0 di Torino, effettu\u00f2 un riesame della necroscopia del 1945 sul cadavere dell'ex duce, e uno studio computerizzato sulle fotografie e sulle riprese cinematografiche dei corpi sospesi al traliccio di Piazzale Loreto e sul tavolo dell'obitorio di Milano, sulle armi impiegate e i bossoli rinvenuti, nonch\u00e9 sulle cartelle cliniche di Mussolini in vita.\nTale indagine ha condotto l'anatomopatologo torinese ad affermare che la circostanza della mancanza di cibo nello stomaco di Mussolini non sia determinante in rapporto all'individuazione dell'orario dell'uccisione, in quanto risulta senza ombra di dubbio che il capo del fascismo fosse sofferente di ulcera ed osservasse da anni una dieta tale da permettere al suo stomaco di svuotarsi del cibo in un paio d'ore circa. Inoltre il docente universitario smentisce lo studio del dr. Alessiani \u2013 e l'ipotesi Zanella del 1993 - sostenendo che al momento dello scatto delle foto e delle riprese in Piazzale Loreto, la rigidit\u00e0 del corpo dell'ex duce fosse ancora nella fase iniziale, a dimostrazione di un orario del decesso non anteriore alle 16:00-16:30 del giorno precedente, coincidente con quello della versione ufficiale fornita da Luigi Longo e risultante dal rapporto dell'agente dell'OSS, Lada-Mokarski.\nScomparsa del \u201cCapitano Neri\u201d.\nNel tardo pomeriggio del 28 aprile 1945 Canali firma un ordine di consegna temporaneo di tutti i beni recuperati tra quelli in possesso di Mussolini e i gerarchi al momento della cattura (cosiddetto \u201coro di Dongo\u201d) e inventariati dalla Tuissi, alla Federazione comunista di Como; si oppone con durezza ad un piano, avanzato da alcuni elementi comunisti, di far cadere in un agguato il camion con il carico dei beni \u2013 causando l'uccisione dei partigiani di scorta\u00a0\u2013 per incamerare l'intera fortuna al PCI. Il responsabile della Federazione di Como \u00e8 Dante Gorreri; l'utilizzazione fatta di tali valori \u00e8 tuttora oggetto di congetture. La sera del 6 maggio 1945 \"Neri\" confida alla madre di aver ancora \"\u201cuna missione da compiere\u201d\". La mattina seguente esce di buon'ora: non torner\u00e0 mai pi\u00f9, e il suo corpo non sar\u00e0 ritrovato.\nUna serie misteriosa di delitti e un processo senza alcun esito.\nIl 22 giugno successivo \"Gianna\" parte per Como, e porta con s\u00e9 la ricevuta del \"tesoro\" che ha preteso dai capi del Pci la mattina del 29 aprile, dopo aver loro consegnato i pacchi di banconote, oro, monete e gioielli, dopo essere stata diffidata dall'intraprendere ricerche sulla fine dell'ex-comandante \"Capitano Neri\", nonch\u00e9 minacciata da Dante Gorreri, segretario del PCI di Como, e da Pietro Vergani, comandante delle formazioni partigiane garibaldine della Lombardia, il 23 giugno accetta un passaggio da due \"compagni\" su una motocicletta rossa. I delinquenti le promettono di portarla a vedere il cadavere di Neri. Invece la conducono al Pizzo di Cernobbio e qui la uccidono, gettandone poi il corpo nel lago. Anche il suo corpo non sar\u00e0 pi\u00f9 ritrovato. Il 5 luglio riemerge invece dal lago il corpo di Anna Maria Bianchi, amica e confidente della Tuissi, annegata dopo essere stata torturata e ferita con due colpi di rivoltella. Lo stesso giorno \u00e8 ritrovato anche il cadavere di uno dei custodi notturni di Mussolini e della Petacci, il partigiano Giuseppe Frangi, detto \"Lino\", mentre la notte successiva Michele Bianchi, padre di Anna Maria, \u00e8 ucciso con due colpi alla nuca.\nIl 12 dicembre 1949 vengono rinviati a giudizio, tra gli altri: Dante Gorreri in qualit\u00e0 di mandante dell'omicidio del \"\u201cCapitano Neri\u201d\" e per aver preso in consegna il cosiddetto \u201coro di Dongo\u201d e averlo successivamente fatto sparire; Pietro Vergani, per aver disposto l'uccisione del Canali per motivi di odio e di vendetta, e in qualit\u00e0 di mandante degli omicidii della Tuissi e della Bianchi; Domenico Gambaruto, quale esecutore materiale dell'uccisione del \"\u201cCapitano Neri\u201d\"; Maurizio Bernasconi \"Mirko\", per l'uccisione della \"Gianna\"; Natale Negri ed Ennio Pasquali, per quello della Bianchi. La pubblica accusa, peraltro, non \u00e8 riuscita ad individuare gli autori dell'omicidio del Frangi e di Michele Bianchi.\nIl 29 aprile 1957 si apre presso la Corte d'Assise di Padova il processo per la sparizione dell'\"oro di Dongo\" e i collegati delitti sopra riportati. Il 24 luglio successivo, uno dei giurati \u00e8 ricoverato in ospedale e il processo \u00e8 rinviato al 5 agosto. Tra le due date, il giurato ricoverato si \"suicida\" in ospedale e il processo \u00e8 rinviato a nuovo ruolo. Non verr\u00e0 pi\u00f9 ripreso."}
{"id": "3350045", "revid": "767487", "url": "https://it.wikipedia.org/wiki?curid=3350045", "title": "Donghae", "text": "Donghae (\"Donghae-si\"; \ucd98\ucc9c\uc2dc; \u6625\u5ddd\u5e02), \u00e8 una citt\u00e0 della provincia sudcoreana del Gangwon."}
{"id": "3350048", "revid": "180559", "url": "https://it.wikipedia.org/wiki?curid=3350048", "title": "Christophe Agou", "text": "Biografia.\nDall'inizio degli anni Novanta, Christophe Agou si dedica alla fotografia documentaristica con grande sensibilit\u00e0 e senso poetico. Passa con disinvoltura dal bianco e nero al colore, dal paesaggio al ritratto, dal reportage al documento, senza privilegiare alcuno stile ma cercando continuamente di rinnovare le forme e le condizioni della propria visione. Sempre seguendo il proprio intuito, Christophe ha esteso la sua espressivit\u00e0 anche ad altri media, creando assemblage e film.\nChristophe Agou nasce nel 1969 a Montbrison, in Francia. Autodidatta, scopre la fotografia nel corso dei suoi viaggi in Europa e negli Stati Uniti. Nel 1992 si stabilisce a New York e nel 1998 incomincia a ritrarre in una serie di foto i passeggeri della metropolitana della Grande Mela. Il risultato di questo lavoro diventa oggetto di un libro, \"Life Below\" (Quantuck Lane Press / W.W. Norton &amp; Company 2004).\nNell'inverno del 2002, Christophe Agou torna in Francia, nella regione del Forez in cui \u00e8 nato; percorrendo questi aspri territori si accorge di non averli mai dimenticati. Qui conosce varie famiglie di agricoltori e a poco a poco, visitandole regolarmente, ne diventa intimo amico. Comincia la serie \"Face au Silence\" (\"Di Fronte al Silenzio\").\nNel 2006 \u00e8 finalista del prestigioso premio W. Eugene Smith, nel 2008 del Prix de la Photographie dell'Acad\u00e9mie des Beaux-Arts di Parigi e nel 2009 riceve la menzione speciale al Prix Kodak de la Critique Photographique. Nel 2010, Christophe \u00e8 vincitore della diciassettesima edizione del European Publishers Award for Photography.\nI suoi scatti sono stati pubblicati ed esposti in tutto il mondo: al MoMA di New York, al Museum of Fine Arts di Houston, al Jeu de Paume di Parigi, alla Fondazione Pilar y Juan Mir\u00f3 di Palma di Maiorca, al festival francese Rencontres d'Arles, al Smithsonian American Art Museum di Washington DC, al Noorderlicht Fotofestival nei Paesi e in alcuni festival di fotografia in Cina."}
{"id": "3350049", "revid": "1675182", "url": "https://it.wikipedia.org/wiki?curid=3350049", "title": "Gangneung", "text": "Gangneung (), \u00e8 una citt\u00e0 della provincia sudcoreana del Gangwon."}
{"id": "3350050", "revid": "124123", "url": "https://it.wikipedia.org/wiki?curid=3350050", "title": "Armen Petrosyan", "text": "Biografia.\n\u00c8 arrivato in Italia insieme al fratello Giorgio Petrosyan all'et\u00e0 di 13 anni. Vive e si allena a Gorizia con il fratello e con il maestro Alfio Romanut nella palestra Satori Gladiatorum Nemesis. Combatte per l'Italia.\nViene lanciato nel mondo pro internazionale dal Manager Carlo di Blasi, che gestiva gi\u00e0 il fratello Giorgio Petrosyan, diventa:\nInizia a essere conosciuto dopo che si qualifica alle Selezioni di Oktagon battendo a Milano, il 30 gennaio 2009, il campione francese Abdellah Mabel, venendo proiettato sui ring di tutto il mondo. Sabato 14 marzo riesce a partecipare a OKTAGON e vince ai punti all'unanimit\u00e0 contro il portoghese Arnaldo Silva (vanta i titoli di campione nazionale Thai Boxing 2007 e Kick Boxing 2005, ed \u00e8 stato semifinalista ad Oktagon 2008), incontro 3x3 K-1 rules.\nIl 24 aprile 2009 al PalaChiarbola di Trieste ha conquistato il titolo di Campione Italiano MTA battendo per Ko alla prima ripresa il sardo Mauro Serra.\nNel 2010 ha preso parte alla prima stagione del reality show britannico Enfusion, dove i partecipanti si sfidano in un torneo di kickboxing ad eliminazione diretta: Armen sconfisse Vuyisile Colossa e Mirko Vorkapi\u0107 prima della debacle ai punti in semifinale contro il thailandese Pajonsuk.\nIl 24 marzo 2013 ad Haarlem nei Paesi Bassi si aggiudica il titolo di campione del mondo cat. 70\u00a0kg WMTA battendo 3 avversari: KO al primo match, vittoria ai punti al secondo e vittoria per abbandono al terzo.\nIl 28 settembre 2013, organizza assieme al fratello Giorgio Petrosyan \"Gorizia Fight Night\" a Gorizia, vincendo anche il titolo, la serata viene condotta dallo scrittore/speaker Igor Damilano.\nIl 24 maggio 2014, organizza il secondo \"Gorizia Fight Night 2\" a Gorizia, vince il titolo mondiale ISKA, la serata viene condotta dallo scrittore/speaker Igor Damilano.\nNel 2014, Armen Petrosyan torna a vivere a Milano con il fratello Giorgio Petrosyan."}
{"id": "3350052", "revid": "210951", "url": "https://it.wikipedia.org/wiki?curid=3350052", "title": "Battaglia di Falme", "text": ""}
{"id": "3350053", "revid": "767487", "url": "https://it.wikipedia.org/wiki?curid=3350053", "title": "Samcheok", "text": "Samcheok (\"Samcheok-si\"; \ucd98\ucc9c\uc2dc; \u6625\u5ddd\u5e02), \u00e8 una citt\u00e0 della provincia sudcoreana del Gangwon."}
{"id": "3350054", "revid": "1318658", "url": "https://it.wikipedia.org/wiki?curid=3350054", "title": "Sokcho", "text": "Sokcho (\"Sokcho-si\"; \uc18d\ucd08\uc2dc; \u675f\u8349\u5e02), \u00e8 una citt\u00e0 della provincia sudcoreana del Gangwon."}
{"id": "3350056", "revid": "1318658", "url": "https://it.wikipedia.org/wiki?curid=3350056", "title": "Taebaek", "text": "Taebaek (\"Taebaek-si\"; \ud0dc\ubc31\uc2dc; \u592a\u767d\u5e02), \u00e8 una citt\u00e0 della provincia sudcoreana del Gangwon."}
{"id": "3350057", "revid": "122483258", "url": "https://it.wikipedia.org/wiki?curid=3350057", "title": "Albi a striscia di Zagor", "text": "La prima edizione delle storie di Zagor venne pubblicata dalle Edizioni Araldo nel formato a strisce nella \"Collana Lampo\" dal 1961 al 1970. La collana comprende 4 serie per complessivi 239 albi; le copertine vennero disegnate da Gallieno Ferri , tranne due disegnate da Raffaele Cormio. Con le rese di questa collana venne realizzata una serie di raccolte, note come \"raccoltine\", della quale vennero pubblicati 35 numeri. Le dimensioni delle strisce erano di 16,3 x 7,8\u00a0cm, ma ne sono anche stata stampate con dimensioni diverse; anche il numero delle pagine \u00e8 variabile. Il prezzo delle strisce era di 50 lire, mentre per le raccoltine era di 120 lire. Fino al 2018, quando ne venne pubblicata una nuova serie nella \"Collana Darkwood\", fu l'ultima collana a strisce pubblicata dalla Sergio Bonelli Editore.\nRaccoltine.\nLe raccolte degli albi a striscia vennero pubblicate come supplemento alla Collana Lampo e non sono datate, probabilmente edite fra il 1962 e il 1965; avevano 192 pagine e 160 dal n\u00ba 22 e costavano 120 Lire; ogni raccolta conteneva due strisce; le copertine non sono inedite ma riprendono quelle delle strisce in esse contenute ma spesso impoverite nella colorazione e negli sfondi. A differenza degli albi inediti a strisce, in cui il titolo era a stampa, nelle raccolte il titolo \u00e8 strillato.\nCollana Darkwood.\nA quasi cinquant'anni dalla conclusione della Collana Lampo, nel 2018 la Sergio Bonelli Editore pubblica una mini-serie a striscia di Zagor, denominata \"Collana Darkwood\". \u00c8 costituita da sei strisce quindicinali contenenti un'unica storia inedita, \"Il battello dei misteri\"; la sceneggiatura \u00e8 di \"Moreno Burattini\", i disegni e le copertine sono di \"Gianni Sedioli\" e Marco Verni. Le strisce hanno 66 pagine. \nCollana Scure.\nA seguito dell'inaspettato successo della \"Collana Darkwood\", Sergio Bonelli Editore presenta a \"Lucca Comics 2019\" una nuova collana a striscia denominata \"Collana Scure\". "}
{"id": "3350060", "revid": "1726307", "url": "https://it.wikipedia.org/wiki?curid=3350060", "title": "Wonju", "text": "Wonju (\"Wonju-si\"; \uc6d0\uc8fc\uc2dc; \u539f\u5dde\u5e02), \u00e8 la citt\u00e0 pi\u00f9 popolosa della di provincia di Gangwon in Corea del Sud. "}
{"id": "3350062", "revid": "287204", "url": "https://it.wikipedia.org/wiki?curid=3350062", "title": "Moscati", "text": ""}
{"id": "3350071", "revid": "767487", "url": "https://it.wikipedia.org/wiki?curid=3350071", "title": "Mokpo", "text": "Mokpo (\"Mokpo-si\"; \ubaa9\ud3ec\uc2dc; \u6728\u6d66\u5e02), \u00e8 una citt\u00e0 della provincia sudcoreana del Sud Jeolla.\nIl suo nome vuol dire \"baia alberata\"."}
{"id": "3350072", "revid": "767487", "url": "https://it.wikipedia.org/wiki?curid=3350072", "title": "Naju", "text": "Naju (\"Naju-si\"; \ucd98\ucc9c\uc2dc; \u6625\u5ddd\u5e02), \u00e8 una citt\u00e0 della provincia sudcoreana del Sud Jeolla."}
{"id": "3350075", "revid": "125297282", "url": "https://it.wikipedia.org/wiki?curid=3350075", "title": "Gwangyang", "text": "Gwangyang (\"Gwangyang-si\"; \uad11\uc591\uc2dc; \u5149\u967d\u5e02), \u00e8 una citt\u00e0 della provincia sudcoreana del Sud Jeolla."}
{"id": "3350078", "revid": "1543377", "url": "https://it.wikipedia.org/wiki?curid=3350078", "title": "Boysun", "text": "Boysun (russo \u0411\u0430\u0439\u0441\u0443\u043d, \"Bajsun\") \u00e8 il capoluogo del distretto di Boysun nella regione di Surxondaryo. Aveva, al censimento del 1989, una popolazione di 16.700 e il calcolo per il 2010 \u00e8 di 26.168 abitanti. La citt\u00e0 si trova sul versante sud-ovest dei monti Gissar, circa 150\u00a0km a nord di Termiz.\nIl territorio di Boysun \u00e8 stato inserito nella Lista provvisoria del Patrimonio Mondiale dell'UNESCO il 18 gennaio 2008 nella categoria mista (culturale e naturale), per i siti storico-archeologici di \"Teshik-Tash\", \"Kushan wall\", \"Kurganzol\"; per il suo folklore (ospita un festival); l'artigianato e la presenza di paesaggi unici."}
{"id": "3350079", "revid": "852396", "url": "https://it.wikipedia.org/wiki?curid=3350079", "title": "Baikonur Cosmodrome", "text": ""}
{"id": "3350086", "revid": "1457847", "url": "https://it.wikipedia.org/wiki?curid=3350086", "title": "Zone della FIDE", "text": "La Federazione Internazionale degli Scacchi (FIDE), al fine di agevolare l'organizzazione dei tornei e altri eventi scacchistici, ha suddiviso le Federazioni associate (187 nel 2016) in quattro grandi aree continentali, comprendenti ciascuna varie zone:\nLe zone sono in totale 25, ma quattro zone (la 1.1, la 1.2, la 1.5 e la 2.3) sono costituite da sottozone, per cui le suddivisioni autonome sono in totale 31.\nIn alcuni casi la suddivisione dei vari Paesi in aree continentali non segue criteri geografici rigorosi (per esempio la Turchia e Israele sono compresi nell'area continentale europea).\nLa seguente tabella riporta le zone e sottozone con i relativi Paesi (che indicano in pratica le federazioni ad essi appartenenti). I dati sono aggiornati al gennaio 2011.\nTorneo zonale.\nUn torneo zonale \u00e8 un torneo organizzato all'interno di una delle zone stabilite dalla FIDE, costituisce una delle tappe del Campionato del mondo.\nDal 1948 al 1996 gli zonali consentivano l'accesso al cosiddetto torneo interzonale, che a sua volta qualificava al torneo dei candidati, competizione che stabilisce lo sfidante al titolo mondiale. \nDal 1998 con la scissione della Professional Chess Association fondata da Garry Kasparov e il nuovo formato a eliminazione diretta dei Campionati mondiali FIDE gli zonali hanno spesso costituito una delle strade per qualificarsi direttamente a un mondiale, mentre l'interzonale \u00e8 caduto in disuso. A partire dal 2006 con la riunificazione del titolo e con la fondazione da parte della FIDE della Coppa del Mondo gli zonali sono diventati uno dei modi possibili per qualificarsi alla coppa, che a sua volta qualifica i due finalisti al torneo dei candidati."}
{"id": "3350091", "revid": "986213", "url": "https://it.wikipedia.org/wiki?curid=3350091", "title": "Gisella Agnese di Anhalt-K\u00f6then", "text": "Biografia.\nEssendo il padre rimasto senza un erede maschio, alla sua morte gli succedette il fratello, il principe Augusto Luigi di Anhalt-K\u00f6then. Gisella Agnese fece per\u00f2 valere i suoi diritti allodiali, e per soddisfarli giunse a ricorrere alla suprema corte imperiale. Con la mediazione del principe Giovanni Augusto di Anhalt-Zerbst si giunse infine ad un accordo, in virt\u00f9 del quale ottenne, a titolo di risarcimento, la somma di 100.000 talleri, al suo matrimonio una pensione annua, la pistola e la collezione di monete del padre. Al momento delle nozze, ricevette inoltre una somma di 32.000 talleri, ricavati dai possidementi paterni a Prosigk, Klepzig e K\u00f6then.\nIl 25 maggio 1737 spos\u00f2 a Bernburg suo cugino, il principe Leopoldo II di Anhalt-Dessau (1700\u20131751) e la loro unione venne descritta come molto felice: il marito mor\u00ec pochi mesi dopo la sua prematura scomparsa. Venne sepolta nella Marienkirche di Dessau."}
{"id": "3350094", "revid": "38493695", "url": "https://it.wikipedia.org/wiki?curid=3350094", "title": "Voskhod (lanciatore)", "text": ""}
{"id": "3350096", "revid": "287204", "url": "https://it.wikipedia.org/wiki?curid=3350096", "title": "Short track alla XXV Universiade invernale", "text": "Le gare di short track della XXV Universiade invernale si sono svolte dal 28 al 30 gennaio 2011, all'Universit\u00e0 Atat\u00fcrk di Erzurum, in Turchia. In programma otto eventi."}
{"id": "3350097", "revid": "1870773", "url": "https://it.wikipedia.org/wiki?curid=3350097", "title": "Marie Yanaka", "text": " La Yanaka \u00e8 una studentessa della facolt\u00e0 di legge presso la Keio University."}
{"id": "3350099", "revid": "486946", "url": "https://it.wikipedia.org/wiki?curid=3350099", "title": "Fidanzato", "text": ""}
{"id": "3350101", "revid": "729019", "url": "https://it.wikipedia.org/wiki?curid=3350101", "title": "Castello di Villa Castelli", "text": "Il castello di Villa Castelli, \u00e8 una costruzione a met\u00e0 tra una fortezza e un palazzo gentilizio. Quello che si pu\u00f2 osservare oggi \u00e8 il risultato di una serie di modifiche che si sono susseguite gi\u00e0 dal XIV secolo.\nStoria.\nIl castello domina dall'alto dell'ultimo colle delle Murge la pianura salentina. Sono ancora visibili caratteristiche di et\u00e0 medievale e rinascimentale. Si tratta di una residenza castellana in tufo \u00e8 stata pi\u00f9 volte rimaneggiata. Ha conservato sino alla fine del XVIII secolo le merlature ed i cannoni, successivamente rimossi. La pi\u00f9 antica torre di et\u00e0 medievale \u00e8 attribuibile al processo di fortificazione del feudo di Oria, promosso dalla famiglia Dell'Antoglietta (allora de' Nantoil) dal 1307. La torre fu ristrutturata, ampliata ed adibita a fortificazione nel 1450 dal principe Giovanni Antonio Orsini Del Balzo. Pass\u00f2 quindi al marchese di Oria Giovanni Bernardino Bonifacio, nel XV secolo. Nel XVIII secolo la famiglia Imperiali acquist\u00f2 la fortificazione, caduta in stato di abbandono, trasformandola in residenza estiva e impiantando un allevamento di cavalli di razza murgese. Con il passaggio alla famiglia Ungaro la fortificazione fu adibita a palazzo ducale. In seguito il castello venne affidato al castellano Antonio d'Arco.. \nStato attuale.\nNel corso del Novecento l'edificio \u00e8 stato adibito a caserma ed a scuola. Parzialmente ristrutturato \u00e8 oggi sede del municipio, della galleria d'arte comunale e del museo archeologico municipale. Una piccola porzione della struttura \u00e8 di propriet\u00e0 privata, mentre la parrocchia detiene un'ala del castello in fase di restauro. La facciata meridionale conserva, totalmente inglobato nel complesso architettonico, l'antico mastio, oggi \"Sala del Consiglio\".\nEsterno.\nIl castello \u00e8 costituito da due piani asimmetricamente distribuiti, che ostentano un evidente eclettismo. \u00c8 circondato a sud e a est da una profonda gravina che ne accentua il carattere difensivo; nel pianterreno \u00e8 riconoscibile la struttura originaria e l'aspetto interno del fortilizio sino al XIX secolo.\nLa facciata settentrionale \u00e8 stata pi\u00f9 volte rimaneggiata, la fila delle finestre del primo piano, finemente decorate, produce il necessario contrasto luminoso sulle pesanti masse murarie. Il primo piano, gentilizio, ha le facciate dalle superfici rigidamente verticali, alleggerite dalle finestre.\nInterno.\nL'androne \u00e8 dotato volte a botte. Lo scalone, porta al ballatoio dal piano superiore, dove si affacciano finestre e porte ornate con cornici realizzate nel XX secolo in stile rinascimentale. In quasi tutto il primo piano le pareti ospitano quadri d'arte contemporanea tra cui numerose opere del maestro Cesarea. Da segnalare tele in stile impressionista e colorista raffiguranti i paesaggi rurali del territorio e numerosi trulli.\nScuderie.\nNel 1822 parte delle scuderie fu utilizzata per la realizzazione di una cappella, dedicata al Santissimo Crocifisso. Nel 1830 la chiesa venne elevata a parrocchia e consacrata dal vescovo di Oria."}
{"id": "3350102", "revid": "767487", "url": "https://it.wikipedia.org/wiki?curid=3350102", "title": "The Death Dice", "text": "The Death Dice \u00e8 un cortometraggio muto del 1915 diretto da Raoul Walsh, qui al suo dodicesimo film come regista.\nProduzione.\nIl film fu prodotto dalla Reliance Film Company\nDistribuzione.\nDistribuito dalla Mutual Film, il film - un cortometraggio in due bobine - usc\u00ec nelle sale statunitensi il 13 febbraio 1915."}
{"id": "3350104", "revid": "767487", "url": "https://it.wikipedia.org/wiki?curid=3350104", "title": "Lucien Cossou", "text": "Carriera.\nFu due volte campione di Francia (1961, 1963) e vinse per due volte la Coppa di Francia (1960, 1963)."}
{"id": "3350109", "revid": "1305772", "url": "https://it.wikipedia.org/wiki?curid=3350109", "title": "Mina Hayashi", "text": " Studentessa di musica sin dall'et\u00e0 di cinque anni, la Hayashi in un'intervista rilasciata dopo la vittoria del titolo ha dichiarato di ispirarsi alle attrici Audrey Hepburn e Sayuri Yoshinaga."}
{"id": "3350110", "revid": "123082227", "url": "https://it.wikipedia.org/wiki?curid=3350110", "title": "Gruppo montuoso di Monte Calvo", "text": "Il Gruppo Montuoso di Monte Calvo \u00e8 una breve dorsale montuosa dell'Appennino centrale abruzzese, posta al confine tra Lazio e Abruzzo, tagliando trasversalmente lo spartiacque appenninico, classificato come sito di interesse comunitario (SIC).\nDescrizione.\nDelimita l'estrema parte nord-occidentale della conca aquilana e raggiunge il punto pi\u00f9 elevato con Monte Calvo (1898\u00a0m) all'interno del territorio del comune di Scoppito in provincia dell'Aquila, mentre la sua naturale prosecuzione verso ovest \u00e8 il Gruppo montuoso di Monte Giano in provincia di Rieti. Dal punto di vista geomorfologico il versante sud \u00e8 pi\u00f9 dolce, ma meno boscoso di quello nord che guarda verso l'altopiano di Cascina. Ricade all'interno del territorio dei comuni di Scoppito, Cagnano Amiterno e L'Aquila.\nLa caratteristica principale di questa montagna \u00e8 l'interessante risvolto paesaggistico dominando la parte nord-occidentale della Conca Aquilana e guardando a 360\u00b0 verso la zona di Rieti con i Monti Reatini, il Terminillo e i monti del Cicolano (gruppo montuoso del Monte Nuria), il gruppo montuoso di Monte San Rocco-Monte Cava, in lontananza i Monti Cantari, le Montagne della Duchessa, il massiccio del Monte Velino, il gruppo montuoso di Monte Ocre-Monte Cagno, il Monte Sirente, in lontananza la Maiella, l'intera catena del Gran Sasso, dei Monti della Laga, i Monti Sibillini ed infine i Monti dell'Alto Aterno.\nA met\u00e0 montagna sempre sul versante sud \u00e8 posta un'importante installazione di ripetitori in ponte radio. La cima si raggiunge facilmente dal versante sud di Sella di Corno."}
{"id": "3350113", "revid": "2188411", "url": "https://it.wikipedia.org/wiki?curid=3350113", "title": "Monte Urpinu", "text": "Monte Urpinu \u00e8 un quartiere residenziale di Cagliari che si sviluppa attorno all'omonimo colle, uno dei principali parchi urbani della citt\u00e0. Sito a poca distanza dal centro, \u00e8 considerato uno dei quartieri della citt\u00e0 pi\u00f9 quotati per prezzi immobiliari.\nStoria.\nA parte alcune costruzioni, come l'edificio conosciuto col nome di chiesa Aragonese, la zona non \u00e8 interessata da urbanizzazione fino al XX secolo.\nDurante il Fascismo si comincia la costruzione del Tribunale, che si trova ai limiti del quartiere, verso il centro; dall'altra parte del colle viene costruito l'ospedale Binaghi, successivamente ampliato.\nSi cominciano a costruire alcune case, ma la vera urbanizzazione avviene a partire dagli anni '50, dalla pineta di Monte Urpinu (da qui il nome di una delle sue vie principali, Via della Pineta), con una considerevole espansione dagli anni '70, quando il colle fu quasi totalmente edificato, lasciando comunque alcune piazze e viali alberati.\nLa cima dell'omonimo colle \u00e8 un buon punto panoramico dal quale si possono ammirare da una parte il Parco di Molentargius e la Spiaggia del Poetto, dall'altra il porto, i quartieri centrali della citt\u00e0 e quelli pi\u00f9 periferici."}
{"id": "3350114", "revid": "729019", "url": "https://it.wikipedia.org/wiki?curid=3350114", "title": "Universit\u00e4t (metropolitana di Monaco di Baviera)", "text": "Universit\u00e4t \u00e8 una stazione della metropolitana che serve le linee U3 e U6 a Monaco di Baviera; si trova nel quartiere di Maxvorstadt. La stazione si trova direttamente al di sotto di Ludwigstra\u00dfe, che corre da nord a sud della citt\u00e0, ed \u00e8 una delle principali arterie di Monaco. La posizione della stazione, al limite orientale dell'Englischer Garten, la rende uno dei principali punti di accesso al maggiore parco cittadino.\nLa stazione \u00e8 stata aperta il 19 ottobre 1971.\nNome.\nLo scopo principale della stazione \u00e8 quello di servire l'Universit\u00e0 Ludwig Maximilian, i cui principali edifici sono situati lungo Ludwigstra\u00dfe, Veterin\u00e4rstra\u00dfe e Schellingstra\u00dfe.\nLa stazione ha due uscite: a sud su Schellingstra\u00dfe e a nord su Ludwigstra\u00dfe/Akademiestra\u00dfe. L'uscita nord \u00e8 costruita all'interno degli edifici universitari, permettendo l'accesso diretto all'edificio principale e alle facolt\u00e0 di economia e giurisprudenza."}
{"id": "3350116", "revid": "1924342", "url": "https://it.wikipedia.org/wiki?curid=3350116", "title": "Pyro (singolo)", "text": "Pyro \u00e8 il secondo singolo estratto dal quinto album di inediti dei Kings of Leon, intitolato \"Come Around Sundown\".\nVideo musicale.\nIl video musicale si svolge in un bar, protagonista un uomo che viene picchiato e mal ridotto da un gruppo di altri uomini. \nQuando il malcapitato si trova disteso per terra privo di forze e un altro un tizio con una mazza da baseball cerca di dare il colpo di grazia, l'uomo disteso comincia a levitare e le ferite sul suo volto scompaiono, la scena lascia increduli tutti quanti che a loro volta cominciano a levitare verso la luce.\nRitratti in un angolo, dove nessuno si cura di loro ci sono anche i Kings of Leon."}
{"id": "3350117", "revid": "1543377", "url": "https://it.wikipedia.org/wiki?curid=3350117", "title": "Marino Miyata", "text": " \u00c8 la quarta donna a vincere il concorso mentre \u00e8 ancora una studentessa delle scuole superiori. In seguito Marino Miyata si \u00e8 iscritta presso la Waseda University per studiare economia politica."}
{"id": "3350119", "revid": "287204", "url": "https://it.wikipedia.org/wiki?curid=3350119", "title": "Chagang", "text": "La provincia del Chagang () \u00e8 una delle suddivisioni amministrative della Corea del Nord, con capoluogo Kanggye.\nGeografia antropica.\nSuddivisioni amministrative.\nIl Chagang \u00e8 suddiviso in 3 citt\u00e0 (\"si\") e 15 contee (\"gun\")."}
{"id": "3350124", "revid": "729019", "url": "https://it.wikipedia.org/wiki?curid=3350124", "title": "Kamov Ka-60", "text": "Il Kamov Ka-60 Kasatka (in russo \"\u041a\u0430\u0441\u0430\u0442\u043a\u0430\" ovvero Orca) \u00e8 un elicottero russo progettato e costruito da Kamov per l'Aeronautica russa. Vol\u00f2 la prima volta il 24 dicembre 1998.\nStoria.\nIl Kamov Ka-60 \u00e8 destinato all'Aeronautica russa come elicottero utility per il trasporto di piccoli contingenti militari o merci. In Russia non solo l'aeronautica, ma anche l'aviazione dell'esercito, la polizia di frontiera e il ministero dell'interno utilizzeranno il Ka-60. Principalmente il Ka-60 \u00e8 stato sviluppato per sostituire il Mil Mi-8.\nSviluppo.\nIl Kamov Ka-60 \u00e8 il primo elicottero prodotto da Kamov con un singolo rotore principale. I progettisti hanno deciso di non applicare al Ka-60 il sistema di rotori coassiali applicato sugli altri modelli Kamov poich\u00e9 il Ka-60 \u00e8 un elicottero pensato per missioni estreme, come il recupero di feriti in zone di guerra o lo spostamento di contingenti militari; il sistema a due rotori coassiali infatti migliora la stabilit\u00e0 dell'elicottero, ma ne riduce la velocit\u00e0 e la manovrabilit\u00e0, caratteristiche essenziali di un elicottero militare. La fabbricazione del Ka-60 si terr\u00e0 ad Ulan-Ud\u0117.\nIl 28 aprile 2016 il nuovo elicottero multiruolo da trasporto civile russo Kamov Ka-62 assemblato di serie nella Fabbrica di Aviazione di Arsen'ev \"Progress\" in nome di Sazykin N.I. nel Estremo Oriente della Federazione Russa ha effettuato col successo il suo primo volo."}
{"id": "3350128", "revid": "73843", "url": "https://it.wikipedia.org/wiki?curid=3350128", "title": "Capitano Neri", "text": ""}
{"id": "3350131", "revid": "591928", "url": "https://it.wikipedia.org/wiki?curid=3350131", "title": "Gulfstream Aerospace Gulfstream IV", "text": ""}
{"id": "3350138", "revid": "124123", "url": "https://it.wikipedia.org/wiki?curid=3350138", "title": "Eri Suzuki", "text": " La Suzuki \u00e8 stata eletta all'et\u00e0 di venti anni il 28 marzo 2008 presso il Keio Plaza Hotel a Shinjuku, Tokyo."}
{"id": "3350149", "revid": "1305772", "url": "https://it.wikipedia.org/wiki?curid=3350149", "title": "Rudnjanskij rajon", "text": "Rudnjanskij rajon "}
{"id": "3350154", "revid": "253269", "url": "https://it.wikipedia.org/wiki?curid=3350154", "title": "Drew Roy", "text": "Biografia.\nRoy \u00e8 cresciuto a Clanton, Alabama. Si \u00e8 trasferito a Los Angeles per perseguire la carriera di attore.\nNel 2009 ha recitato nella serie televisiva \"iCarly\", nel ruolo di Griffin.\nTra il 2009 e il 2011 ha interpretato il personaggio ricorrente di Jesse in \"Hannah Montana\".\nDal 2011 fa invece parte del cast fisso della serie televisiva fantascientifica \"Falling Skies\". \nPrima della serie \"Falling Skies\", ha partecipato alle audizioni per un ruolo in \"Percy Jackson e gli dei dell'Olimpo\", ma non l'ha ottenuto."}
{"id": "3350155", "revid": "1543377", "url": "https://it.wikipedia.org/wiki?curid=3350155", "title": "Japan Bishojo Contest", "text": "Il \u00e8 un concorso di bellezza giapponese che si tiene quasi annualmente dal 1987.\nA differenza di altri concorsi di bellezza, le partecipanti a \"Japan Bishojo Contest\" devono dimostrare particolari abilit\u00e0 o talenti, dato che spesso le vincitrici intraprendono carriere collegate al mondo del cinema e della televisione. Per esempio, la vincitrice del 1987, Miki Fujitani, \u00e8 diventata una doppiatrice nota per prestare la propria voce al personaggio di Kaoru Kamiya in \"Rurouni Kenshin\". Aiko Sato, vincitrice del 1992 \u00e8 diventata una celebre attrice, cos\u00ec come la vincitrice del 1997 Azusa Yamamoto. Moeco Matsushita, un'altra concorrente nell'edizione del 1997 del concorso ha preso parte alla serie televisiva \"Pretty Guardian Sailor Moon\". Sempre nel 1997 ha partecipato anche l'attrice Aya Ueto, in seguito divenuta celebre grazie ai film \"Azumi\" ed \"Azumi 2\"."}
{"id": "3350156", "revid": "1573940", "url": "https://it.wikipedia.org/wiki?curid=3350156", "title": "Falco cenchroides", "text": "Il gheppio australiano (Falco cenchroides ) \u00e8 un uccello falconiforme della famiglia dei Falconidi. \u00c8 uno dei falchi pi\u00f9 piccoli del mondo e, diversamente da molti di essi, non fa affidamento sulla velocit\u00e0 per catturare le prede. Rimane semplicemente appollaiato in posizione elevata in attesa che una preda gli passi vicino, ma possiede anche una tecnica caratteristica che gli permette di catturare le prede in volo su campi coltivati e praterie. Si ritiene che sia uno stretto parente del gheppio comune e, probabilmente, del gheppio macchiato. Sembra che si sia evoluto a partire da gheppi comuni ancestrali che raggiunsero la regione australiana nel Pleistocene medio - meno di un milione di anni fa - e si adattarono alle condizioni locali.\nDescrizione.\nIl gheppio australiano, lungo circa 31\u201335\u00a0cm, \u00e8 un piccolo falco di colore marrone o rossiccio sul dorso e bianco o biancastro sul ventre, con la punta della coda nera. Il piumaggio varia considerevolmente nei dettagli e alcuni esemplari possono avere un piumaggio molto scialbo, ma la costituzione leggera, le piccole dimensioni e il caratteristico modo di librarsi in aria con le ali distese rendono molto facile la sua identificazione. (Gli unici altri rapaci australasiatici in grado di librarsi in aria ad ali distese sono i nibbi della sottofamiglia degli Elanini, di colore molto pi\u00f9 chiaro e un po' pi\u00f9 grandi, e il falco bruno, molto pi\u00f9 grande e pi\u00f9 tozzo, che per\u00f2 rimane sospeso in aria con difficolt\u00e0). In tutte le sue caratteristiche il gheppio australiano somiglia proprio a una forma chiara, meno chiazzata e pi\u00f9 piccola del gheppio comune, da cui infatti deriva.\nDistribuzione e habitat.\nIl gheppio australiano \u00e8 un rapace molto comune e facilmente avvistabile; vive in Australia, Nuova Guinea e nelle isole vicine e talvolta fa la sua comparsa anche in Nuova Zelanda. Occupa qualsiasi tipo di terreno che non sia fittamente alberato, ma in particolare predilige le praterie temperate e le aree boschive aperte. Nelle regioni tropicali del nord e nei deserti sabbiosi dell'ovest ha una diffusione irregolare e stagionale.\nCome molti uccelli australiani, anche questa specie non ha abitudini migratorie determinate: nelle praterie del sud le coppie sono stanziali tutto l'anno, ma molti altri esemplari migrano a nord durante l'inverno australe o si spingono nell'interno arido in cerca di nutrimento.\nBiologia.\nLa dieta \u00e8 piuttosto varia e comprende un gran numero di insetti, ma anche piccoli uccelli e rettili e, in particolare, piccoli roditori, specialmente topi. Il gheppio australiano \u00e8 molto adattabile ed ha sviluppato vari metodi di caccia: uno di questi, il pi\u00f9 comune, consiste semplicemente nel restare appollaiato in posizione elevata (su un albero secco o un palo del telegrafo) in attesa della preda, ma il pi\u00f9 caratteristico consiste nel rimanere immobile in aria mentre scruta in cerca di preda il terreno di aree coltivate e praterie.\nGeneralmente avvistato da solo o in coppie, se le condizioni sono buone pu\u00f2 raggrupparsi in ampi stormi che possono essere costituiti anche da 30 esemplari. Le coppie sono generalmente monogame e al di fuori della stagione della nidificazione i partner possono sia rimanere uniti che disperdersi verso territori diversi. Il nido \u00e8 una struttura molto spartana: \u00e8 costituito, ad esempio, dalla cavit\u00e0 di un albero, dalla parete di una rupe o da un nido abbandonato di Corvidi, e i gheppi non vi aggiungono alcuna modifica.\nVerso la fine dell'inverno vengono deposte da tre a sette uova (solitamente quattro), incubate dalla sola femmina. La schiusa avviene dopo 26-28 giorni; il maschio porta il nutrimento alla femmina mentre questa continua a covare fino a che i piccoli non sono in grado di volare: a quel punto, essa lascia il nido per provvedere anch'essa alla loro alimentazione. Se la stagione \u00e8 buona vengono allevate pi\u00f9 covate."}
{"id": "3350157", "revid": "110157", "url": "https://it.wikipedia.org/wiki?curid=3350157", "title": "Rudnjanskij rajon (Oblast' di Volgograd)", "text": "Il Rudnjanskij rajon () \u00e8 un rajon dell'Oblast' di Volgograd, nella Russia europea il cui capoluogo \u00e8 Rudnja. Istituito nel 1929, ricopre una superficie di 1.890 chilometri quadrati e nel 2010 ospitava una popolazione di circa 17.000 abitanti."}
{"id": "3350160", "revid": "2163629", "url": "https://it.wikipedia.org/wiki?curid=3350160", "title": "Baciatico", "text": "Il baciatico, nella consuetudine giuridica medievale, era il diritto della nubenda (donna data in sposa) a ricevere una donazione dal fidanzato (il nubendo). Tale diritto era formalizzato mediante una promessa che quest'ultimo indirizzava alla futura sposa. \nEtimologia.\nIl nome derivava dal fatto che, nella definizione dei patti nuziali, l'impegno alla donazione era simbolicamente suggellato dal gesto del bacio scambiato tra i due fidanzati. A volte era la donazione stessa, piuttosto che la sua promessa, a essere direttamente siglata mediante il bacio. \nDenominazioni alternative che talora si incontrano sono \"osculum\" (lat. \"bacio\"), \"basatico\" o \"basatura\".\nOrigini.\nAnche se l'istituto consuetudinario mostra delle analogie con il morgengabio (\"morgincap\") del diritto longobardo, la sua origine deve esser fatta risalire a una tradizione giuridica romana, in parte analoga: quella dell'\"osculum interveniens\" (l'intervenuto bacio), secondo cui l'eventuale bacio intervenuto agli sponsali garantiva alla futura sposa, in caso di premorienza dell'uomo, il diritto a ricevere in donazione met\u00e0 dei beni ricevuti in regalo.\nTradizioni popolari.\nIl nome dell'istituto ha resistito a lungo in qualche tradizione popolare regionale italiane: in alcune aree del Lazio centro-meridionale, ad esempio, si attribuisce il nome del \"baciatico\" al regalo di fidanzamento. Esso consisteva in una somma di denaro che il futuro sposo dichiarava al parroco."}
{"id": "3350161", "revid": "113942538", "url": "https://it.wikipedia.org/wiki?curid=3350161", "title": "Lago Blu", "text": "Il Lago Blu o lago Layet (pron. fr. : - Lac Bleu o Lac de Layet in francese) \u00e8 un lago con origine da sbarramento che si trova poco sotto Breuil-Cervinia, in Valle d'Aosta. Poco distante si trova la pista di bob del Lago Blu, che dal 1963 al 1991 ospit\u00f2 numerose competizioni internazionali di bob.\nToponimo.\nIl vero nome \u00e8 Lago Layet, (\"Lac de Layet\" in francese), ma viene chiamato \"Blu\" perch\u00e9 sul fondo del lago alcune alghe riflettono queste sfumature di colore.\nAccesso.\nIl lago pu\u00f2 essere raggiunto in auto o a piedi da Cervinia rispettivamente in 5 e 20 minuti."}
{"id": "3350162", "revid": "110157", "url": "https://it.wikipedia.org/wiki?curid=3350162", "title": "Rudnjanskij rajon (Oblast' di Smolensk)", "text": "Il Rudnjanskij rajon () \u00e8 un rajon dell'Oblast' di Smolensk, nella Russia europea, il cui capoluogo \u00e8 Rudnja. Istituito nel 1929, ricopre una superficie di 2.111 chilometri quadrati e nel 2010 ospitava una popolazione di circa 24.400 abitanti."}
{"id": "3350170", "revid": "287204", "url": "https://it.wikipedia.org/wiki?curid=3350170", "title": "Adam Petrous", "text": ""}
{"id": "3350174", "revid": "38494678", "url": "https://it.wikipedia.org/wiki?curid=3350174", "title": "Repubblica federata dell'Unione Sovietica", "text": ""}
{"id": "3350178", "revid": "339392", "url": "https://it.wikipedia.org/wiki?curid=3350178", "title": "Oblast di Osh", "text": ""}
{"id": "3350181", "revid": "1573940", "url": "https://it.wikipedia.org/wiki?curid=3350181", "title": "Miss Globe International", "text": "Miss Globe International \u00e8 un concorso di bellezza internazionale organizzato annualmente dal 1925 dalla Miss Globe Organization. Il concorso \u00e8 aperto a tutte le donne non sposate di et\u00e0 compresa fra i diciotto ed i ventiquattro anni. "}
{"id": "3350183", "revid": "767487", "url": "https://it.wikipedia.org/wiki?curid=3350183", "title": "Swans", "text": "Gli Swans (in italiano \"cigni\") sono un gruppo rock sperimentale statunitense nato nel 1982 a New York.\nNati come formazione hardcore punk e noise rock ed affini alla No Wave newyorchese, gli Swans hanno nel corso degli anni approcciato generi differenti, dall'industrial (del quale sono annoverati tra i fondatori) al gothic rock fino al folk, al dark ambient e al drone, pur mantenendo sempre uno stile molto personale. Caratteristiche cruciali del loro stile sono la voce tenebrosa e i testi disperati del leader Michael Gira.\nRiguardo alla scelta del nome, apparentemente in antitesi con la violenza della musica del gruppo, Gira ha affermato: \"I cigni sono maestose, bellissime creature con un cattivo temperamento\".\nBiografia.\nFormatisi a New York in pieno movimento no wave, sono capeggiati dalla figura imponente di Michael Gira, che con la chitarrista Sue Hanel (poi sostituita da Norman Westberg) e il batterista Jonathan Kane costituisce il nucleo originario del gruppo.\nNel 1983 pubblicano per l'etichetta tedesca Zensor l'album di debutto \"Filth\", che vede la partecipazione del batterista Roli Mosimann (futuro membro degli Young Gods), a cui fa seguito l'anno dopo \"Cop\". I suoni sono cupi e distorti, le percussioni marziali e le liriche, declamate con voce mostruosa, parlano di violenza, sottomissione al potere e sesso estremo. Il gruppo col tempo si fa una discreta fama soprattutto in Europa. In questo periodo i loro concerti sono caratterizzati da un volume volutamente eccessivo.\nCon le successive pubblicazioni, il gruppo ammorbidisce la crudezza degli esordi per raggiungere quella che molti reputano la loro vetta creativa con l'album \"Children of God\", del 1987, opera monumentale in cui i tormenti di Gira si colorano di una forte tensione religiosa. Il disco vede la presenza aggiuntiva della cantante e tastierista Jarboe, che aveva esordito nel disco precedente \"Greed \"e contribuisce in maniera decisiva a ridefinire il suono del gruppo, che diventa meno rumoroso e pi\u00f9 epico, vicino al gothic rock e alla darkwave.\n\u00c8 invece del 1991 l'altrettanto valido \"White Light from the Mouth of Infinity, \"in cui le atmosfere si fanno pi\u00f9 eteree e prossime al neofolk, mentre le liriche toccano forse l'apice dell'incurabile dolore esistenziale che \u00e8 ormai il marchio di fabbrica del frontman.\nIl gruppo prosegue fino al 1998, anno in cui si scioglie temporaneamente. Michael Gira forma gli Angels of Light, in cui approfondisce la sua vena pi\u00f9 intimista e riflessiva, mentre Jarboe inizia una carriera solista.\nNel 2009 Gira riforma a sorpresa il gruppo, richiama Norman Westberg e con altri musicisti l'anno seguente pubblica \"My Father Will Guide Me up a Rope to the Sky\" che riceve ottime recensioni dalla critica. Il successivo \"The Seer \"(epico\" \"doppio album della durata di circa due ore, registrato a Berlino nello studio degli Einst\u00fcrzende Neubauten, a cui partecipano Ben Frost, Karen O degli Yeah Yeah Yeahs, Alan Sparhawk &amp; Mimi Parker dei Low, alcuni componenti degli Akron/Family, Grasshopper dei Mercury Rev e anche la vecchia musa Jarboe) viene indicato da pi\u00f9 parti come uno dei migliori dischi dell'anno.\nIl 12 maggio 2014, su etichetta Mute Records, esce \"To Be Kind\", tredicesimo lavoro della formazione e ancora una volta su doppio disco. L'album, le cui session sono iniziate nell'ottobre del 2013 da materiale sviluppato live durante il tour del 2012-2013, \u00e8 prodotto da Michael Gira e registrato da John Congleton ai Sonic Ranch, a Tornillo, in Texas. Ospiti del disco sono St. Vincent, Cold Specks, Little Annie e Bill Rieflin. Ad anticipare il disco, i brani \"A Little God In My Hands\" e \"Oxygen.\""}
{"id": "3350191", "revid": "986213", "url": "https://it.wikipedia.org/wiki?curid=3350191", "title": "D\u00e9nes Sz\u00e9csi", "text": "Biografia.\nDi famiglia aristocratica, era il sesto degli otto figli di Mikl\u00f3s Sz\u00e9csi e Ilona Garai. Studi\u00f2 a Vienna e successivamente ottenne la laurea in giurisprudenza all'universit\u00e0 di Bologna.\nIl 21 aprile 1438 fu nominato vescovo di Nitra e il 5 giugno 1439 fu trasferito alla cattedra di Eger.\nSu richiesta della regina Elisabetta di Lussemburgo il 18 dicembre 1439 papa Eugenio IV lo cre\u00f2 cardinale e l'8 gennaio dell'anno successivo ricevette il titolo di San Ciriaco alle Terme Diocleziane.\nIl 15 febbraio 1440 fu promosso alla sede metropolitana di Strigonio.\nNello stesso 1440, il 17 luglio, incoron\u00f2 re Ladislao il Postumo a Sz\u00e9kesfeh\u00e9rv\u00e1r.\nNel 1449 celebr\u00f2 un sinodo provinciale. Papa Niccol\u00f2 V conferm\u00f2 a lui e ai suoi successori il titolo di primate d'Ungheria. Papa Callisto III lo nomin\u00f2 suo legato in Ungheria per organizzare una crociata contro i Turchi. Nel 1453 divenne cancelliere del re Mattia Corvino e mantenne l'incarico fino a pochi mesi dalla morte.\nNon partecip\u00f2 a nessuno dei quattro conclavi che si svolsero durante il suo cardinalato.\nMor\u00ec a Strigonio e fu sepolto nella cattedrale di Strigonio che aveva fatto ricostruire e alla quale lasci\u00f2 in eredit\u00e0 la cospicua somma di 8\u00a0000 scudi."}
{"id": "3350195", "revid": "38495315", "url": "https://it.wikipedia.org/wiki?curid=3350195", "title": "Scioglimento dell'URSS", "text": ""}
{"id": "3350196", "revid": "124808", "url": "https://it.wikipedia.org/wiki?curid=3350196", "title": "Dottor Cox", "text": ""}
{"id": "3350201", "revid": "38495311", "url": "https://it.wikipedia.org/wiki?curid=3350201", "title": "Scioglimento dell'Unione Sovietica", "text": ""}
{"id": "3350202", "revid": "1573940", "url": "https://it.wikipedia.org/wiki?curid=3350202", "title": "Culiseta", "text": "Culiseta \u00e8 un genere di insetti appartenente alla famiglia Culicidae, sottofamiglia Culicinae. \u00c8 l'unico genere della trib\u00f9 Culisetini.\nPresenti anche in Italia, queste zanzare sono considerate soltanto moleste\nTassonomia.\nIl genere comprende le seguenti specie:\nCaratteristiche.\nLa maggior parte delle specie che appartengono al genere \"Culiseta\" sono adattate al freddo; nei territori con il clima pi\u00f9 caldi, pertanto, si ritrovano solo durante i periodi pi\u00f9 freddi dell'anno o alle altitudini pi\u00f9 elevate, laddove cio\u00e8 le temperature sono pi\u00f9 basse. Le larve della maggior parte delle specie si trovano in acque sotterranee come torbiere, paludi, stagni, ruscelli e fossi.\nPoco si sa circa le abitudini ematofagiche delle femmine. La maggior parte delle specie succhia sangue di uccelli e mammiferi, poche specie anche di rettili. Diverse specie attaccano gli animali domestici e occasionalmente anche gli esseri umani. \"Culiseta melanura\" trasmette agli uccelli, che ne sono il serbatoio, il virus dell'encefalite equina dell'Est."}
{"id": "3350203", "revid": "107743150", "url": "https://it.wikipedia.org/wiki?curid=3350203", "title": "La mappa del destino", "text": "La mappa del destino (titolo originale: \"The Tenth Chamber\") \u00e8 un romanzo dello scrittore statunitense Glenn Cooper.\nTrama.\nLuc Simard, professore di archeologia e esperto archeologo, viene convocato dal suo amico Hugo Pineau nel P\u00e9rigord, per un mistero riguardante un antico manoscritto rinvenuto durante un incendio nell'abbazia di Ruac, piccolo paesino situato nella valle del V\u00e9z\u00e8re. Questo manoscritto \u00e8 in codice e al suo interno viene trovata anche una mappa e dei misteriosi disegni che sembrano risalenti al Paleolitico. Incuriositi, mentre un amico di Hugo tenta di decifrare il manoscritto, i due amici seguono la misteriosa mappa, che li porter\u00e0 sulle tracce di un'enorme caverna situata a pochi chilometri da Ruac. Da quel momento, la loro vita non sar\u00e0 pi\u00f9 la stessa: addentrandosi nella caverna, Luc e Hugo scopriranno dieci camere colleganti e disegni preistorici straordinariamente elaborati, ma non sanno che un segreto tremendo si nasconde nell'ultima camera, la decima, occupata da disegni di piante e da un graffito raffigurante uno strano uomo-uccello...\nScansione Temporale della Storia.\nSimilmente a come era strutturata La biblioteca dei morti, altro romanzo di Cooper, anche in questo romanzo si hanno flashback del passato, che mostrano fatti o spiegazioni della storia lineare:\nEdizioni.\nGlenn Cooper, \"La Mappa del Destino\", traduzione di Velia Februari e Amalia Rincori, Nord, 2010, pp.\u00a0410 ISBN 9788842916710"}
{"id": "3350204", "revid": "38494995", "url": "https://it.wikipedia.org/wiki?curid=3350204", "title": "Repubblica sovietica dell'Ucraina", "text": ""}
{"id": "3350206", "revid": "110157", "url": "https://it.wikipedia.org/wiki?curid=3350206", "title": "Afipskij", "text": "Afipskij \u00e8 una cittadina della Russia europea meridionale, situata nel Territorio di Krasnodar; appartiene amministrativamente al \"rajon\" Severskij."}
{"id": "3350213", "revid": "74801", "url": "https://it.wikipedia.org/wiki?curid=3350213", "title": "Edvige Federica di W\u00fcrttemberg-Veltingen", "text": "Biografia.\nEdvige Federica era una figlia del duca Federico Ferdinando di W\u00fcrttemberg-Weiltingen (1654\u20131705) e di sua moglie Elisabetta (1665\u20131726), figlia del duca Georgio II di W\u00fcrttemberg-M\u00f6mpelgard. La sua famiglia dovette pi\u00f9 volte fuggire, a causa della minaccia delle truppe francesi, rifugiandosi ad Oels oppure a Rothenburg ob der Tauber.\nNel 1705 suo padre mor\u00ec e con lui la linea di W\u00fcrttemberg-Veltingen s'estinse, determinando il confluire dei suoi possedimenti nella linea originaria di W\u00fcrttemberg-Stoccarda. La madre della principessa era d'altronde gi\u00e0 malata di mente dal 1693. Di conseguenza, Edvige Federica e sua sorella maggiore Sibilla Carlotta (1690\u20131735) vennero educate dal cappellano di corte Tobias Ni\u00dflen.\nEdvige Federica spos\u00f2 a Zerbst, l'8 ottobre del 1715, il principe Giovanni Augusto, dal 1718 regnante sul principato di Anhalt-Zerbste che era gi\u00e0 stato sposato con la principessa Federica di Sassonia-Gotha-Altenburg, da cui non aveva avuto alcun figlio. Nel suo contratto nuziale Edvige Federica rinunci\u00f2 ad ogni pretesa su territori del W\u00fcrttemberg, che potesse eventualmente derivarle da legittima eredit\u00e0.\nLei ed il suo sposo modellarono la facciata della residenza principesca e nel 1726 Giovanni Augusto fece costruire una residenza di campagna per la moglie. Anche questo matrimonio rimase privo di figli, e di conseguenza il principato pass\u00f2 in seguito alla linea di Anhalt-Zerbst-Dornburg.\nDopo la morte del marito, avvenuta nel 1742, i nuovi principi sovrani, Giovanni Luigi II e suo fratello minore Cristiano Augusto, assegnarono ad Edvige Federica il castello di Coswig come sua residenza vedovile. Tuttavia ella pot\u00e9 ottenere di soggiornare ancora nella residenza di Zerbst. Qui mor\u00ec dopo un ictus nel 1752."}
{"id": "3350215", "revid": "648716", "url": "https://it.wikipedia.org/wiki?curid=3350215", "title": "Rotorbitale", "text": "La rotorbitale \u00e8 una macchina utensile che serve per levigare le superfici. Di piccole dimensioni \u00e8 utilizzata per la levigatura manuale di manufatti o per la levigatura della vernice. \u00c8 composta da un motore ad aria compressa o elettrico che fa muovere un supporto circolare dove si trova fissata un disco di carta vetrata.\nIl motore imprime un movimento orbitale alla carta vetrata seguendo orbite che possono andare da 1 a a seconda del modello. Il supporto inoltre non \u00e8 saldamente collegato all'eccentrico che imprime il movimento orbitale ma tramite un cuscinetto. Questa particolare costruzione permette al supporto di girare su se stesso e contemporaneamente intorno ad un'orbita. La somma dei due movimenti, rotatorio ed orbitale, permette un'elevata qualit\u00e0 di finitura delle superfici lavorate e rigature poco visibili. Su alcuni modelli, per mezzo di un controllo elettronico o variando il flusso d'aria compressa, \u00e8 possibile variare la velocit\u00e0 di rotazione del piattello portadisco abrasivo."}
{"id": "3350219", "revid": "599013", "url": "https://it.wikipedia.org/wiki?curid=3350219", "title": "Montgomery Improvement Association", "text": "Montgomery Improvement Association (MIA) \u00e8 un'associazione fondata il 5 dicembre 1955 dai ministri di culto e leader della comunit\u00e0 afroamericana, resa celebre durante il boicottaggio dei bus a Montgomery.\nStoria.\nQuando Rosa Parks, donna afroamericana colpevole di non aver ceduto il proprio posto sull'autobus a un bianco, venne condannata al pagamento di 10 dollari, i ministri del culto e i leader della comunit\u00e0 si radunarono nella chiesa battista di Holt Street e, grazie a un'idea di Ralph Abernathy, formarono la Montgomery Improvement Association (Associazione per il miglioramento di Montgomery), a capo della quale furono Martin Luther King e Edgar Nixon.\nJo Ann Robinson del Women's Political Council e lo stesso Nixon della National Association for the Advancement of Colored People furono fra i sostenitori del boicottaggio dei mezzi pubblici ad opera degli afroamericani che abbe un'adesione molto maggiore del previsto\nLa MIA fu una delle organizzazioni promotrici della Southern Christian Leadership Conference; l'organizzazione dopo la fine del boicottaggio che vide la vittoria della protesta si focalizz\u00f2 verso altri obiettivi quali l'integrazione scolastica e il diritto di voto.\nMembri.\nFra i membri pi\u00f9 celebri:"}
{"id": "3350233", "revid": "767487", "url": "https://it.wikipedia.org/wiki?curid=3350233", "title": "Children of God (album)", "text": "Children of God \u00e8 il quinto album del gruppo musicale statunitense Swans, pubblicato nel 1987 dalla Caroline Records.\n\u00c8 generalmente considerato uno dei lavori pi\u00f9 rappresentativi del gruppo, nonch\u00e9 uno dei capolavori del Industrial rock e del Gothic rock.\nNel 1997, venne ripubblicato con allegato un secondo disco, contenente alcuni brani dei World of Skin, progetto parallelo di Gira e di Jarboe."}
{"id": "3350243", "revid": "767487", "url": "https://it.wikipedia.org/wiki?curid=3350243", "title": "Francesco de Franchis", "text": "Biografia.\nConsegue la Laurea in Giurisprudenza presso l'Universit\u00e0 di Napoli. Dopo una fattiva esperienza di avvocato civilista, nel 1962 dal Ministero del Commercio con l'Estero ottiene una borsa di studio di Pratica Commerciale di durata annuale in Persia. Nel 1967 si trasferisce a Ginevra come funzionario dell'Organizzazione Internazionale CIME. Nel 1970 \u00e8 assunto come funzionario legale dell'IMO con sede a Londra, che lascia quindici anni dopo con la qualifica di Direttore Aggiunto.\nStudioso di Diritto Comparato, ha realizzato il noto studio in due volumi \"Dizionario Giuridico Inglese-Italiano e Italiano-Inglese\", pubblicazioni uniche nello specifico settore del Diritto Comparato, alla cui stesura ha collaborato la moglie Elfi.\nNel 2006 ha pubblicato il saggio \"Il Diritto comparato dopo la Riforma. Lezioni e appunti di una ricerca per l'insegnamento\".\nHa tenuto corsi integrativi di \"Common Law\" presso gli Atenei di Trento, Salerno, Roma-Tor Vergata.\nHa pubblicato numerosi saggi e articoli su riviste e periodici di prestigio quali \"Milano Finanza\" ecc.; tra il 1996 e il 2007 \u00e8 stato Docente di Sistemi Giuridici Comparati presso la Facolt\u00e0 di Giurisprudenza della LUMSA Libera Universit\u00e0 Maria Ss. Assunta in Roma.\nBibliografia.\nAa.Vv. \"In ricordo del prof. Francesco de Franchis\" 2010 Roma, LUMSA\nCfr. Alessandro Galante Garrone, \"La Stampa\", 24 aprile 1986: \"(...) per convincersi di come la vita giudiziaria proceda nei Paesi anglosassoni, raccomando la consultazione di un libro recentissimo, il \"Dizionario Giuridico Inglese-Italiano\" di Francesco de Franchis, ed. Giuffr\u00e8\".\nCfr. Antonio Perrini, \"Il Tempo\", 15 novembre 1985: \"Il dizionario \u00e8 preceduto da oltre duecento pagine di introduzione sulle caratteristiche fondamentali del diritto inglese e nordamericano. 'Una sintesi generale e una guida per il lettore' afferma con modestia il de Franchis; ma questa introduzione costituisce gi\u00e0 di per s\u00e9 una notevole opera di diritto comparato (...)\".\nCfr. Guglielmo Negri, \"La Voce Repubblicana\", 21 giugno 1985: \"S\u00ec, c'\u00e8 una grande passione civile. Certamente de Franchis appartiene a quel grande filone di studiosi e politici italiani che, dall'epoca di Cavour, ha guardato con grande simpatia agli statuti anglo-sassoni (...)\".\nCfr. Giuliano Torlontano, \"La Voce Repubblicana\", 21 giugno 1985: \"Ecco perch\u00e9 de Franchis si colloca efficacemente nel filone degli studi di diritto comparato con una grande sensibilit\u00e0 ai problemi della democrazia moderna. Oltre ogni separazione fra diritto e politica. (...)\".\nCfr. Mario Ricciardi \"Una 'law' in comune\", \"Il Sole 24 Ore\", 13 dicembre 2009: \"... Da anni il \"De Franchis\" \u00e8 per i giuristi italiani che hanno a che fare con i paesi di Common Law uno strumento di lavoro imprescindibile... Quello di De Franchis infatti non \u00e8 un dizionario ma un'enciclopedia...\""}
{"id": "3350244", "revid": "599013", "url": "https://it.wikipedia.org/wiki?curid=3350244", "title": "Figlie del Divino Amore", "text": "Le Figlie del Divino Amore (in inglese \"Daughters of Divine Love\") sono un istituto religioso femminile di diritto pontificio: le suore di questa congregazione pospongono al loro nome la sigla D.D.L.\nStoria.\nL'istituto sorse a Ukpor, in diocesi di Port Harcourt, per iniziativa del vescovo Godfrey Okoye (1913-1977), con il fine di formare suore indigene per sostituire le missionarie europee allontanate dalla Nigeria allo scoppio della guerra civile.\nOttenuto il \"nihil obstat\" della congregazione per l'Evangelizzazione dei Popoli, il vescovo eresse le Figlie del Divino Amore in congregazione di diritto diocesano il 1\u00ba dicembre 1971.\nAttivit\u00e0 e diffusione.\nLe suore si dedicano all'istruzione e all'insegnamento del catechismo, all'assistenza agli ammalati e ad altre attivit\u00e0 caritative.\nLa congregazione \u00e8 presente in Africa (Camerun, Ciad, Gabon, Kenya, Mali, Nigeria), nelle Americhe (Cuba, Giamaica, Stati Uniti d'America) e in Europa (Germania, Italia, Regno Unito, Svizzera); la sede generalizia \u00e8 a Enugu.\nAlla fine del 2008 la congregazione contava 835 religiose in 165 case."}
{"id": "3350245", "revid": "133557", "url": "https://it.wikipedia.org/wiki?curid=3350245", "title": "Mario De Sotgiu", "text": "Biografia.\nDopo essersi laureato in farmacia, scende in politica nelle file della Democrazia Cristiana, prima come consigliere e assessore comunale di Cagliari, poi come sindaco della stessa citt\u00e0. Il 12 febbraio 2011 \u00e8 stata inaugurata a Cagliari una via a lui dedicata."}
{"id": "3350246", "revid": "767487", "url": "https://it.wikipedia.org/wiki?curid=3350246", "title": "Autotrasfusione", "text": "L'autotrasfusione \u00e8 una procedura di trasfusione, definita autologa, in cui si preleva il sangue da un paziente al fine di trasfonderlo allo stesso paziente in caso di necessit\u00e0: il donatore e il ricevente sono la stessa persona.\n\u00c8 una tecnica utilizzata per evitare la trasfusione di sangue proveniente da un\u2019altra persona.\nIn passato era praticata per ottenere presunte stimolazioni delle difese immunitarie o per migliorare le prestazioni atletiche."}
{"id": "3350250", "revid": "204012", "url": "https://it.wikipedia.org/wiki?curid=3350250", "title": "Akbar Ganji", "text": ""}
{"id": "3350251", "revid": "767487", "url": "https://it.wikipedia.org/wiki?curid=3350251", "title": "Il carcerato n. 13", "text": "Il carcerato n. 13 (\"Convict 13\") \u00e8 un cortometraggio comico muto interpretato, scritto e diretto da Buster Keaton ed Eddie Cline, il secondo recita in una piccola parte.\nTrama.\nBuster (Buster Keaton) sta goffamente giocando a golf quando ad un certo punto, colpito dalla propria palla rimbalzata sul muro, sviene. Proprio in quel momento passava di l\u00ec un evaso che approfitta dello stato di Buster per scambiare i suoi vestiti da carcerato con quelli normali del poveretto. Qualche poliziotto, dopo che Buster ha ripreso conoscenza, inizia ad inseguirlo vedendolo con gli abiti a righe e credendolo il carcerato. Egli cerca di andarsene, ma piano piano una moltitudine di poliziotti sempre pi\u00f9 ampia inizia a inseguirlo.\nUna volta in prigione scopre che il prigioniero n\u00b0 13 (quello che gli aveva rubato i vestiti) sarebbe stato impiccato proprio quel giorno, ma riesce a salvarsi grazie all'aiuto della figlia della guardia (Sybil Seely) che se ne invaghisce. Tramortita una guardia per errore e rubatigli i vestiti Buster cerca di scappare dalla prigione, ma un prigioniero impazzito (Joe Roberts) tenta anche lui la fuga e, scambiandolo per una guardia vera, ingaggia un duello con lui. Buster \u00e8 vittorioso sul priogioniero e la giovane ragazza gli si lancia addosso per festeggiarlo... quando all'improvviso Buster si risveglia dal sogno nel campo da golf."}
{"id": "3350259", "revid": "287204", "url": "https://it.wikipedia.org/wiki?curid=3350259", "title": "Amaury Vassili", "text": "Il 27 gennaio 2011 France T\u00e9l\u00e9visions ha annunciato che Amaury Vassili rappresenter\u00e0 la Francia all'Eurovision Song Contest 2011 con la canzone \"Sognu\" (\"Sogno\") cantata in corso. Partito con i favori del pronostico, finisce solo quindicesimo in finale.\nNel 2012 ha inciso un album in italiano intitolato \"Una parte di me\"."}
{"id": "3350261", "revid": "1305772", "url": "https://it.wikipedia.org/wiki?curid=3350261", "title": "Fukasaku", "text": ""}
{"id": "3350265", "revid": "729019", "url": "https://it.wikipedia.org/wiki?curid=3350265", "title": "Ferrovia Baunatal-Bebra", "text": "La ferrovia Baunatal-Bebra (in tedesco: \"Bahnstrecke Bebra-Baunatal\"), gi\u00e0 nota come Ferrovia del Nord Federico Guglielmo (in tedesco: \"Friedrich-Wilhelms-Nordbahn\"), \u00e8 una linea dello stato federale dell'Assia, in Germania, attivata nel 1849, che connette Baunatal con Bebra e Gerstungen sul confine della Turingia ed anche Bad Karlshafen e Warburg al confine della Vestfalia. Fu una delle prime ferrovie dell'Assia-Kassel e dell'intera Germania.\nStoria.\nLa ferrovia venne costruita dalla Societ\u00e0 \"Friedrich-Wilhelms-Nordbahn-Gesellschaft\" e intitolata a Federico Guglielmo, Elettore di Assia. Faceva parte del progetto ferroviario est-ovest per unire la Vestfalia e Halle. A Kassel era prevista la connessione con la ferrovia di Carl che correva a nord, la quale a sua volta si collegava in H\u00fcmme con la linea per Warburg e la Vestfalia. A Gerstungen essa connetteva la linea della Turingia. A Warburg infine si collegava alla Hamm\u2013Warburg della Societ\u00e0 Reale delle ferrovie della Vestfalia.\nL'accordo tra gli stati di Sassonia-Weimar-Eisenach, Sassonia-Coburgo-Gotha, Prussia e Assia-Kassel venne negoziato a partire dal 1840 e un primo accordo venne raggiunto nel 1841. Nel 1844 la \"Compagnia della ferrovia del nord Federico Guglielmo\" ottenne le concessioni relative.\nLa linea venne \"battezzata\" \"Kurf\u00fcrst-Friedrich-Wilhelms-Nordbahn\" nel 1853 dopo l'annessione dell'Assia-Kassel alla Prussia in seguito alla Guerra Austro-Prussiana; nel 1866 venne ribattezzata \"Hessische Nordbahn\".\nDate di costruzione.\nIl 1\u00ba luglio 1845 l'inizio dei lavori della linea venne celebrato in pompa magna. Il 29 dicembre 1849 venne interamente aperta al traffico.\nSi connette alle linee esistenti a Gunterhausen e a Kassel. Tra Guntershausen e Bebra venne seguita la valle della Fulda.\nOggi \u00e8 utilizzata da varie linee InterCity."}
{"id": "3350270", "revid": "92723", "url": "https://it.wikipedia.org/wiki?curid=3350270", "title": "Patriarca dell'Occidente", "text": ""}
{"id": "3350276", "revid": "767487", "url": "https://it.wikipedia.org/wiki?curid=3350276", "title": "Il'skij", "text": "Il'skij \u00e8 una cittadina della Russia europea meridionale, situata nel Territorio di Krasnodar; appartiene amministrativamente al \"rajon\" Severskij."}
{"id": "3350283", "revid": "110157", "url": "https://it.wikipedia.org/wiki?curid=3350283", "title": "\u010cernomorskij", "text": "\u010cernomorskij \u00e8 una cittadina della Russia europea meridionale, situata nel Territorio di Krasnodar; appartiene amministrativamente al \"rajon\" Severskij."}
{"id": "3350284", "revid": "80339", "url": "https://it.wikipedia.org/wiki?curid=3350284", "title": "\u010cernomorski", "text": ""}
{"id": "3350286", "revid": "80339", "url": "https://it.wikipedia.org/wiki?curid=3350286", "title": "Cernomorski", "text": ""}
{"id": "3350287", "revid": "287204", "url": "https://it.wikipedia.org/wiki?curid=3350287", "title": "Cernomorskij", "text": ""}
{"id": "3350290", "revid": "80339", "url": "https://it.wikipedia.org/wiki?curid=3350290", "title": "Chernomorsky", "text": ""}
{"id": "3350292", "revid": "38495976", "url": "https://it.wikipedia.org/wiki?curid=3350292", "title": "Imilco", "text": ""}
{"id": "3350294", "revid": "80339", "url": "https://it.wikipedia.org/wiki?curid=3350294", "title": "Afipski", "text": ""}
{"id": "3350295", "revid": "80339", "url": "https://it.wikipedia.org/wiki?curid=3350295", "title": "Afipsky", "text": ""}
{"id": "3350297", "revid": "80339", "url": "https://it.wikipedia.org/wiki?curid=3350297", "title": "Il'ski", "text": ""}
{"id": "3350298", "revid": "80339", "url": "https://it.wikipedia.org/wiki?curid=3350298", "title": "Ilski", "text": ""}
{"id": "3350299", "revid": "80339", "url": "https://it.wikipedia.org/wiki?curid=3350299", "title": "Ilsky", "text": ""}
{"id": "3350301", "revid": "124123", "url": "https://it.wikipedia.org/wiki?curid=3350301", "title": "Asma Jahangir", "text": "Biografia.\nDopo aver frequentato il Kinnaird College, e la Punjab University, venne eletta quale Presidente della Corte Suprema del Pakistan il 27 ottobre 2010\nFra i tanti riconoscimenti assegnatele:\nOpere.\nOltre alle sue tante pubblicazioni Asma Jahangir \u00e8 anche autrice di due testi:"}
{"id": "3350302", "revid": "287204", "url": "https://it.wikipedia.org/wiki?curid=3350302", "title": "Verescagino", "text": ""}
{"id": "3350303", "revid": "80339", "url": "https://it.wikipedia.org/wiki?curid=3350303", "title": "Vereshchagino", "text": ""}
{"id": "3350306", "revid": "124947899", "url": "https://it.wikipedia.org/wiki?curid=3350306", "title": "Alexis Jordan", "text": "Alexis \u00e8 diventata famosa grazie alla partecipazione alla prima stagione del talent show \"America's Got Talent\" nel 2006. Dopo l'eliminazione, ha cominciato a caricare su YouTube cover di canzoni interpretate da lei, alcune delle quali hanno raggiunto il milione di visualizzazioni. \u00c8 stata in seguito notata dal gruppo di produttori Stargate e dal rapper Jay-Z, che le hanno offerto un contratto discografico.\nBiografia.\nAlexis nasce a Columbia, nella Carolina del Sud, da madre di origini africane, indiane d'America ed europee e da padre portoricano. Inizia a scrivere musica gi\u00e0 in terza elementare. A undici anni, si trasferisce coi genitori e i tre fratelli pi\u00f9 piccoli a Santa Clara, in California, per intraprendere la sua carriera artistica.\nNel 2006, Alexis ha partecipato ai provini per la prima edizione di \"America's Got Talent\". Ha cantato \"I Have Nothing\" di Whitney Houston ed \u00e8 stata eliminata solo alle semifinali. Dopo essere stata eliminata dal programma, Alexis e la sua famiglia si sono trasferiti ad Atlanta, in Georgia, per avvicinarsi all'industria musicale. Mentre si trovavano l\u00ec, la cantante ha cominciato a pubblicare delle cover di canzoni interpretate da lei su YouTube e ad inviare demo alle case discografiche. Nel 2008 il suo canale di YouTube aveva gi\u00e0 ricevuto oltre un milione di visualizzazioni. Da qui, il gruppo di produttori Stargate l'ha invitata ad andare a New York per registrare alcune canzoni. Infine, Jay-Z le ha offerto un contratto discografico con l'etichetta StarRoc/Roc Nation.\nIl singolo di debutto di Alexis Jordan, intitolato \"Happiness\", \u00e8 stato pubblicato a giugno 2010. Negli Stati Uniti, \"Happiness\" ha raggiunto la vetta della classifica dance senza per\u00f2 entrare nella \"Billboard\" Hot 100. Ha avuto un maggior successo nel Regno Unito, dove ha raggiunto la terza posizione, e in Australia, dove ha venduto oltre 140.000 copie ed \u00e8 stato certificato doppio disco di platino, raggiungendo anche qui la terza posizione. Il suo secondo singolo, \"Good Girl\" \u00e8 stato pubblicato a febbraio 2011, seguito dall'album di debutto, \"Alexis Jordan\", messo in commercio a partire dal 28 febbraio.\n\"Hush Hush\" \u00e8 stato pubblicato come terzo singolo l'8 maggio 2011. Jordan \u00e8 stata presente come supporto per il tour del gruppo inglese JLS nel Regno Unito, iniziato nel giugno 2011 e concluso alla fine di luglio. Nel 2011 Alexis ha inoltre collaborato con Sean Paul nel singolo \"Got 2 Luv U\"."}
{"id": "3350316", "revid": "1632387", "url": "https://it.wikipedia.org/wiki?curid=3350316", "title": "The Casanovas", "text": "I The Casanovas sono un gruppo rock australiano fondato nel 1999 dai fratelli Tommy e Patrick Boyce insieme all'amico Jimmy Lewis. Con il passare degli anni hanno raggiunto una certa notoriet\u00e0 in Australia e Gran Bretagna ma sono praticamente sconosciuti in Italia. Della formazione originale l'unico rimasto \u00e8 Tommy Boyce (voce e chitarra). A lui oggi si affiancano Jaws Stanley (batteria) e Damo Campbell (voce e basso).In tutto hanno pubblicato 2 album 9 singoli e un EP.\nIl gruppo.\nFormatisi nel 1999, hanno commercializzato il primo singolo \"10 Outta 10\" nell'agosto 2000 seguito dall'EP di \"Keep it Hot\" (2002), dal singolo \"Nasty\" (2003) e dal popolare \"Shake it\" (2003). Nel 2004, \"Shake it\" \u00e8 stato inserito nella colonna sonora del videogioco WRC 4.\nA partire dal 2002 hanno cominciato a suonare dal vivo come gruppo spalla dei The Datsuns che hanno accompagnato in Australia e nel loro tour europeo seguito da 5 cinque concerti negli USA nel 2003. Tornati in patria per lanciare il singolo \"Shake it\", si sono poi riaggregati ai Datsuns per un tour Nuova Zelanda seguito da due in Australia come spalla dei The Living End prima e degli Starky poi.\nNel 2004 hanno pubblicato il loro primo album, \"The Casanovas\", seguito da un tour in Giappone. Il 2005, che li ha visti nominati per il titolo di miglior gruppo rock dal vivo ai Jack Awards, \u00e8 stato un altro anno di tourn\u00e9e in Spagna e Gran Bretagna seguite dal ritorno in patria come spalla di gruppi come Mot\u00f6rhead e M\u00f6tley Cr\u00fce. Nel 2006 \u00e8 stata la volta del loro secondo disco, \"All Night Long\", preceduto dai singoli \"Born to Run\" e \"California\". \"Born to Run\" \u00e8 stato inserito nella colonna sonora del videogioco Rugby 06, della EA Sports, e di AFL Premiership 2006, degli australiani della IR Gurus. Sempre nel 2006 i The Casanovas hanno intrapreso un tour in Europa che li ha portati ha visitare Austria, Germania e Gran Bretagna.\nNel 2010, la codemasters inserisce il brano Shake It nel gioco F1 2011.\nDal 2006 al 2010 la loro attivit\u00e0, salvo qualche concerto, s\u00ec \u00e8 praticamente arrestata, sia a causa di problemi personali dei singoli musicisti sia per una battaglia legale tra il gruppo e un loro ex manager."}
{"id": "3350319", "revid": "1806675", "url": "https://it.wikipedia.org/wiki?curid=3350319", "title": "Sandro Moretti", "text": "Biografia.\n\u00c8 stato attivo in cinema e in televisione fra il 1954 e il 1977, interpretando prevalentemente ruoli da caratterista in film della commedia all'italiana, film comici e in film peplum o comunque di ambientazione storica. Ha interpretato anche ruoli in film drammatici di autori prestigiosi.\nIn televisione ha impersonato il ruolo del sergente Jimmy Mills, che affiancava Ubaldo Lay alias Tenente Sheridan nella celebre serie televisiva \"Giallo club. Invito al poliziesco\" e in altri telefilm derivati dalla trasmissione originale. In coppia con Lay, poi, Moretti ha interpretato poi anche uno spot pubblicitario per \"Carosello\".\nFra gli sceneggiati televisivi \u00e8 stato interprete ne \"Una tragedia americana\", fiction Rai del 1962 diretta da Anton Giulio Majano.\nHa tra l'altro interpretato i seguenti fotoromanzi: \"Solo le stelle ci guardano\" con \"Raffaella Carr\u00e0\", Monica Berger, Franco Angeli (\"I romanzi di \"Sogno\" n.144, 1 settembre 1962); \"L'indossatrice\" con Anna Maria Checchi e Tina Di Pietro (\"I romanzi di \"Sogno\" n.213, 15 luglio 1965); \"I giorni dell'attesa\" con \"Gabriella Farinon\" e Franca Maria Giardina (\"I racconti di \"Sogno\" n.11, 9 settembre 1966).\nFra i titoli della sua filmografia figurano \"Mamma sconosciuta\", del 1957, \"Anna di Brooklyn\", del 1958, \"La vendetta di Ercole\", del 1960, \"Tot\u00f2, Fabrizi e i giovani d'oggi\", anch'esso del 1960, \"L'idea fissa\", film collettivo del 1964, \"Rose rosse per Angelica\", del 1965, \"La prima notte di quiete\", del 1972, \"L'appuntamento\", del 1977."}
{"id": "3350320", "revid": "419119", "url": "https://it.wikipedia.org/wiki?curid=3350320", "title": "Teatro Provisional", "text": ""}
{"id": "3350323", "revid": "775372", "url": "https://it.wikipedia.org/wiki?curid=3350323", "title": "Gradi della polizia locale della Campania", "text": "I corpi di polizia locale della Campania hanno una tipologia unica di gradi. Ai sensi della legge regionale n.12 del 13 giugno 2003, il \"Regolamento delle Caratteristiche delle uniformi e dei relativi distintivi di grado e caratteristiche dei mezzi e degli strumenti in dotazione alla polizia locale\", proposto dalla Giunta regionale al consiglio regionale \u00e8 stato approvato nel 2015. Allo stato attuale quindi, le polizie provinciali e le polizie municipali della Campania ai sensi del Regolamento Regionale n\u00b01 del 2015 utilizzano gli stessi gradi e le stesse uniformi."}
{"id": "3350324", "revid": "339392", "url": "https://it.wikipedia.org/wiki?curid=3350324", "title": "Circuit franco-belge", "text": ""}
{"id": "3350331", "revid": "125919200", "url": "https://it.wikipedia.org/wiki?curid=3350331", "title": "Main St. - L'uomo del futuro", "text": "Main St. - L'uomo del futuro (\"Main Street\") \u00e8 un film del 2010 diretto da John Doyle.\nTrama.\nLe vite di alcuni residenti di una piccola citt\u00e0 nel sud degli Stati Uniti cambiano con l'arrivo di uno straniero con in programma il salvataggio di questa decadente cittadina. Affrontando i problemi di tutti i giorni, ogni cittadino cerca un modo per reinventarsi e creare nuove relazioni.\nProduzione.\nIl film \u00e8 stato girato interamente a Durham, in Carolina del Nord, nell'aprile e maggio del 2009. La sceneggiatura \u00e8 stata scritta dal vincitore di un premio Pulitzer, Horton Foote, dopo aver fatto visita ad una deserta Durham durante un fine settimana.\nLa Myriad Pictures ha comprato i diritti di distribuzione internazionale nel maggio del 2009. Il film \u00e8 stato promosso al Festival di Cannes del 2009 dai suoi produttori e protagonisti."}
{"id": "3350332", "revid": "767487", "url": "https://it.wikipedia.org/wiki?curid=3350332", "title": "Fatty petroliere", "text": "Fatty petroliere (\"Gasoline Gus\") \u00e8 un film muto del 1921 diretto da James Cruze. La sceneggiatura si basa sul racconto \"Gasoline Gus\" di George Patullo, pubblicato il 4 dicembre 1920 sul \"Saturday Evening Post\" e dal racconto \"Dry Check Charlie\", sempre a firma di Patullo.\nTrama.\nUn fessacchiotto riesce a fare un milione di dollari con un falso pozzo petrolifero.\nProduzione.\nIl film fu prodotto dalla Famous Players-Lasky Corporation dal 21 marzo al 14 aprile 1921.\nDistribuzione.\nDistribuito dalla Famous Players-Lasky Corporation e dalla Paramount Pictures, il film usc\u00ec nelle sale USA il 20 agosto 1921. Fu ritirato dal Grauman's Theater e dalla distribuzione negli Stati Uniti nel settembre 1921 dopo lo scandalo per la morte di Virginia Rappe in cui fu coinvolto Roscoe 'Fatty' Arbuckle.\nIn Spagna, il film prese il titolo \"Fatty, nuevo rico\"; in Finlandia, usc\u00ec il 17 marzo 1924, mentre in Italia venne distribuito nel settembre 1925 dalla Artisti Associati."}
{"id": "3350334", "revid": "1652635", "url": "https://it.wikipedia.org/wiki?curid=3350334", "title": "Bert (Muppet)", "text": "Bert (Berto in italiano) \u00e8 un personaggio della trasmissione televisiva \"Sesame Street\", \u00e8 il miglior amico di Ernie e suo compagno di stanza. Contrariamente al carattere scherzoso ed estroverso di Ernie, Bert \u00e8 serio, studia e cerca sempre di dare un senso a tutte le azioni del suo amico. Nella versione in lingua italiana era chiamato Berto.\nTra le sue passioni, quella di leggere storie noiose, collezionare graffette e tappi di bottiglia (i rarissimi Figgy Fizz), mangiare i fiocchi d'avena e studiare il comportamento dei piccioni. Mentre Ernie non si separa mai dalla sua paperella di gomma Rubber Duckie, Bert ha sempre con s\u00e9 il piccione, Bernice.\nAnimato prima da Frank Oz e successivamente da Eric Jacobson.\nLo scopo di Bert e Ernie \u00e8 di far capire al pubblico infantile che anche due persone che hanno un carattere completamente diverso possono essere amici.\nAspetto.\nBert \u00e8 molto alto, ha la pelle gialla e capelli neri pettinati verso l'alto. Ha un grosso naso arancione, un solo sopracciglio e indossa una maglia con delle righe verticali."}
{"id": "3350335", "revid": "1543377", "url": "https://it.wikipedia.org/wiki?curid=3350335", "title": "Suddivisioni di Taiwan", "text": "La suddivisione amministrativa della Repubblica di Cina (RDC), comunemente nota come Taiwan, comprende al primo livello due province e cinque municipalit\u00e0 controllate direttamente (\"zh\u00edxi\u00e1sh\u00ec\").\nSuddivisioni di primo livello.\nLe divisioni di livello superiore furono prescritte dalla Costituzione del 1947, che fu redatta mentre il Kuomintang ancora controllava la Cina continentale e tenute in vigore per convalidare la rivendicazione del governo della RDC di essere il governo della Cina. I governi provinciali del Fujian e di Taiwan sono stati largamente semplificati, a partire rispettivamente dal 1949 e dal 1998.\nConsiderazioni speciali.\nProvince razionalizzate.\nA partire dal 1949, la parte pi\u00f9 controversa del sistema di divisione politica della RDC \u00e8 l'esistenza della Provincia di Taiwan, in quanto la sua esistenza era parte di una controversia pi\u00f9 vasta circa lo status politico di Taiwan. Dal 1997, si \u00e8 avuta una razionalizzazione dell'assetto amministrativo e la maggior parte dei doveri e dei poteri dei governi provinciali di Taiwan sono stati trasferiti al governo nazionale della Repubblica di Cina mediante cambiamenti costituzionali. La Provincia di Fujian che consiste di Kinmen e Matsu, d'altro canto, ebbe la maggior parte della sua autorit\u00e0 trasferita alle sue due contee.\nCentri di servizi congiunti.\nIl governo centrale gestisce tre Centri di servizi congiunti regionali (\u884c\u653f\u9662\u806f\u5408\u670d\u52d9\u4e2d\u5fc3) fuori da Taipei come avamposti dei ministeri del governo nello Yuan esecutivo, simili al modo di lavorare interdipartimentale degli Uffici del Governo in Inghilterra. Queste regioni, delineate dal Piano nazionale generale di sviluppo spaziale per Taiwan (\u81fa\u7063\u5730\u5340\u570b\u571f\u7d9c\u5408\u958b\u767c\u8a08\u5283), possono essere considerate un livello di governo \"de facto\", forse equivalente alle province \"de jure\" o simile alle regioni inglesi. C'\u00e8 un centro di servizi regionale per la Regione Meridionale di Taiwan (con sede a Kaohsiung), uno per la Regione Centrale di Taiwan (Taichung) e uno per la Regione Orientale di Taiwan (Hualien). La Regione Settentrionale di Taiwan \u00e8 servita da Taipei, la sede amministrativa del governo centrale e la capitale \"de facto\".\nRiorganizzazione.\nCi sono state alcune critiche sull'attuale assetto amministrativo che sarebbe inefficiente e inconcludente ai fini della pianificazione regionale. In particolare, la maggior parte delle citt\u00e0 amministrative sono molte pi\u00f9 delle effettive aree metropolitane, e non ci sono mezzi formali per coordinare le politiche tra una citt\u00e0 amministrativa e le sue aree circostanti.\nPrima del 2008, la probabilit\u00e0 di consolidamento amministrativo tra le citt\u00e0 e le rispettive aree metropolitane era bassa. Molte delle citt\u00e0 avevano una geografia politica che era molto diversa dalle loro contee circostanti, rendendo la prospettiva di consolidamento politicamente altamente sensibile. Per esempio, mentre il Kuomintang sosteneva che unificare la Citt\u00e0 di Taipei, la Contea di Taipei e la Citt\u00e0 di Keelung in una regione metropolitana di Taipei avrebbe consentito una migliore pianificazione regionale, il Partito Democratico Progressista asseriva che questa era una mera scusa per eliminare il governo della Contea di Taipei, che talvolta esso aveva controllato, inondandoli con i voti della Citt\u00e0 di Taipei e della Citt\u00e0 di Keelung, che tendevano a votare il Kuomintang.\nIl 1\u00ba ottobre 2007, in base alla legislazione recentemente entrata in vigore, la Contea di Taipei fu elevata al rango di quasi-municipalit\u00e0 (\u6e96\u76f4\u8f44\u5e02) sullo stesso livello della Citt\u00e0 di Kaohsiung e della Citt\u00e0 di Taipei. Le \u00e8 attribuita la\ncornice organizzativa e finanziaria di una municipalit\u00e0 \"de jure\", ma \u00e8 ancora formalmente qualificata come contea. Anche la Contea e la Citt\u00e0 di Taichung stavano facendo pressione sul governo centrale per uno status simile governo. Seguendo la Contea di Taipei, \u00e8 stabilito che anche la Contea di Taoyuan sia elevata al rango di quasi-municipalit\u00e0 a decorrere dal 1\u00ba gennaio 2011, a condizione che la sua popolazione sia al di sopra dei 2 milioni alla data in questione.\nIl presidente Ma Ying-jeou del Kuomintang nella sua piattaforma per la campagna delle elezioni del 2008 si pronunci\u00f2 a favore di un riassetto delle tre municipalities e delle 15 contee. Dalla sua inaugurazione, la sua amministrazione aveva iniziato a prepararsi per questo. Alla fine di questo processo, il 23 giugno 2009 furono approvate dal Ministero dell'interno le seguenti proposte: la promozione della Contea di Taipei per diventare la citt\u00e0 di Nuova Taipei (in attesa di un'ulteriore fusione con la Municipalit\u00e0 di Taipei e la Citt\u00e0 di Keelung), la fusione della Municipalit\u00e0 e della Contea di Kaohsiung e la fusione della Citt\u00e0 e della Contea di Taichung per formare l'omonima Municipalit\u00e0. Nella stessa riunione, la fusione della Citt\u00e0 e della Contea di Tainan fu proposta al Gabinetto (Yuan Esecutivo). Questa proposta di fusione e promozione fu poi approvata il 29 giugno 2009 per istituire la Municipalit\u00e0 di Tainan (\u81fa\u5357\u5e02). Tutti questi riassetti furono infine attuati il 25 dicembre 2010.\nCina continentale e Mongolia.\nIn aggiunta, la RDC non ha ufficialmente rinunciato alle rivendicazioni sulla Cina continentale e sulla Mongolia. Questo ha come risultato la divisione del continente in 35 province, diversa da quella dell'attuale sistema della RPC.\nStruttura gerarchica.\nIl numero alla fine \u00e8 l'ammontare delle entit\u00e0 territoriali alla data del 31 dicembre 2010, nelle aree sotto il controllo della RDC:\nNella RDC, il numero dei quartieri, il livello amministrativo pi\u00f9 basso, \u00e8 147.877, sotto la giurisdizione di 7.835 villaggi. I quartieri all'interno dei villaggi sono numerati nell'ordine, piuttosto che essere indicati con un nome distintivo. In totale, ci sono 368 entit\u00e0 terziarie (comuni rurali e urbani, citt\u00e0 controllate dalla contea e distretti, in cinese: \u9109\u93ae\u5e02\u5340 \"xi\u0101ngzh\u00e8nsh\u00ecq\u016b\") amministrate dalla RDC.\nIn base allo schema amministrativo della RDC, alcune citt\u00e0 e contee possono condividere lo stesso nome, ma sono amministrazioni indipendenti: questo accade ad esempio per la Citt\u00e0 e la Contea di Chiayi e per la Citt\u00e0 e la Contea di Hsinchu. Generalmente, le municipalit\u00e0 controllate direttamente hanno l'area amministrativa pi\u00f9 grande di tutti e tre i livelli delle citt\u00e0, poi vengono le citt\u00e0 provinciali e infine citt\u00e0 controllate dalle contee, in quell'ordine.\nRomanizzazione.\nLa romanizzazione usata per i toponimi della RDC al di sopra del livello di contea \u00e8 una forma modificata del Wade-Giles, che ignora gli apostrofi e i trattini dell'originale, dando quindi \"Taipei\" invece di \"T'ai-pei\" e \"Yilan\" invece di \"I-lan\", ad esempio. Esistono eccezioni come \"Keelung\" e \"Quemoy\", che sono versioni pi\u00f9 popolari di romanizzazione. Dopo che il Tongyong pinyin fu adottato dall'amministrazione di Chen Shui-bian nel 2002, la maggior parte delle municipalit\u00e0, delle province e delle entit\u00e0 al livello di contea, conservarono i loro nomi romanizzati originali. Taipei e Taichung, per\u00f2, sono le uniche municipalit\u00e0 che usano il Hanyu pinyin come standard e la maggior parte delle insegne stradali a Taipei sono state sostituite con l'Hanyu pinyin. Con le vittorie elettorali legislative e presidenziali del Kuomintang (KMT) nel 2008, il Tongyong pinyin fu sostituito dall'Hanyu pinyin come standard del governo della RDC, e divenne l'unico sistema ufficiale di romanizzazione del governo della RDC a partire dal 2009.\nRivendicazioni sulla Cina continentale e sulla Mongolia.\nDopo aver perso la Cina continentale a favore del Partito Comunista Cinese nella Guerra civile cinese ed essersi ritirato a Taiwan nel 1949, il Kuomintang (KMT) continuava a considerare la Repubblica di Cina come il solo governo legittimo della Cina e sperava di riconquistare un giorno il continente. Sebbene nel 1991 il presidente Lee Teng-hui abbia dichiarato che la RDC non mette in discussione il diritto del Partito Comunista Cinese a governare nel continente, la RDC non ha mai rinunciato formalmente (per mezzo dell'Assemblea Nazionale) alla sovranit\u00e0 sulla Cina continentale e sulla Mongolia Esterna. La maggior parte degli osservatori ritengono che il Partito Democratico Progressista prefereribbe di gran lunga rinunciare ufficialmente a tale sovranit\u00e0. Questa situazione ambigua si produce in gran parte perch\u00e9 una rinuncia formale alla sovranit\u00e0 sulla Cina continentale potrebbe essere presa come una dichiarazione dell'indipendenza di Taiwan, il che sarebbe impopolare tra alcuni circoli di Taiwan e potrebbe probabilmente provocare una reazione militare da parte della Repubblica Popolare Cinese.\nDi conseguenza, le divisioni ufficiali del primo ordine della Repubblica di Cina rimangono quelle storiche della Cina immediatamente prima della perdita della Cina continentale da parte della KMT con Taipei e Kaohsiung elevate a municipalit\u00e0 centrali. Ci sono: 35 province, 2 aree, 1 regione amministrativa speciale, 14 municipalit\u00e0 (di livello provinciale) amministrate centralmente, 14 leghe e 4 bandiere speciali. Per le divisioni del secondo ordine, sotto le province e le regioni amministrative speciali, ci sono contee, citt\u00e0 controllate dalle province (56), uffici (34) e uffici direzionali (7). Sotto le municipalit\u00e0 di livello provinciale ci sono i distretti, e sotto le leghe ci sono le bandiere (127).\nLe mappe della Cina e del mondo pubblicate a Taiwan a volte mostrano i confini provinciali e nazionali come erano nel 1949, che non corrispondono all'attuale struttura amministrativa decisa dal Partito Comunista Cinese dopo il 1949 e includono la Mongolia Esterna, la Birmania settentrionale e Tannu Uriankhai (parte del quale \u00e8 l'odierna Tuva in Russia) come parte della Cina (territori alla cui sovranit\u00e0 la RPC ha rinunciato). Le recenti mosse del PDP sono andate cambiando le mappe nei libri di testo scolastici e quelle ufficiali emesse dal governo, per riflettere le attuali suddivisioni istituite dalla RPC.\nL'attuale giurisdizione della RDC \u00e8 definita come l'\"Area libera della Repubblica di Cina\" nella Costituzione. Nella maggior parte della legislazione ordinaria, si usa il termine \"Area di Taiwan\" al posto dell'\"Area libera\", mentre la Cina continentale \u00e8 definita come l'\"Area continentale\". Secondo la Legge che governa le relazioni tra i popoli dell'Area di Taiwan e dell'Area continentale, originalmente promulgata nel 1992 ed emendata l'ultima volta nel 2004, l'\"Area di Taiwan\" si riferisce a \"Taiwan, Penghu, Kinmen, Matsu e qualsiasi altra area sotto il controllo effettivo del Governo\" e l'\"Area continentale\" si riferisce al \"territorio della Repubblica di Cina al di fuori dell'Area di Taiwan\"."}
{"id": "3350347", "revid": "580758", "url": "https://it.wikipedia.org/wiki?curid=3350347", "title": "Chiesa cattolica in Repubblica del Congo", "text": ""}
{"id": "3350359", "revid": "810786", "url": "https://it.wikipedia.org/wiki?curid=3350359", "title": "Radio 3i", "text": "Radio 3i \u00e8 un'emittente radiofonica privata svizzera, diffusa in tutto il Canton Ticino e alcuni territori italiani di confine (province Como e Varese).\nStoria.\nLe trasmissioni sono state inaugurate il 21 marzo del 1987 dagli studi di Mendrisio per iniziativa dell'imprenditore Bruno Baumgartner, dopo circa sei mesi di prove tecniche di trasmissione. La sigla \"3i\" indica il concetto della programmazione radiofonica che mira all'informazione, all'intrattenimento e all'integrazione dell'ascoltatore nei propri programmi.\nDal 2007 fa parte del gruppo di TeleTicino, una emittente televisiva privata. In quell'anno gli studi sono stati trasferiti a Melide e la direzione affidata a Marco Bazzi. Con il cambio di propriet\u00e0 la radio ha acquisito una nuova struttura dirigenziale ed ha assunto nuovi collaboratori, allargando il proprio palinsesto. Dal 2012 la radio fa capo al gruppo editoriale svizzero mediaTI, trasformatosi successivamente in Gruppo Corriere del Ticino .\nNel 2009 \u00e8 stata eletta tra \"le migliori radio svizzere pubbliche e private dell'anno 2009\" in occasione del Swiss Radio Day, grazie all'aumento di ascoltatori nel periodo 2001-2009.\nRadio3i, in base ai dati forniti da Mediapulse-Publicadata per il primo semestre del 2014, raggiunge 50.000 contatti giornalieri nella zona di diffusione (Sottoceneri e negli agglomerati di Bellinzona e Locarno) e un ottimo riscontro nella fascia di confine, mentre via Internet la quota si attesta a circa 500 contatti in streaming quotidiani.\nA partire dal 5 settembre 2011, l'emittente ha cambiato format radiofonico, focalizzandosi sul concetto di \"Adult Contemporary Radio\", con una maggiore attenzione alla fascia di maggiore et\u00e0 della popolazione.\nDal mese di maggio 2013 Matteo Pelli passa dalla RSI alla direzione di Radio3i, prendendo il posto lasciato vacante dal giornalista Marco Bazzi. Da settembre 2013 \u00e8 in onda quotidianamente con il programma \"Pane Tostato\" tra le 7.30 e le 9.00.\nIn base ai dati ufficiali pubblicati da Mediapulse, nel periodo luglio-dicembre la quota di mercato \u00e8 passata dal 9.5% dello stesso periodo del 2014 al 9.7% del 2015. Ancor pi\u00f9 netto il progresso su base annuale: Radio3i \u00e8 passata da una quota di mercato dell'8.8%, relativa a tutto il 2014, al 9.5% del 2015. Giornalmente Radio3i \u00e8 seguita da 63.000 persone.\nDal 10 al 14 febbraio 2018 Radio 3i entra a far parte del Guinness dei primati per la trasmissione radiofonica pi\u00f9 lunga del mondo, cio\u00e8 i Blues Brothers condotta da Michael Casanova e Maxi B.\nTrasmissione.\nLe trasmissioni della radio sono irradiate in stereofonia via etere da due trasmettitori nel Sottoceneri e da uno nel Sopraceneri. La radio \u00e8 inoltre diffusa in tutto il Cantone dalla rete via cavo Cablecom e nei comuni di Chiasso e Novazzano da Video Cavo oltre che dalla rete Swisscom TV. Nel 2017 sono state attivate delle frequenze DAB in grado di coprire tutto il Canton Ticino."}
{"id": "3350367", "revid": "1652635", "url": "https://it.wikipedia.org/wiki?curid=3350367", "title": "Ernie (Muppet)", "text": "Ernie (Ernesto in italiano) \u00e8 un personaggio della trasmissione televisiva \"Sesame Street\", \u00e8 il miglior amico di Bert e suo compagno di stanza. \u00c8 una delle star di Sesame Street, gi\u00e0 dal primo episodio del 1969. Con Bert forma un esilarante duo comico: Ernie nel ruolo dell'ingenuo rompiscatole e Bert nei panni del noioso intelligentone. Nella versione in lingua italiana veniva chiamato Ernesto.\nMolti dei loro sketch inducono Ernie a voler sempre giocare con Bert, che invece \u00e8 spesso (se non sempre) occupato a fare altro. Una volta convinto Bert a smettere, Ernie aspetter\u00e0 il momento in cui l'amico inizier\u00e0 a prenderci gusto, per dichiarare il suo \"non avere\" pi\u00f9 voglia di giocare.\nAnimato da Jim Henson, e successivamente da Steve Whitmire.\nLo scopo di Bert e Ernie \u00e8 di far capire al pubblico infantile che anche due persone che hanno un carattere completamente diverso possono essere amici.\nAspetto.\nAl contrario di Bert, Ernie \u00e8 basso e ha un corpo tozzo. Ha dei capelli neri spettinati, pelle arancione, un naso rosso e una testa a forma di palla da football. Indossa una maglia a righe blu, bianche e rosse.\nNote.\nErnie e Bert sono anche apparsi in qualche episodio del Muppet Show. Nella versione italiana di Sesame Street, Ernie si chiamava Ernesto.\nDopo la morte del suo burattinaio originale Jim Henson, intorno ai primi anni novanta, Ernie comparve sempre di meno su Sesamo apriti. Dal 1994, Ernie ritorn\u00f2 ad apparire regolarmente quando il suo burattinaio divent\u00f2 Steve Whitmire; successivamente, dopo il licenziamento di Steve Whitmire, il nuovo burattinaio fu Matt Vogel."}
{"id": "3350374", "revid": "709565", "url": "https://it.wikipedia.org/wiki?curid=3350374", "title": "Main Street", "text": "Main Street (\"strada principale\") \u00e8 il nome di diverse vie di citt\u00e0 di lingua inglese, inclusa:"}
{"id": "3350385", "revid": "228587", "url": "https://it.wikipedia.org/wiki?curid=3350385", "title": "Episodi di Galaxy Angel", "text": "La serie animata Galaxy Angel \u00e8 stata trasmessa in Giappone dal canale Animax, mentre i suoi numerosi sequel sono stati trasmessi da TV Osaka ed altre stazioni di TXN. Ogni trasmissione \u00e8 formata da due episodi di quindici minuti ciascuno, i cui titoli contengono sempre un riferimento al cibo."}
{"id": "3350388", "revid": "1566286", "url": "https://it.wikipedia.org/wiki?curid=3350388", "title": "Ken Schretzmann", "text": "Ha frequentato la Syracuse University, laureandosi nel 1982. Dopo essere diventato manager del marketing per la HBO nel 1984, si un\u00ec alla Pixar nel 1999.\nHa collaborato al montaggio di \"Men in Black\", \"Get Shorty\", \"Monsters &amp; Co.\", \"Pomodori verdi fritti alla fermata del treno\" e \"Toy Story 2 - Woody e Buzz alla riscossa\"."}
{"id": "3350391", "revid": "729019", "url": "https://it.wikipedia.org/wiki?curid=3350391", "title": "Battaglia di Cremona", "text": "La battaglia di Cremona \u00e8 stata una battaglia che ebbe luogo il 1\u00ba febbraio 1702 presso Cremona, nel corso della guerra di successione spagnola, e vide fronteggiarsi il regno asburgico con il regno di Francia."}
{"id": "3350392", "revid": "729019", "url": "https://it.wikipedia.org/wiki?curid=3350392", "title": "Battaglia di Carpi", "text": "La battaglia di Carpi ebbe luogo il 9 luglio 1701, nel corso della Guerra di successione spagnola \u2013 di cui costitu\u00ec il primo scontro \u2013 e vide fronteggiarsi l'Impero asburgico e il Regno di Francia.\nAl combattimento prese parte, rimanendo anche leggermente ferito di striscio ad un ginocchio, il principe Eugenio di Savoia, che perse ben due cavalli, mentre tra gli altri partecipanti ricordiamo Ren\u00e9 de Froulay de Tess\u00e9, futuro maresciallo di Francia. La cruenta battaglia costrinse le truppe franco-ispanico-sabaude a ritirarsi, il 28 luglio, oltre il fiume Oglio. La sconfitta cost\u00f2 il comando al maresciallo di Francia Nicolas de Catinat de La Fauconnerie e costitu\u00ec il preludio alla battaglia di Chiari."}
{"id": "3350393", "revid": "729019", "url": "https://it.wikipedia.org/wiki?curid=3350393", "title": "Battaglia di Cadice", "text": "La battaglia di Cadice \u00e8 stata una battaglia che ebbe luogo tra il 23 agosto e il 30 settembre 1702, nel corso della guerra di successione spagnola e vide fronteggiarsi il Regno di Spagna contro l'Inghilterra e la Province Unite. Fu un tentativo anglo-olandese di prendere il controllo il porto meridionale spagnolo di Cadice. La battaglia fu la prima della guerra combattuta nella penisola iberica. A causa della rivalit\u00e0 tra gli alleati, della poca disciplina e dell'abilit\u00e0 difensiva del Marchese di Villadarias, l'ammiraglio inglese George Rooke non riusc\u00ec a completare il suo obiettivo e dopo circa un mese dovette far ritorno in patria."}
{"id": "3350394", "revid": "729019", "url": "https://it.wikipedia.org/wiki?curid=3350394", "title": "Battaglia di Friedlingen", "text": "La battaglia di Friedlingen \u00e8 stata una battaglia che ebbe luogo il 14 ottobre 1702 nei pressi di Friburgo in Brisgovia, nel corso della guerra di successione spagnola e vide fronteggiarsi la monarchia asburgica contro il Regno di Francia, con la vittoria di quest'ultimo.\nLa battaglia.\nI francesi stavano cercando di espandere la loro influenza sulla riva orientale del fiume Reno. Nell'autunno del 1702, il generale Villars ricevette l'ordine da parte di Luigi XIV di attaccare la Svevia. I francesi avevano necessit\u00e0 di riunirsi con le forze del loro nuovo alleato, l'elettore di Baviera, ma per fare ci\u00f2 era necessario sconfiggere le truppe imperiali che si frapponevano a questi due schieramenti.\nI francesi attraversarono dunque il Reno a Weil am Rhein, poco pi\u00f9 a nord di Basilea il 14 ottobre 1702. Villars attacc\u00f2 l'esercito imperiale a Friedlingen. Il futuro feldmaresciallo Luigi Guglielmo di Baden-Baden riusc\u00ec a tenere il confronto coi francesi per qualche tempo e poi si ritir\u00f2 in buon ordine a nord lasciando il campo ai francesi.\nPer Villars fu una vittoria di Pirro in quanto le perdite dei francesi furono molto alte: 1.703 morti e 2.601 feriti, mentre tra gli imperiali i morti furono 3.000 ed i feriti 742. Villars non riusc\u00ec comunque ad unirsi alle forze dei bavaresi.\nI villaggi sulla sponda orientale del Reno subirono i danni maggiori, specialmente Weil am Rhein."}
{"id": "3350397", "revid": "729019", "url": "https://it.wikipedia.org/wiki?curid=3350397", "title": "Battaglia di Chiari", "text": "La battaglia di Chiari \u00e8 stata una sanguinosa battaglia in cui vi morirono oltre 5000 persone, ebbe luogo il 1\u00ba settembre 1701 a Chiari, nel corso della guerra di successione spagnola."}
{"id": "3350398", "revid": "729019", "url": "https://it.wikipedia.org/wiki?curid=3350398", "title": "Battaglia di Malaga", "text": "La battaglia di Malaga \u00e8 stata una battaglia che ebbe luogo il 24 agosto 1704 presso Malaga, nel corso della guerra di successione spagnola."}
{"id": "3350400", "revid": "729019", "url": "https://it.wikipedia.org/wiki?curid=3350400", "title": "Battaglia di Cassano d'Adda (1705)", "text": "La battaglia di Cassano d'Adda \u00e8 stata una battaglia che ebbe luogo il 16 agosto 1705 a Cassano d'Adda, nel corso della guerra di successione spagnola. Entrambe le parti belligeranti subirono gravi perdite, ma alla fine i francesi risultarono vincitori."}
{"id": "3350402", "revid": "729019", "url": "https://it.wikipedia.org/wiki?curid=3350402", "title": "Battaglia di Calcinato", "text": "La battaglia di Calcinato \u00e8 stata una battaglia che ebbe luogo il 19 aprile 1706, nei pressi di Calcinato in Italia. \nStoria.\nFu una battaglia combattuta nel corso della guerra di successione spagnola. Si svolse tra le forze della Francia borbonica e della Spagna contro la casata degli Asburgo. Si concluse con la vittoria delle armate franco-spagnole comandate da Luigi Giuseppe di Borbone-Vend\u00f4me."}
{"id": "3350404", "revid": "767487", "url": "https://it.wikipedia.org/wiki?curid=3350404", "title": "Glass Duo", "text": "Glass Duo sono un gruppo musicale formato dai polacchi Anna e Arkadiusz Szafraniec. Suonano l'armonica a bicchieri e quella appartenente al gruppo \u00e8, per estensione, di quasi 5 ottave, tra le pi\u00f9 grandi del mondo.\nHanno suonato a Singapore, in Germania, Belgio, India, Austria, Lituania, USA, Italia, Russia ed in altri paesi."}
{"id": "3350405", "revid": "729019", "url": "https://it.wikipedia.org/wiki?curid=3350405", "title": "Battaglia di Almansa", "text": "La battaglia di Almansa \u00e8 stata una battaglia che ebbe luogo il 25 aprile 1707, nel corso della guerra di successione spagnola. Fu una delle battaglie pi\u00f9 decisive dell'intero conflitto. Presso Almansa, le armate Franco-Spagnole sotto il comando del duca di Berwick sconfissero pesantemente le forze alleate del Portogallo, del Regno Unito e delle Province Unite, comandate da Henri de Massue, riprendendo gran parte della Spagna orientale per i Borbone.\nEssa \u00e8 stata spesso descritta come \"probabilmente l'unica battaglia nella storia in cui le forze britanniche furono comandate da un francese e quelle francesi da un britannico.\""}
{"id": "3350408", "revid": "1305772", "url": "https://it.wikipedia.org/wiki?curid=3350408", "title": "Battaglia di Tolone", "text": "Sotto lo stesso nome sono identificati anche:"}
{"id": "3350410", "revid": "729019", "url": "https://it.wikipedia.org/wiki?curid=3350410", "title": "Battaglia di Saragozza", "text": "La battaglia di Saragozza \u00e8 stata una battaglia che ebbe luogo il 20 agosto 1710, nel corso della guerra di successione spagnola."}
{"id": "3350411", "revid": "729019", "url": "https://it.wikipedia.org/wiki?curid=3350411", "title": "Battaglia di Almenara", "text": "La battaglia di Almenara (detta anche battaglia di Almenar) fu una battaglia combattuta nel corso della guerra di successione spagnola il 27 luglio 1710 tra le armate di Filippo V e quelle dell'arciduca Carlo d'Asburgo. L'armata di Filippo V venne sconfitta e le sue forze vennero costrette ad evacuare la Catalogna ed a raggrupparsi dietro l'Ebro.\nAntefatto.\nNella primavera del 1710 l'esercito borbonico era entrato in Catalogna dall'Aragona attraversando il fiume Segre il 15 marzo. Il 3 maggio Filippo V, pretendente borbonico al trono spagnolo, si un\u00ec all'esercito. L'armata alleata contrapposta agli spagnoli, composta da austriaci, inglesi e olandesi, venne raggiunta nel giugno di quello stesso anno dall'arciduca Carlo d'Asburgo, pretendente austriaco alla corona di Spagna.\nA luglio il generale Guido Starhemberg ricevette dei rinforzi e decise di attaccare. Attravers\u00f2 il fiume Noguera e prese posizione sulle alture di Almenar.\nLord Stanhope a sua volta attravers\u00f2 il Segre ma a Balaguer (a nord di Lerida) marciando verso il ponte di Alfarras, che attravers\u00f2 il 27 luglio.\nLo battaglia.\nIl marchese di Villadarias apr\u00ec la battaglia con un attacco della propria cavalleria che inizialmente ebbe un notevole successo, ma la sua iniziativa venne poco dopo distrutta da un contrattacco nemico.\nLa fanteria inglese, infatti, attacc\u00f2 l'ala sinistra dell'esercito spagnolo e prese per intero poi la seconda. Gli austriaci di supporto, dunque, attaccarono e distrussero completamente l'ala destra dove lo stesso Filippo V rischi\u00f2 la vita e fin\u00ec quasi per essere catturato dagli alleati.\nConseguenze.\nLe truppe borboniche vennero costrette a lasciare la Catalogna ed a ritirarsi verso l'Aragona dove il 20 agosto ebbe luogo la battaglia di Saragozza.\nIl marchese di Villadarias venne privato del proprio comando e rimpiazzato col marchese di Bay."}
{"id": "3350412", "revid": "38497697", "url": "https://it.wikipedia.org/wiki?curid=3350412", "title": "EWR VJ 101C", "text": ""}
{"id": "3350413", "revid": "1782831", "url": "https://it.wikipedia.org/wiki?curid=3350413", "title": "Casa Pierpiero", "text": "Casa Pierpiero \u00e8 uno spin-off di Quelli dell'Intervallo Cafe.\n\u00e8 stata trasmessa dal 18 febbraio al 15 aprile 2011 come esclusiva sul sito di Disney Channel. Attraverso un sondaggio sul sito di Disney Channel Italia si \u00e8 deciso di trasformare lo spin-off in una vera e propria serie di Disney Channel.\nTrama.\nPierpiero \u00e8 un ragazzo ricco e intelligente che vive nello stesso palazzo dove si trova l'Intervallo Cafe, dopo averlo scoperto grazie alla signora Serena decide di andarci, nonostante la disapprovazione della madre Carcarla, alla quale non piace l'ambiente moderno e giovanile del Cafe, completamente diverso dallo stile di vita del figlio. Pierpiero decide di andare nel locale di nascosto con l'idea di farsi nuovi amici e, aiutato dal Maggiordomo, conosce alcuni ragazzi come Nico e Tinelli, e soprattutto Gaia, una ragazza dark sempre vestita di nero che fa colpo nel cuore di Pierpiero. Gaia ricambia questo sentimento, nonostante le loro grandi differenze.\nPersonaggi.\nOltre ai personaggi dell'Intervallo Cafe in questa nuova serie fanno la loro comparsa:"}
{"id": "3350415", "revid": "729019", "url": "https://it.wikipedia.org/wiki?curid=3350415", "title": "Assedio di Barcellona (1713-1714)", "text": "L'assedio di Barcellona fu una delle ultime operazioni militari che ebbe luogo tra il 9 luglio 1713 e il 12 settembre 1714, nel corso della guerra di successione spagnola, e che vide protagonisti i difensori della citt\u00e0 di Barcellona, composti dalla Coronela, l'esercito regolare catalano e i soldati di altri territori che appoggiavano Carlo VI d'Asburgo, conosciuto in Spagna come Carlo III.\nL'11 settembre di ogni anno viene celebrata la Diada Nacional de Catalunya in memoria della resistenza del popolo catalano in difesa del paese e della caduta di Barcellona nelle mani borboniche, dopo 14 mesi di assedio.\nAntefatti.\nIn Europa, la prima met\u00e0 del tumultuoso e bellicoso XVIII secolo fu caratterizzata da alleanze e patti necessari a equilibrare i poteri dei vari stati. Interminabili lotte dinastiche e guerre imposero egemonie, imperi e nuove rotte commerciali. Il Regno di Francia, che dal Trattato dei Pirenei aveva eclissato il potere internazionale dei regni ispanici, ed il Regno d'Inghilterra lottavano per il dominio del mondo occidentale.\nIl XVIII secolo cominci\u00f2 con la morte senza eredi di Carlo II d'Asburgo. Due mesi prima di morire, su pressione di Luigi XIV di Francia e di alcuni cortigiani, redasse il suo testamento in cui divideva i domini degli Asburgo e nominava Filippo, nipote di Luigi XIV, come erede dei regni ispanici. Questa decisione provoc\u00f2 immediatamente una guerra tra le potenze europee ed una larga guerra civile tra i regni ispanici.\nL'assedio.\nDi numero fortemente inferiore, e completamente circondati dall'esercito borbonico, i catalani scelsero la resistenza fino alla morte.\nFilippo V di Spagna approfitt\u00f2 della resistenza di Barcellona e degli altri territori della Corona d'Aragona per distruggere le mura delle citt\u00e0 che si erano opposte all'avanzata borbonica e per stabilire una durissima repressione, che culmin\u00f2 con la messa a ferro e fuoco delle citt\u00e0, l'abolizione delle leggi e delle istituzioni territoriali, la carcerazione e l'uccisione di molti cittadini e l'imposizione delle leggi della Corona di Castiglia. Nel 1716, con i \"Decreti di Nueva Planta\", si cre\u00f2 lo Stato spagnolo con capitale Madrid."}
{"id": "3350416", "revid": "297059", "url": "https://it.wikipedia.org/wiki?curid=3350416", "title": "Battaglia di Barcellona", "text": ""}
{"id": "3350433", "revid": "287204", "url": "https://it.wikipedia.org/wiki?curid=3350433", "title": "Texas Instruments SN76489", "text": "L'SN76489 \"Digital Complex Sound Generator\" (DCSG) \u00e8 un generatore sonoro programmabile compatibile TTL prodotto da Texas Instruments. Contiene 3 generatori di onde quadre e 1 generatore di rumore bianco, ognuno dei quali pu\u00f2 produrre suoni a diverse frequenze e a 16 differenti livelli di volume. L'SN74869, come il suo diretto concorrente AY-3-8910 di General Instrument, \u00e8 stato ampiamente utilizzato in molti giochi arcade (\"I'm Sorry\", \"Congo Bongo\", \"Bank Panic\", \"Time Pilot '84\", \"Lady Bug\" ed altri), home computer (BBC Master, IBM PCjr) e console (ColecoVision, SEGA Nomad, Sega SG-1000 e altre) degli anni ottanta per la riproduzione di musica ed effetti sonori.\nCaratteristiche e versioni.\nL'SN76489 fu progettato inizialmente per essere utilizzato nel computer TI-99/4, dove fu chiamato prima TMS9919 e successivamente SN94624: esso operava con una frequenza massima di clock di 500 kHz.\nIn seguito fu venduto anche singolarmente come SN76489: rispetto al TMS9919/SN94624 si differenziava per la presenza di un divisore per 8 sull'ingresso del clock: ci\u00f2 permetteva di utilizzare frequenze fino a 4\u00a0MHz, permettendo cos\u00ec l'uso nei computer della serie TI di un unico oscillatore al quarzo condiviso fra l'SN76489 e il chip responsabile della generazione del segnale video.\nUna versione senza il divisore per 8 fu venduta come SN76494: quest'ultima operava a 500\u00a0kHz (come l'SN94624) ma richiedeva solo 4 cicli di clock per caricare i dati in ingresso, rispetto alla versione da cui derivava che ne richiedeva 32.\nLa frequenza delle onde quadre prodotte da ogni canale dipendono da due fattori: la velocit\u00e0 del clock esterno e un valore fornito per quel canale in un registro di controllo chiamato \"N\". Ogni frequenza \u00e8 ottenuta dividendo il clock per 32 e poi dividendo il risultato per \"N\".\nL'SN76489 fu prodotto in due versioni: l'SN75489 (marchiato \"SN76489N\" sul chip) e l'SN76489A (marchiato \"SN76489AN\"). La prima fu prodotta tra il 1980 e il 1982 mentre la seconda a partire dal 1983. Esse differiscono per il tipo d'onda in uscita: l'SN76489 fornisce un'onda il cui segnale \u00e8 invertito (vale a dire che le tensioni in uscita sono 2,5 volt per il livello minimo del volume e 0 volt per quello massimo) mentre l'SN76489A non lo inverte. La casualit\u00e0 del rumore bianco \u00e8 generata in entrambi i chip effettuando operazioni di XOR sui bit di un registro a scorrimento.\nSEGA utilizz\u00f2 l'SN76489N nei suoi computer della serie serie SG e derivati dell'SN76489A nelle sue console Sega Master System, Sega Game Gear, Sega Mega Drive e Sega Genesis: questi chip sonori modificati lavoravano accoppiati al processore grafico. Nonostante le funzionalit\u00e0 base fossero per la maggior parte identiche, le versioni modificate dell'SN76489A presentavano alcune differenze, come ad esempio variava il modo in cui veniva generata la casualit\u00e0 per il rumore bianco. Alle volte le differenze erano pi\u00f9 marcate: ad esempio il chip sonoro del Game Gear era capace di generare audio in modalit\u00e0 stereo, e tutti i chip presenti nei prodotti Sega avevano un rumore periodico pi\u00f9 lungo di 16 stati, con il risultato che i suoni venivano riprodotti con intensit\u00e0 del 6,25% inferiore rispetto a quelli generati dai chip originali.\nI computer Tandy 1000 usavano dei cloni dell'SN76489 denominati NCR 7496 o NCR 8496, identici al primo tranne che per piccole differenze nel rumore bianco generato.\nVa detto che l'SN76489A \u00e8 identico in tutto e per tutto all'SN76489N in termini di output prodotto, anche se quest'ultimo presenta un pin in ingresso per il missaggio audio (pin 9, \"AUDIO IN\")."}
{"id": "3350435", "revid": "297059", "url": "https://it.wikipedia.org/wiki?curid=3350435", "title": "Enrico di Nassau, Conte Overkirk", "text": ""}
{"id": "3350437", "revid": "297059", "url": "https://it.wikipedia.org/wiki?curid=3350437", "title": "Guido Wald R\u00fcdiger, Conte di Starhemberg", "text": ""}
{"id": "3350439", "revid": "297059", "url": "https://it.wikipedia.org/wiki?curid=3350439", "title": "Luigi Guglielmo, Margravio di Baden", "text": ""}
{"id": "3350442", "revid": "297059", "url": "https://it.wikipedia.org/wiki?curid=3350442", "title": "Henri de Massue, 1\u00ba Conte di Galway", "text": ""}
{"id": "3350443", "revid": "1305772", "url": "https://it.wikipedia.org/wiki?curid=3350443", "title": "Lusarat", "text": "Lusarat (in armeno \u053c\u0578\u0582\u057d\u0561\u057c\u0561\u057f, fino al 1968 \"Khor Virap\" o \"Shikhlar\") \u00e8 un comune dell'Armenia di 2780 abitanti (2008) della provincia di Ararat.\nSul suo territorio \u00e8 situato il monastero di Khor Virap."}
{"id": "3350447", "revid": "599013", "url": "https://it.wikipedia.org/wiki?curid=3350447", "title": "Suore missionarie della Regina degli Apostoli", "text": "Le Suore Missionarie della Regina degli Apostoli (in tedesco \"Missionsschwestern Konigin der Apostel\") sono un istituto religioso femminile di diritto pontificio: i membri di questa congregazione pospongono al loro nome la sigla S.R.A.\nStoria.\nLa congregazione deriva dalla Societ\u00e0 missionaria dell'Immacolata Concezione, fondata nel 1893 da Antonius Maria Bodewig (1839-1915) con il fine di formare e inviare missionari in India; la Societ\u00e0 venne soppressa dalla Santa Sede nel 1905, ma la comunit\u00e0 continu\u00f2 a esistere sotto la direzione di Theodor Innitzer (1875-1955), futuro arcivescovo di Vienna e cardinale.\nIl 1\u00ba luglio 1923 la congregazione venne restaurata con il nome di Societ\u00e0 missionaria della Regina degli Apostoli, comprendente un ramo maschile (sciolto nel 1953) e uno femminile. L'istituto femminile ottenne il pontificio decreto di lode il 7 aprile 1949 e l'approvazione definitiva della Santa Sede il 29 febbraio 1964.\nAttivit\u00e0 e diffusione.\nLe suore si dedicano all'educazione, all'assistenza ai poveri e agli ammalati e ad altre forme di apostolato.\nLa congregazione \u00e8 presente in Europa (Austria, Germania, Slovacchia), in India, nelle Filippine e in Uganda; la sede generalizia \u00e8 a Vienna.\nAlla fine del 2008 la congregazione contava 926 religiose in 124 case."}
{"id": "3350448", "revid": "599013", "url": "https://it.wikipedia.org/wiki?curid=3350448", "title": "Valpolicella (disambigua)", "text": ""}
{"id": "3350449", "revid": "305330", "url": "https://it.wikipedia.org/wiki?curid=3350449", "title": "Premio Linus Pauling", "text": "Il Premio Linus Pauling \u00e8 un premio annuale assegnato dall'American Chemical Society per la chimica. Il premio \u00e8 stato conferito per la prima volta nel 1966 e prende il nome da Linus Pauling."}
{"id": "3350450", "revid": "1318658", "url": "https://it.wikipedia.org/wiki?curid=3350450", "title": "FA Cup 1927-1928", "text": "La FA Cup 1927-1928, \u00e8 stata la 53\u00aa edizione della principale coppa nazionale inglese, nonch\u00e9 della pi\u00f9 antica competizione calcistica del mondo. Il trofeo fu vinto per la sesta volta dal Blackburn Rovers, che nella finale disputata a Wembley, super\u00f2 l'Huddersfield Town con il punteggio di 3-1.\nCalendario.\nIl torneo principale era preceduto da due turni preliminari e quattro turni di qualificazione, mentre la competizione vera e propria, prevedeva sei turni (con i club di First e Second Division che entravano in lizza a partire dal terzo turno), prima di semifinali e finale.\nIn caso di pareggio dopo i novanta minuti, era prevista la ripetizione della gara, invertendo il campo. In caso di ulteriore pareggio si procedeva con altre ripetizioni, in campo neutro, fin quando una squadra non risultava vincitrice.\nLe semifinali e la finale si disputavano tutte in campo neutro."}
{"id": "3350451", "revid": "1603714", "url": "https://it.wikipedia.org/wiki?curid=3350451", "title": "Basilica di Santa Maria degli Angeli (disambigua)", "text": ""}
{"id": "3350452", "revid": "2096950", "url": "https://it.wikipedia.org/wiki?curid=3350452", "title": "Cristina Guerra", "text": "Carriera.\nFiglia di un giornalista della Rai, ha iniziato a lavorare nella televisione di Stato italiana nel 1989, dapprima presso la redazione del Televideo e successivamente alla redazione esteri del TG1 dove \u00e8 stata inviata per la prima Guerra del Golfo.\nIl 21 febbraio 1991 \u00e8 iscritta come giornalista professionista all'Ordine dei Giornalisti del Lazio. Era all'epoca la pi\u00f9 giovane professionista d'Italia, e sicuramente del Tg1, secondo quanto disse uno dei commissari d'esame. Ed \u00e8 rimasta la pi\u00f9 giovane giornalista del TG1 per molto tempo.\nTra il 1992 e il 1994 ha svolto alcune inchieste per la redazione Cronaca del TG1 e ha seguito direttamente gli eventi pi\u00f9 importanti come Tangentopoli e le stragi di Mafia. Dal 1994 \u00e8 approdata a \"Unomattina\" dove si \u00e8 occupata tra l'altro della vicenda Alitalia e di molti temi economici soprattutto di respiro europeo.\nA partire dal 1994 fino al 2013 ha condotto le edizioni mattutine del TG1."}
{"id": "3350454", "revid": "125301020", "url": "https://it.wikipedia.org/wiki?curid=3350454", "title": "FA Cup 1932-1933", "text": "La FA Cup 1932-1933, \u00e8 stata la 58\u00aa edizione della principale coppa nazionale inglese, nonch\u00e8 della pi\u00f9 antica competizione calcistica del mondo. Il trofeo fu vinto per la seconda volta dall', i \"Toffees\" tornati al successo dopo 27 anni, ebbero la meglio sul , che nella finale di Wembley, venne sconfitto con il punteggio di 3-0. \nCalendario.\nIl torneo principale era preceduto da due turni preliminari e quattro turni di qualificazione, mentre la competizione vera e propria, prevedeva sei turni (con i club di First e Second Division che entravano in lizza a partire dal terzo turno), prima di semifinali e finale.\nIn caso di pareggio dopo i novanta minuti, era prevista la ripetizione della gara, invertendo il campo. In caso di ulteriore pareggio si procedeva con altre ripetizioni, in campo neutro, fin quando una squadra non risultava vincitrice.\nLe semifinali e la finale si disputavano tutte in campo neutro."}
{"id": "3350465", "revid": "164044", "url": "https://it.wikipedia.org/wiki?curid=3350465", "title": "Jo Nymo Matland", "text": "Carriera.\nClub.\nNymo Matland ha iniziato la carriera con la maglia del Troms\u00f8, squadra della sua citt\u00e0 natale. Nel 2005, ancora senza presenze ufficiali in prima squadra, \u00e8 stato ceduto in prestito al Tromsdalen. Con il Troms\u00f8, per\u00f2, ha fatto parte della squadra partecipante al trofeo La Manga Cup.\nUna volta rientrato dal prestito, \u00e8 stato titolare nella prima giornata valida per l'Eliteserien 2006: ha giocato l'intera partita contro il Molde, che si \u00e8 imposto per 3-1. Nel 2007, \u00e8 tornato nuovamente al Tromsdalen, sempre con la formula del prestito.\nIn questa stagione, con il Tromsdalen militante in 1. divisjon, ha giocato 14 partite. Il trasferimento del calciatore \u00e8 diventato definitivo a partire dal 2008. Dal 2008 al 2010, il calciatore ha giocato 50 partite con questa maglia e ha messo a referto 9 reti.\nIl 18 novembre 2010 \u00e8 stato reso noto il suo passaggio al Sarpsborg 08, squadra neopromossa nell'Eliteserien 2011. Il 18 marzo 2011 ha esordito in squadra, andando anche a segno nel successo per 3-0 sul Molde.\nIl 14 luglio dello stesso anno \u00e8 stato annunciato il suo trasferimento, a titolo definitivo, all'Aalesund. Il passaggio al nuovo club si sarebbe poi verificato il 1\u00ba agosto, con l'apertura ufficiale del mercato. Ha debuttato il 7 agosto, nella sconfitta per 0-1 contro l'Odd Grenland. Ha contribuito al successo finale nel Norgesmesterskapet 2011. Il 23 aprile 2012 si \u00e8 fratturato la clavicola in allenamento, nel tentativo di eseguire una rovesciata.\nIl 22 dicembre 2014, ha rinnovato il contratto che lo legava all'Aalesund per un'ulteriore stagione. Ha lasciato la squadra al termine del campionato 2015, congedandosi complessivamente con 117 presenze e 10 reti.\nIl 9 dicembre 2015, i belgi dell'Anversa hanno annunciato d'aver ingaggiato il giocatore, che si \u00e8 legato al nuovo club con un contratto valido per i successivi due anni e mezzo. Ha esordito in squadra il 20 febbraio 2016, schierato titolare nella vittoria esterna per 1-2 sul Virton. La squadra ha chiuso la stagione al 3\u00ba posto, con Nymo Matland che ha totalizzato 6 presenze in questa porzione di annata.\nIl 2 agosto 2016, l'Hasselt ha reso noto d'aver ingaggiato Nymo Matland con la formula del prestito.\nIn data 2 agosto, Nymo Matland ha fatto ritorno al Tromsdalen.\nIl 24 luglio 2018, il Tromsdalen ha reso noto il passaggio di Nymo Matland al Brattv\u00e5g.\nIl 1\u00ba agosto 2019 \u00e8 diventato ufficialmente un giocatore dell'HamKam, legandosi al nuovo club con un contratto valido fino al termine della stagione. Il 20 dicembre 2019 ha rinnovato il contratto per un'altra stagione. Il 18 gennaio 2021 ha ulteriormente prolungato l'accordo con il club, per un'altra stagione.\nIl 5 agosto 2021 \u00e8 passato al Lyn.\nNazionale.\nHa totalizzato 18 presenze, con una marcatura all'attivo, con la maglia delle Nazionali giovanili norvegesi.\nStatistiche.\nPresenze e reti nei club.\n\"Statistiche aggiornate al 17 dicembre 2021.\""}
{"id": "3350469", "revid": "219355", "url": "https://it.wikipedia.org/wiki?curid=3350469", "title": "E. J. Corey", "text": ""}
{"id": "3350470", "revid": "1228162", "url": "https://it.wikipedia.org/wiki?curid=3350470", "title": "Cima della Caldiera", "text": "La Cima della Caldiera (\"Thor-helle\" o pi\u00f9 semplicemente \"Thor\" in cimbro), \u00e8 una montagna delle Alpi alta 2124\u00a0m e si trova nella parte settentrionale dell'Altopiano dei Sette Comuni, in provincia di Vicenza. \nDurante la Grande Guerra, nella cartografia austriaca la montagna era indicata col nome di Cima Maora.\nToponimo.\nIl suo vecchio nome, \"Monte Toro\", nasce da una storpiatura dell'antico nome cimbro della montagna, \"Thor\", divinit\u00e0 scandinava a cui era stata dedicata la montagna analogamente con quanto avvenne per altre cime dei Sette Comuni (ad esempio Cima XII).\nPrima guerra mondiale.\nCima della Caldiera \u00e8 stata interessata da importantissimi eventi bellici durante la Prima guerra mondiale. Si trova infatti posta a ridosso del Monte Ortigara, separato da quest'ultimo dal promontorio del Monte Campanaro.&lt;br&gt;\nNell'estate del 1917 la 19\u00aa compagnia del 5\u00ba reggimento Minatori costru\u00ec al di sotto dell'anticima della Caldiera un imponente osservatorio in caverna tuttora visitabile. Sulla quota 2109 della Caldiera vi si trovano inoltre i resti dell\"'osservatorio Torino\", denominato in codice militare \"ELSA G\".\nIl 6 ottobre 1917 un colpo di artiglieria sparato dalla Cima della Caldiera colp\u00ec a morte il comandante della 6\u00aa Divisione di Fanteria A.U. di Graz, Artur Edler von Mecenseffy, che si trovava nei pressi della base logistica di Campo Gallina.\nCaratteristiche.\nDalla sommit\u00e0 della cima si pu\u00f2 scorgere l'orizzonte di tutte le Alpi Orientali, dalle Dolomiti di Brenta alle Pale di San Martino."}
{"id": "3350471", "revid": "282094", "url": "https://it.wikipedia.org/wiki?curid=3350471", "title": "Adelaide Bono", "text": ""}
{"id": "3350473", "revid": "125345234", "url": "https://it.wikipedia.org/wiki?curid=3350473", "title": "FA Cup 1933-1934", "text": "La FA Cup 1933-1934, \u00e8 stata la 59\u00aa edizione della principale coppa nazionale inglese, nonch\u00e8 della pi\u00f9 antica competizione calcistica del mondo. Il trofeo fu vinto per la seconda volta dal , finalista nella precedente edizione. I \"Cityzens\" tornati al successo dopo 30 anni, prevalsero sul , sconfitto nella finale di Wembley, con il punteggio di 2-1. \nCalendario.\nIl torneo principale era preceduto da due turni preliminari e quattro turni di qualificazione, mentre la competizione vera e propria, prevedeva sei turni (con i club di First e Second Division che entravano in lizza a partire dal terzo turno), prima di semifinali e finale.\nIn caso di pareggio dopo i novanta minuti, era prevista la ripetizione della gara, invertendo il campo. In caso di ulteriore pareggio si procedeva con altre ripetizioni, in campo neutro, fin quando una squadra non risultava vincitrice.\nLe semifinali e la finale si disputavano tutte in campo neutro."}
{"id": "3350492", "revid": "767487", "url": "https://it.wikipedia.org/wiki?curid=3350492", "title": "Kjetil Berge", "text": "Carriera.\nClub.\nBerge inizi\u00f2 la carriera professionistica con la maglia del Kjels\u00e5s, squadra per cui esord\u00ec nella Adeccoligaen in data 30 aprile 2004, giocando da titolare l'incontro in casa dello Str\u00f8msgodset, perso due a zero. In questa squadra, collezion\u00f2 29 apparizioni totali in due stagioni.\nNel 2002 pass\u00f2 al L\u00f8renskog, dove rimase fino al 2004. Nel 2005 torn\u00f2 a giocare nella Adeccoligaen, ma stavolta con la maglia dello Skeid: debutt\u00f2 per il nuovo club il 10 luglio, giocando da titolare nella sconfitta per uno a zero contro lo Str\u00f8msgodset. L'11 settembre dello stesso anno, arriv\u00f2 la prima rete per lo Skeid: fu suo il gol del momentaneo uno a zero nel successo per tre a uno sul L\u00f8v-Ham.\nNel 2008, pass\u00f2 al Sarpsborg Sparta: l'esordio ufficiale in squadra fu datato 6 aprile, nella sconfitta per due a zero in casa dello H\u00f8dd. Dal 2009, il club cambi\u00f2 il nome in Sarpsborg 08 e, nel 2010, conquist\u00f2 la promozione nella Tippeligaen.\nLa sua squadra preferita \u00e8 il Liverpool, mentre il suo calciatore preferito \u00e8 Steven Gerrard."}
{"id": "3350495", "revid": "15756", "url": "https://it.wikipedia.org/wiki?curid=3350495", "title": "Rinascimento siciliano", "text": "Il Rinascimento in Sicilia rappresenta il progressivo sviluppo della cultura e dell'arte rinascimentale nell'isola, a partire dai suoi centri di diffusione Firenze, Roma e Napoli, e i conseguenti esiti artistici che rappresentarono spesso un compromesso tra il classicismo rinascimentale, il substrato culturale tardo medievale e gli influssi fiamminghi e gotici. Infatti Messina, citt\u00e0 che aveva avuto legami commerciali con la lega anseatica, svilupp\u00f2 un forte legame culturale con i fiamminghi oltre alla migrazione di maestranze fiamminghe che si insediarono in Sicilia. Questa forte presenza fiamminga prosegui anche nei secoli successivi. Nel XV e XVI secolo il Regno di Sicilia prima fece parte di quella sorta di confederazione dinastica facente capo alla Corona d'Aragona e poi entr\u00f2 a far parte dell'Impero Spagnolo di Carlo V e dei suoi successori.\nLa storia del lento affermarsi del linguaggio rinascimentale nell'isola si pu\u00f2 far iniziare convenzionalmente nel decennio tra 1460 e 1470 con la presenza in Sicilia di Antonello da Messina, Francesco Laurana e Domenico Gagini, a volte presenti contemporaneamente negli stessi luoghi, con reciproche influenze.\nPremessa storiografica.\nFino a pochi anni fa la storiografia artistica, e non solo, concordava nel considerare in condizione isolata ed emarginata la cultura siciliana durante la fase storica del Vicereame, tardando cos\u00ec a studiare l'arte prodotta in Sicilia durante il Rinascimento e oltre. In tale pregiudizio ha pesato il pensiero ottocentesco risorgimentale, teso a dimostrare l'interruzione dei rapporti tra la cultura italiana e la Sicilia dal periodo del Vespro, fino al XIX secolo. Tale pregiudizio \u00e8 sopravvissuto fino al XX secolo e ha condizionato la comprensione dei fenomeni artistici. Infatti da tale assunto ne conseguiva il constatare la povert\u00e0 dell'arte siciliana.\nNegli ultimi decenni del secolo XX la constatazione che i fenomeni artistici siciliani, e di altre regioni meridionali, erano in gran parte ancora da scoprire e le ricerche storiche relative ai complessi rapporti tra l'isola e tutto il Mediterraneo tra XV e XVIII secolo, hanno portato ad una revisione storiografica profonda, rimasta per\u00f2 a livello specialistico e settoriale.\nI primi studi e le prime rivalutazioni hanno interessato il periodo barocco, ma successivamente gli studi hanno ampliato molto il panorama artistico del periodo rinascimentale, in Sicilia e in genere nell'Italia meridionale, caratterizzato dall'immigrazione in Sicilia di numerosi artisti dalla penisola e dalla formazione di importanti botteghe locali.\nLa scomparsa delle opere.\nVa rilevato come, nella sottovalutazione delle espressioni artistiche siciliane del periodo rinascimentale, abbia contato la sostanziale distruzione di opere e testimonianze ad opera dei terremoti. Particolarmente labile \u00e8 la persistenza delle testimonianze presenti nella citt\u00e0 e nell'area di Messina (terremoti del 1562, 1649, 1783, 1894 e 1908) che pure rappresent\u00f2 la realt\u00e0 territoriale pi\u00f9 aperta alle novit\u00e0, per il ruolo trainante nei commerci e nell'economia, ma anche in altre aree dell'isola come il Val di Noto (terremoti del 1542, 1693, 1757, 1848).\nLa ricostruzione di un panorama completo della produzione artistica e soprattutto architettonica risulta pertanto problematica e la storiografia artistica, soprattutto per l'architettura, si frammenta davanti ad innumerevoli opere scomparse o drammaticamente mutate. Esemplare al riguardo \u00e8 la produzione architettonica di Andrea Calamech e Camillo Camilliani, praticamente annullata.\nTali lacune riguardano anche le testimonianze documentarie di archivio, anch'esse disperse a causa di terremoti o incuria. Come causa della frammentazione del percorso storico, soprattutto architettonico, si devono annoverare anche incendi e soprattutto il sovrapporsi dei rinnovamenti stilistici che ebbe particolare sviluppo nel XVIII e che pu\u00f2 essere esemplificato nella distruzione dell'opera manifesto del Cinquecento siciliano: la tribuna della Cattedrale di Palermo di Antonello Gagini. Oltre all'azione distruttiva dei terremoti, \u00e8 da tenere presente che, a differenza della situazione attuale, la Sicilia \u00e8 stata, fino a due secoli addietro un crocevia commerciale e culturale. Ci\u00f2 ha causato una dispersione dei manufatti artistici e di intere collezioni fuori dalla regione se non, pi\u00f9 frequentemente, fuori dall'attuale territorio italiano, come testimoniato dalle vicende note delle collezioni tardo rinascimentali e seicentesche.\nL'umanesimo letterario.\nLa Sicilia partecip\u00f2 alla cultura umanistica rinascimentale con un gran fervore di studi del greco, del latino, dell'arabo e dell'ebraico e con una intensa ricerca di codici antichi. Intellettuali siciliani come Antonio Beccadelli detto il Panormita, Lucio Marineo Siculo, Giovanni Aurispa, Antonio Cassarino, Pietro Ranzano, operarono e furono conosciuti anche fuori della Sicilia, ma non incisero profondamente sulla cultura isolana e sulla produzione artistica.\nA Messina fu attivo a lungo Costantino Lascaris e per breve tempo anche Pietro Bembo, a riprova della particolare vivacit\u00e0 culturale della citt\u00e0.\nQuattrocento.\nL'inizio del XV secolo \u00e8 caratterizzato in Sicilia dall'influenza franco-provenzale e pisano-senese sulla cultura artistica figurativa che trovano la massima espressione nell'affresco del \"Trionfo della Morte\" capolavoro tardo gotico. Gli artisti maggiori del periodo sono Gaspare da Pesaro e il figlio Guglielmo Pesaro.\nIn architettura l'intensa attivit\u00e0 edilizia \u00e8 caratterizzata dall'adesione a forme tardogotiche con l'impronta iberica (soprattutto nel Val di Noto), e la persistenza di decorazioni e schemi planimetrici che si ripetono dall'epoca normanna.\nPalermo e Messina, le due principali citt\u00e0, attraversavano nel XV secolo una fase di crescita demografica ed economica grazie alla presenza del porto e di numerose comunit\u00e0 di mercanti pisani, veneziani, lombardi, genovesi. Anche la struttura sociale cittadina si rinnovava con una classe di funzionari e commercianti che si affiancava alla nobilt\u00e0 costruendo palazzi e cappelle gentilizie e richiedendo raffinati manufatti di grande pregio.\nTali premesse, grazie anche all'arrivo di numerosi artisti dalla penisola, e all'influenza dell'ambiente artistico napoletano del periodo di Alfonso II, consentirono il rinnovamento del linguaggio artistico in Sicilia.\nAntonello e la pittura.\nLa figura che giganteggia nel panorama culturale del primo Rinascimento in Sicilia \u00e8 Antonello da Messina che con la sua ricca formazione, tra Napoli e Venezia (forse Milano) e, non in modo diretto, le Fiandre, dimostra la circolazione d'idee che caratterizzava l'epoca. I suoi lavori per le committenze isolane e il suo definitivo ritorno in patria (dopo l'esperienza veneziana) nel 1476, rappresentarono il primo affermarsi nell'isola della pittura rinascimentale, grazie anche ad un'affollata bottega che introdusse nella produzione tradizionale il nuovo gusto per la figura umana, il genere pittorico del ritratto e un nuovo ruolo dell'artista non pi\u00f9 solo anonimo artigiano. Tra i suoi famigliari che continueranno la bottega (il figlio Iacobello e i nipoti Antonio di Saliba, Pietro di Saliba e Salvo d'Antonio) e tra i suoi allievi e seguaci diretti e indiretti (Alessandro Padovano, Giovanni Maria Trevisano, Giovannello da Itala, Marco Costanzo, Antonino Giuffr\u00e9, Alfonso Franco, Francesco Pagano), alcuni dei quali furono attivi anche in Veneto, nessuno divenne un grande artista, ma la loro produzione, che comprendeva anche copie di Antonello, si diffuse in Sicilia e Calabria, dove sono molte le opere della scuola di Antonello, anche se di difficile attribuzione, vista la mancanza di studi su molti pittori della sua cerchia.\nIl pi\u00f9 evoluto degli antonelliani fu Salvo d'Antonio che aggiorn\u00f2 il suo stile con influssi non soltanto veneziani ma anche ferraresi.\nPalermo l'ambiente pittorico fu meno vivace e gli artisti maggiori sul finire del secolo furono Tommaso De Vigilia, attardato su motivi catalani, e Riccardo Quartararo, formatosi a Napoli, che influenz\u00f2 molti artisti locali minori.\nI Gagini, Laurana e la scultura a Palermo.\nLa scultura rinascimentale giunse invece in Sicilia per opera di Francesco Laurana che oper\u00f2 in Sicilia per alcuni anni a partire dal 1466. Apr\u00ec una bottega a Palermo influenzando molti artisti (Domenico Pellegrino, Pietro de Bonitate, Iacopo de Benedetto) diffondendo le forme del primo Rinascimento.\nIl luogo che meglio rappresenta questo momento cruciale per l'arte siciliana \u00e8 la chiesa di San Francesco d'Assisi in cui Laurana e Pietro da Bonitate realizzarono nella cappella Mastrantonio pienamente rinascimentale.\nNella stessa chiesa \u00e8 presente seppure rimaneggiata la tomba di Antonello Speciale attribuito da alcuni a Laurana ma pi\u00f9 probabilmente attribuita a Domenico Gagini.\nEntrambi gli artisti provenivano da Napoli dove avevano lavorato all'Arco trionfale del Castel Nuovo in un cantiere importante per molti artisti e determinante per l'arte rinascimentale nell'Italia meridionale.\nInfatti nel 1463, dopo essere stato forse allievo di Brunelleschi, e aver lavorato a Napoli insieme a Laurana e altri, era giunto in Sicilia Domenico Gagini, che sull'isola si ferm\u00f2 e dette vita ad una bottega e ad una dinastia di scultori che caratterizz\u00f2 a lungo la scultura siciliana. Import\u00f2 sull'isola i vari influssi culturali che avevano caratterizzato la sua formazione e perfino l'uso del marmo di Carrara. La sua prima attivit\u00e0 nell'isola \u00e8 legata alla chiesa di San Francesco (altare di San Giorgio e il drago) dove era attivo anche il Laurana e che rappresenta quindi un luogo chiave per l'introduzione del gusto rinascimentale nell'isola.\nOltre ai Gagini molti marmorari lombardi (tra cui Gabriele di Battista, anch'esso proveniente da Napoli) e toscani aprirono le loro botteghe in Sicilia, soprattutto a Palermo e Messina. I marmorari di Palermo (molti erano carraresi) si costituirono in corporazione nel 1487.\nLa loro attivit\u00e0 dette vita all'esecuzione di altari, portali, finestre, colonne che aggiornarono, sia pure in modo episodico, il linguaggio decorativo dell'architettura, secondo le richieste sempre pi\u00f9 pressanti della committenza, ma facendo convivere l'architettura tardogotica con la scultura architettonica rinascimentale.\nLa scultura a Messina.\nTra gli artisti pi\u00f9 interessanti attivi a Messina Giorgio da Milano, Andrea Mancino, Bernardino Nobile e il carrarese Giovan Battista Mazzolo, titolare di un'importante bottega, a cui si affianc\u00f2 il messinese Antonio Freri (attivo anche a Catania), senza contare la presenza del Antonello Gagini, figlio di Domenico, a Messina tra il 1498 e il 1507.\nCome a Palermo questi artisti toscani e lombardi portarono in citt\u00e0 e nelle aree circostanti fino alla Calabria, il ricco repertorio delle decorazioni architettoniche classiciste. Tuttavia per tutto il XV secolo, nonostante alcune interpretazioni oggi superate, l'architettura continu\u00f2 a seguire la tradizione tardogotica nonostante la presenza di episodi decorativi rinascimentali. Tuttavia occorre rilevare come le distruzioni degli eventi sismici abbiano alterato la possibilit\u00e0 di indagare compiutamente tale periodo.\nEsempi del rapporto dialettico tra architettura e scultura possono essere citati i portali rinascimentali della chiesa madre di Santa Lucia del Mela (fine del XV secolo), attribuito a Gabriele di Battista e il portale laterale della chiesa madre di Mistretta, (1494), attribuito a Giorgio da Milano.\nArchitettura.\nIl rinnovamento del linguaggio quindi non coinvolse subito l'intero organismo edilizio.\nIl principale architetto siciliano del Quattrocento fu infatti Matteo Carnilivari che utilizz\u00f2 un linguaggio personale con ancora elementi gotici e catalani, come nella Chiesa di Santa Maria della Catena a Palermo. Il suo prestigio di costruttore fu uno degli ostacoli all'affermazione del linguaggio rinascimentale, al di fuori del repertorio decorativo dei marmorari.\nOltre alle poche tracce lasciate da Laurana, si pu\u00f2 ricercare, alla fine del XV secolo, il linguaggio rinascimentale solo in episodi minori come la cappella Ventimiglia nella chiesa di San Francesco a Castelbuono.\nCaratteri permanenti.\nSi configurano fin dal XV secolo alcuni caratteri permanenti della cultura siciliana del periodo: il ruolo preminente del clero come committenza; la presenza di molti artisti appartenenti ad ordini religiosi, spesso formatisi all'interno degli ordini; le differenze artistiche e culturali tra le grandi citt\u00e0 dell'isola (Messina e Palermo, ma anche Catania e Siracusa); l'arrivo da fuori di artisti; i viaggi di formazione degli artisti locali in una circolarit\u00e0 di uomini, opere e conoscenze.\nPrimo Cinquecento.\nEpisodi rinascimentali in architettura.\nIl progressivo assorbimento di elementi del classicismo rinascimentale in architettura procedette lentamente e si concretizz\u00f2 soprattutto in modo episodico come la sacrestia del duomo di Siracusa o in piccole costruzioni come le cappelle a pianta centrale addossate all'edificio di culto.\nTra queste si ricordano la cappella Naselli in San Francesco a Comiso, la cappella dei Confrati in Santa Maria di Betlem a Modica, la cappella della Dormitio Virginis in Santa Maria delle Scale a Ragusa. la cappella dei Marinai nella chiesa dell'Annunziata a Trapani, opera di Gabriele di Battista.\nIn stile rinascimentale vennero realizzate la facciata del duomo di Siracusa, distrutta nel terremoto del 1693, la grandiosa tribuna della cattedrale di Palermo di Antonello Gagini, andata distrutta alla fine del XVIII secolo, probabilmente l'opera pi\u00f9 significativa del Rinascimento in Sicilia la cui costruzione durer\u00e0 diversi decenni, dal 1510 al 1574, e che dopo la morte di Antonello nel 1537, sar\u00e0 completata dai figli Antonino, Giacomo e Vincenzo.\nAd Antonello Gagini si deve probabilmente anche il progetto della chiesa di Santa Maria di Porto Salvo che nonostante l'uso di alcuni archi acuti introdotti dai costruttori locali, presenta una spazialit\u00e0 pienamente rinascimentale.\nLa pittura.\nNel 1517 arriv\u00f2 a Palermo il dipinto di Raffaello \"Andata al Calvario\" (poi denominato lo \"Spasimo di Sicilia\") che influenz\u00f2 molti artisti, sia pittori che scultori. Quasi contemporaneamente, dal 1519 fu attivo in citt\u00e0 Vincenzo da Pavia. In tal modo fu introdotta in citt\u00e0 la \"maniera\" moderna, pur in un ambiente ancora abbastanza legato a modi quattrocenteschi.\nGi\u00e0 nella prima fase del secolo arrivarono in Sicilia diversi artisti provenienti da Napoli come Mario da Laurito. Il flusso degli artisti non fu a senso unico e pittori siciliani furono attivi fuori dall'isola: Giacomo Santoro a Roma e Spoleto, Tommaso Laureti a Roma e Bologna.\nAltri pittori manieristi provenienti dalla penisola furono attivi a Palermo, come Orazio Alfani.\nTra gli artisti siciliani della prima met\u00e0 del secolo Vincenzo degli Azani.\nNei primi due decenni del XVI secolo soggiorn\u00f2 due volte a Messina Cesare da Sesto portandovi uno stile tra Raffaello e Leonardo che influenzer\u00e0 l'ambiente artistico della citt\u00e0 e in particolare Girolamo Alibrandi, artista molto conosciuto alla sua epoca ma di cui restano poche opere e scarse notizie.\nNel 1529, dopo il Sacco di Roma, si stabilisce a Messina, dove rester\u00e0 fino alla morte, Polidoro da Caravaggio, che introduce in Sicilia i modi figurativi romani raffaelleschi, adattando per\u00f2 la propria pittura, a contatto con la religiosit\u00e0 devozionale tipica dell'isola, accentuando il patetismo dei personaggi. Polidoro collabor\u00f2 agli allestimenti effimeri predisposti per l'ingresso di Carlo V a Messina nel 1535, avvenimento che non manc\u00f2 di rappresentare un momento di profonda innovazione della cultura figurativa. L'allievo pi\u00f9 importante di Polidoro fu Deodato Guinaccia attivo a lungo a Messina. Una folta schiera di manieristi siciliani andranno ad operare anche a Napoli, simmetricamente ai manieristi napoletani attivi in Sicilia. Tra gli artisti siciliani Stefano Giordano.\nLa scultura tra rinascimento e manierismo.\nLa scultura del XVI secolo in Sicilia conferm\u00f2 un ruolo trainante nella decisiva svolta dal tardo Gotico al Rinascimento. Tale evoluzione presenta caratteri diversi tra Messina e il resto dell'isola. A Palermo infatti opera per tutto il secolo e oltre, la bottega dei Gagini con una produzione che alterna opere ripetitive di bottega e committenze di prestigio che interessano anche tipologie scultoree tipiche dell'isola, come i tabernacoli marmorei affiancati da angeli.\nL'esponent\u00e8 pi\u00f9 importante della bottega \u00e8 Antonello, figlio di Domenico, console dei marmorari di Palermo, artista dalla complessa formazione culturale che lo port\u00f2 anche a Roma, a fianco di Michelangelo e che comunque lavor\u00f2 anche a Messina. La sua aggiornata formazione gli consent\u00ec di superare gli stilemi derivati da Laurana e dal padre Domenico che erano diventati ormai una maniera.\nNella bottega dei Gagini, oltre ad esponenti della famiglia, lavorarono tanti artisti tra cui Giuliano Mancino, Antonio e Bartolomeo Berrettaro, Vincenzo Carrara, Fedele Da Corona.\nA Messina invece si assiste all'arrivo di numerosi e importanti scultori toscani, che dominano il panorama culturale della citt\u00e0 per un lungo periodo, diffondendo lo stile manierista non solo in Sicilia, ma anche in Calabria.\nGiovanni Angelo Montorsoli, allievo di Michelangelo, dopo un lungo vagare si stabil\u00ec a Messina dal 1547 al 1557, lasciando numerosi seguaci, come Giuseppe Bottone, e opere importanti come la Fontana di Orione e la Fontana del Nettuno.\nMartino Montanini, a Messina dal 1547 al 1561, collaboratore del Montorsoli e suo successore come capostro del Duomo, dove scolp\u00ec statue, oggi perdute.\nAndrea Calamech, allievo di Bartolomeo Ammannati, si stabil\u00ec in citt\u00e0 nel 1563 e fu a capo di un'importante bottega che comprendeva il figlio Francesco il nipote Lorenzo Calamech e il genero Rinaldo Bonanno.\nAltri scultori manieristi, soprattutto toscani, presenti in Sicilia per periodi pi\u00f9 o meno lunghi furono Michelangelo Naccherino e Camillo Camilliani.\nOltre che la scultura marmorea continua anche la tradizione della scultura in stucco e di quella in legno che dar\u00e0 gli esiti pi\u00f9 sorprendenti nel XVII secolo.\nSecondo Cinquecento.\nQuale che sia stata l'adesione della Sicilia alle forme rinascimentali, nei tempi pi\u00f9 o meno in ritardo e nei modi pi\u00f9 o meno condizionati dalle tradizioni preesistenti, nella seconda met\u00e0 del secolo l'isola si trova perfettamente aggiornata al panorama artistico della penisola e in particolare di Roma, recependone tutta la complessit\u00e0 fatta di tardo manierismo, classicismo, temi della Controriforma e tanto altro.\nIn tale epoca le novit\u00e0 continuano ad essere portate da artisti e architetti immigrati in Sicilia dai principali centri artistici italiani. Dopo questo periodo tale fenomeno si ferma e i principali artisti attivi in Sicilia nel XVII secolo sono nativi dell'isola, formatesi spesso a Roma, come comunque comincia ad essere gi\u00e0 dalla seconda met\u00e0 del XVI secolo.\nL'architettura manierista.\nGiovanni Angelo Montorsoli e soprattutto Andrea Calamech furono utilizzati dalle autorit\u00e0 cittadine nel ruolo non solo di scultori, ma anche di architetti introducendo cos\u00ec a Messina il classicismo manierista, in opere oggi scomparse come il Palazzo Reale e l'Ospedale Maggiore di Calamech.\nIl manierismo in architettura trov\u00f2 anche interpreti siciliani tra i quali Natale Masuccio progettista, tra l'altro, del Monte di Piet\u00e0 di Messina di cui rimane un portale caratterizzato dall'ordine rustico e Jacopo Del Duca allievo di Michelangelo e attivo a Roma dove complet\u00f2 alcune opere del maestro. Ritornato in patria nel 1588 fu attivo per un decennio a Messina dove venne nominato architetto della citt\u00e0, succedendo al Calamech e realizz\u00f2 diverse opere, quasi tutte distrutte da terremoti, ma importanti per i successivi sviluppi dell'architettura siciliana.\nLa pittura verso il barocco.\nla pittura siciliana del secondo XVI secolo risulta aggiornata a tutte le varie tendenze della cultura figurativa italiana, ma non presenta grandi personalit\u00e0. I pittori pi\u00f9 importanti sono Antonio Catalano, Giuseppe Spatafora, Antonio Ferraro, Giuseppe d'Alvino.\nNel corso della seconda met\u00e0 secolo arrivarono in Sicilia artisti dai diversi modi stilistici tra cui, lo spagnolo Juan de Matta, attivo nella prima met\u00e0 del secolo, il fiammingo Simone de Wobreck, attivo in Sicilia dal 1557 al 1587, il romano Orazio Borgianni nell'ultimo decennio, prima di trasferirsi in Spagna."}
{"id": "3350497", "revid": "2167671", "url": "https://it.wikipedia.org/wiki?curid=3350497", "title": "Nino Tamassia", "text": "Biografia.\nNacque a Revere, da Serafino ed Elisa Malagola. Ebbe una sorella, di nome Pia, e un fratello maggiore, il medico Arrigo Tamassia.\nStudi e carriera accademica.\nDopo la laurea in Giurisprudenza all'Universit\u00e0 degli Studi di Pavia, fu avviato da Pasquale Del Giudice agli studi di storia del diritto, che perfeziono con Rudolph Sohm all'Universit\u00e0 di Strasburgo. Dopo la libera docenza conseguita a Pavia, Tamassia fu professore ordinario di Storia del diritto italiano all'Universit\u00e0 degli Studi di Parma dal 28 novembre 1886, e presso l'Universit\u00e0 di Pisa dal 13 maggio 1888. Dall'8 agosto 1895 fu ordinario della stessa materia all'Universit\u00e0 degli Studi di Padova, della cui Facolt\u00e0 di Giurisprudenza fu preside dal 1910 al 1919. dei suoi anni in questa universit\u00e0 che il suo allievo Alberto Trabucchi narrava il seguente episodio occorso durante una lezione in aula: una studentessa (poche all'epoca) sorrise durante una lezione e Tamassia la cacci\u00f2 dalla lezione dicendo \"e si ricordi signorina, nessuno ha mai riso in faccia a Nino Tamassia!\"\nFu uno specialista del diritto barbarico e medievale, il cui originale contributo fu teso a chiarire i rapporti esistenti con la tradizione del diritto romano, ridimensionando, in molti casi, il peso attribuito al diritto germanico dalla tradizione scientifica tedesca di cui, nell'ateneo patavino, era importante esponente il professor Francesco Schupfer.\nAttivit\u00e0 politica.\nNino Tamassia fu politicamente impegnato, schierandosi decisamente su posizioni interventiste in occasione del primo conflitto mondiale, a cui prese parte attivamente. Il 6 ottobre 1919, nella XXV Legislatura, fu nominato Senatore del Regno d'Italia da Vittorio Emanuele III.\nFamiglia.\nNino Tamassia spos\u00f2 Margherita Centazzo, da cui ebbe una figlia di nome Mirelia. Nel 1943, l'abitazione padovana della famiglia del senatore, in via dell'Ospedale 10, offr\u00ec per breve tempo un nascondiglio al latinista e antifascista Concetto Marchesi, suo vecchio amico, in attesa di fuggire a Milano, per riparare infine in Svizzera."}
{"id": "3350500", "revid": "38498876", "url": "https://it.wikipedia.org/wiki?curid=3350500", "title": "Giovanni Tamassia", "text": ""}
{"id": "3350512", "revid": "86599", "url": "https://it.wikipedia.org/wiki?curid=3350512", "title": "Osservatorio di Saji", "text": "L'osservatorio di Saji \u00e8 un osservatorio astronomico giapponese situato per l'appunto a Saji, vicino Tottori nell'omonima prefettura, alle coordinate . Il suo codice MPC \u00e8 \"867 Saji Observatory\". \n\u00c8 stato realizzato dalla comunit\u00e0 di Saji nel 1994 che si \u00e8 anche data una politica locale mirata a ridurre l'inquinamento luminoso per favorire l'osservabilit\u00e0 del cielo notturno. L'osservatorio \u00e8 dotato di un telescopio riflettore con lunghezza focale di 1030mm.\nIl Minor Planet Center gli accredita la scoperta di ventidue asteroidi, effettuate tra il 1995 e il 2001.\nGli \u00e8 stato dedicato l'asteroide 8738 Saji."}
{"id": "3350516", "revid": "92723", "url": "https://it.wikipedia.org/wiki?curid=3350516", "title": "Aggettivi spagnoli", "text": "Gli aggettivi spagnoli di solito seguono il nome al quale si accompagnano, concordando con il numero (singolare/plurale) e il genere (maschile/femminile).\nGli aggettivi spagnoli sono molto affini ai sostantivi e spesso sono intercambiabili con essi. Come succede per l'italiano, un aggettivo pu\u00f2 prendere l'articolo ed essere usato come sostantivo.\nConcordanza.\nGli aggettivi nello spagnolo possono in massima parte dividersi in due grandi gruppi: quelli terminati in \"o\" e quelli che non lo sono. Il primo gruppo di solito concorda con genere e numero, mentre il secondo in genere solo con il numero. Diamo qui di seguito alcuni esempi:\nAbbiamo cos\u00ec le terminazioni -o (sing. m.), -a (sing. f.), -os(pl. m.) e -as (pl. f.). Per esempio la forma della parola \"fr\u00edo\" (\"freddo\") cos\u00ec come appare nel dizionario corrisponde a quella singolare maschile. In base alla concordanza avremo:\nEcco alcuni aggettivi comuni nelle loro forme:\nDiagramma per l'identificazione degli aggettivi\n Gli aggettivi terminano in \"o\"?\n / \\\n Si No\n / \\ / \\\n Maschile? Femminile? Singolare? Plurale\n (Nessun mutamento) (\"o\" diventa \"a\") (Nessun / \\\n mutamento) / \\\n \\ / / \\\n Plurale / \\\n (aggiunge \"s\") / \\\n Termina in Termina in\n vocale? consonante?\n (aggiunge \"s\") (aggiunge \"es\")\nEcco alcuni aggettivi comuni che concordano solo con il numero:\nLa divisione in questi due gruppi \u00e8 tuttavia una generalizzazione. Ci sono molti casi tra cui lo stesso aggettivo \"espa\u00f1ol\" che pur non terminando in \"o\", prendono comunque una \"a\" al femminile ed hanno le solite quattro forme (\"espa\u00f1ol, espa\u00f1ola, espa\u00f1oles, espa\u00f1olas\"). Ci sono d'altra parte aggettivi che non hanno nessuna concordanza (in genere si tratta di prestiti da altre lingue, come il francese \"beige\" (ispanizzato in \"beis\").\nAggettivi che mutano significato.\nAlcuni aggettivi cambiano significato a seconda se la loro posizione \u00e8 prima o dopo il sostantivo.\nIl superlativo.\nPer intensificare l'idea espressa dall'aggettivo, invece di mettere \"muy\" (\"molto\") davanti ad esso, si pu\u00f2 usare, come succede per la lingua italiana, una forma speciale chiamata superlativa, tramite l'aggiunta del suffisso \"-\u00edsimo\" (-issimo).\n(*) Queste due forme recano il significato originale del superlativo: non \"molto\", ma \"il massimo, il pi\u00f9\".\nL'applicazione del suffisso \"-\u00edsimo\" ai sostantivi non \u00e8 molto frequente, ma esiste comunque il famoso caso del general\u00edsimo.\nCome succede nell'inglese e in altre lingue che ne subiscono l'influenza, nel linguaggio giovanile un superlativo pu\u00f2 venire ad essere formato dal prefisso \"super-\", o talvolta \"hiper-\", \"ultra-\", \"re-\" o \"requete-\". Possono essere scritti a mo' di avverbi separati dalla parola."}
{"id": "3350517", "revid": "287204", "url": "https://it.wikipedia.org/wiki?curid=3350517", "title": "9212 Kanamaru", "text": "9212 Kanamaru \u00e8 un asteroide della fascia principale. Scoperto nel 1995, presenta un'orbita caratterizzata da un semiasse maggiore pari a 2,3245226\u00a0UA e da un'eccentricit\u00e0 di 0,0961178, inclinata di 5,72385\u00b0 rispetto all'eclittica.\nL'asteroide \u00e8 dedicato all'architetto giapponese Naomiki Kanamaru progettista di osservatori astronomici."}
{"id": "3350530", "revid": "161273", "url": "https://it.wikipedia.org/wiki?curid=3350530", "title": "P/2005 T4", "text": ""}
{"id": "3350535", "revid": "767487", "url": "https://it.wikipedia.org/wiki?curid=3350535", "title": "Joacim Heier", "text": "Carriera.\nGiocatore.\nClub.\nHeier inizi\u00f2 la carriera professionistica con la maglia del Moss, squadra per cui debutt\u00f2 nella Adeccoligaen in data 9 aprile 2006, giocando da titolare nella sconfitta per uno a zero in casa del Kongsvinger.\nRimase in squadra fino al 2007, quando pass\u00f2 al Sarpsborg: gioc\u00f2 il primo match il 6 maggio, quando fu titolare nella sconfitta casalinga per due a uno contro il Raufoss. Nel 2008, il club cambi\u00f2 il nome in Sarpsborg Sparta e, nel 2010, divent\u00f2 Sarpsborg 08.\nProprio nel 2010, per\u00f2, Heier pass\u00f2 al Sandefjord, squadra militante nella Tippeligaen. Esord\u00ec nella nuova squadra in un match valido per l'edizione stagionale della Coppa di Norvegia, vinto per uno a zero sullo Hasle-L\u00f8ren. Il 1\u00ba agosto gioc\u00f2 anche il primo incontro nella massima divisione norvegese, difendendo i pali della sua squadra nel pareggio a reti inviolate in casa del Viking. Gioc\u00f2 in totale 9 partite nel campionato 2010.\nNel 2011 torn\u00f2 al Sarpsborg 08, appena promosso nella Tippeligaen. Il 28 marzo 2012 si trasfer\u00ec al Kvik Halden, in cambio di Frode Larsen.\nNazionale.\nNel 2007, Heier gioc\u00f2 due partite per la : debutt\u00f2 nel pareggio per zero a zero contro la .\nDopo il ritiro.\nL'8 dicembre 2016, Heier \u00e8 stato nominato nuovo amministratore delegato del Fredrikstad."}
{"id": "3350555", "revid": "827882", "url": "https://it.wikipedia.org/wiki?curid=3350555", "title": "Zongzi", "text": "Lo zongzi (caratteri cinesi: \u7cbd\u5b50 o \u7cc9; pinyin: z\u00f2ng zi; Wade-Giles: tsung-tzu; hakka: zung ne; min: Bah-ch\u00e0ng; wu: tso\u014b tsX; cantonese: zung2 zi2; Yale: j\u00fangj\u00ed), o pi\u00f9 semplicemente \"zong\", \u00e8 un cibo tradizionale della cucina cinese, la cui pasta composta di riso glutinoso viene riempita con ripieni di diverso genere e poi avvolta in foglie di bamb\u00f9 o di giunchi. Il piatto risultante viene cotto al vapore oppure bollito. In altre parti dell'Asia orientale tale piatto assume altri nomi: in Giappone diventa \"chimaki\", in Laos, Thailandia e Cambogia \"nom asom\", nelle Filippine \"machang\" (parola derivante dal dialetto lan-nang), in Indonesia \"bakcang\" oppure \"bacang\" (\u8089\u7cbd). La stessa parola \"bakcang\" deriva dall'hokkien, un dialetto cinese parlato dai cinesi-indonesiani. Nel mondo occidentale, invece, i zongzi sono conosciuti come involtini di riso oppure tamales cinesi.\nOrigini.\nI zongzi vengono tradizionalmente consumati durante la festa delle barche drago (cinese: Duanwu; cantonese: Tuen Ng), la quale viene celebrata il quinto giorno del quinto mese del calendario cinese (approssimativamente tra la fine di maggio e la met\u00e0 di giugno) come commemorazione della morte di Qu Yuan, famoso poeta vissuto nel regno di Chu durante il periodo dei regni combattenti. Rinomato per il suo patriottismo, Qu Yuan aveva tentato senza successo di avvisare il suo re ed i suoi compatrioti dei tentativi di espansione del vicino stato di Qin. Quando nel 278 a.C. il generale Qin Bai Qi prese la citt\u00e0 di Yingdu, la capitale Chu, il dolore di Qu Yuan fu talmente forte che egli si anneg\u00f2 nel fiume Miluo, dopo aver scritto una poesia intitolata \"Ai Ying\" (\"Lamento per Ying\"). Secondo la leggenda, la popolazione gett\u00f2 nel fiume pacchetti di riso per evitare che i pesci si nutrissero del corpo del poeta. Un'altra versione della medesima leggenda racconta che i zongzi vennero gettati nel fiume per placare, invece, un drago che vi abitava.\nDescrizione.\nLa forma dei zongzi varia dall'essere relativamente tetraedrica nella Cina meridionale a cilindrica nella Cina settentrionale. L'abilit\u00e0 di avvolgere uno zongzi in modo adeguato viene tramandata nelle famiglie di generazione in generazione, cos\u00ec come le variazioni nella ricetta. In passato, cos\u00ec come avveniva in Messico per i tamales ed in Brasile per i pamonha, la preparazione dei zongzi era un evento al quale tutta la famiglia partecipava come occasione per stare insieme.\nMentre i zongzi tradizionali cinesi vengono avvolti in foglie di bamb\u00f9, in altri paesi e in alcune regioni queste vengono sostituite da foglie di loto, mais, banano, canna, alpinia zerumbet o pandan. Ogni pianta dona al riso con il quale viene a contatto un odore ed un sapore diversi.\nI ripieni utilizzati nei zongzi variano da regione a regione, invariabile \u00e8 solamente il tipo di riso, ossia quello glutinoso (chiamato anche colloso o dolce). A seconda della zona di produzione, inoltre, il riso pu\u00f2 venire leggermente precotto al wok oppure bagnato in acqua prima di essere utilizzato.\nRipieni.\nLo Zongzi deve essere cotto a vapore o bollito per diverse ore, a seconda della qualit\u00e0 del riso, prima che vi sia aggiunto il ripieno. Una volta cotto, lo zongzi pu\u00f2 essere facilmente surgelato a favore di una consumazione successiva. Zongzi surgelati si trovano spesso nei supermercati cinesi."}
{"id": "3350558", "revid": "521302", "url": "https://it.wikipedia.org/wiki?curid=3350558", "title": "Hajduk Split", "text": ""}
{"id": "3350561", "revid": "767487", "url": "https://it.wikipedia.org/wiki?curid=3350561", "title": "Michael Trulsen", "text": "Carriera.\nClub.\nFredrikstad.\nTrulsen inizi\u00f2 la carriera con la maglia del Fredrikstad, squadra della sua citt\u00e0 natale. Debutt\u00f2 nella prima squadra in data 30 luglio 2008, in un match valido per l'edizione annuale della Coppa di Norvegia: subentr\u00f2 infatti ad Andreas Tegstr\u00f6m nel 5-2 inflitto al L\u00f8v-Ham. L'esordio nell'Eliteserien, invece, fu datato 24 agosto dello stesso anno: gioc\u00f2 infatti da titolare nel pareggio per 1-1 sul campo dello HamKam. In due stagioni con il Fredrikstad, fu impiegato in 13 incontri (9 nella massima divisione e 5 nelle coppe).\nSarpsborg 08.\nNel 2010, pass\u00f2 al Sarpsborg 08: esord\u00ec per il nuovo club il 5 aprile, nella sconfitta per 2-1 in casa del L\u00f8v-Ham. L'11 aprile arriv\u00f2 la prima rete, contro la sua ex squadra del Fredrikstad: la sua marcatura fiss\u00f2 il punteggio sul definitivo 3-0. Contribu\u00ec alla promozione del club nell'Eliteserien, per la prima volta nella sua storia.\nNybergsund-Trysil e serie minori.\nIl 26 agosto 2011 firm\u00f2 un contratto fino al termine della stagione con il Nybergsund-Trysil. Debutt\u00f2 in squadra il 28 agosto successivo, quando fu titolare nella sconfitta casalinga per 0-1 contro il Mj\u00f8ndalen. Non riusc\u00ec a salvare il club dalla retrocessione nella 2. divisjon. Il calciatore si trasfer\u00ec poi allo \u00d8stsiden. Dal 2014 venne ingaggiato dal Lisleby.\nStatistiche.\nPresenze e reti nei club.\n\"Statistiche aggiornate al 3 aprile 2012.\""}
{"id": "3350566", "revid": "109110331", "url": "https://it.wikipedia.org/wiki?curid=3350566", "title": "Chiesa cattolica in Galles", "text": ""}
{"id": "3350568", "revid": "767487", "url": "https://it.wikipedia.org/wiki?curid=3350568", "title": "Vincenzo Margiotta", "text": "Carriera.\nNato ad Agropoli, dove gli \u00e8 stata dedicata la tribuna dello stadio e dove ha cominciato la carriera, in seguito per la stagione 1942-1943 pass\u00f2 in prestito al Baratta Battipaglia perch\u00e9 era impegnato col servizio militare. Nel 1944 ritorna alla Salernitana che con lui vinse la Coppa della Liberazione, primo torneo dei campani, aiutati dai suoi 9 gol in 6 gare del girone finale ai danni di Internapoli, Torrese e Bagnolese.\nNel 1945 fu il terzo cannoniere con 14 reti nel Campionato regionale misto, mentre nel campionato 1945-1946 fu il miglior realizzatore del club nel torneo di Serie A-B Centro Sud con 7 realizzazioni. Esord\u00ec in massima serie il 21 ottobre 1945, in - (2-1), disputando una stagione in Divisione Nazionale ed una in Serie A con 37 partite e 10 reti realizzate complessivamente nei due massimi campionati. Il suo nome \u00e8 legato alla squadra campana: nella stagione 1946-1947, con i suoi 19 gol messi a segno in 23 partite, aiut\u00f2 i granata a raggiungere la loro prima promozione in Serie A. \u00c8 detentore del primato di reti segnate in partite ufficiali e non ufficiali con la maglia del club, 85.\nNel campionato di Serie A 1947-1948 Margiotta raggiunse il culmine della sua carriera calcistica; in quell'anno di Serie A i granata si confrontarono con il Grande Torino non riuscendo tuttavia a raggiungere la salvezza dopo aver vinto tredici gare tra le quali Salernitana-Inter (1-0) e Salernitana-Milan (4-3). Assieme al cestista Donato Avenia, Vincenzo Margiotta \u00e8 tra gli atleti pi\u00f9 rappresentativi dello sport cilentano.\nRest\u00f2 alla Salernitana fino al 1948, quando fu ceduto al ; chiuse la carriera giocando con la Battipagliese e l'Agropoli.\n\u00c8 stato allenatore della Battipagliese negli anni cinquanta\n\u00c8 stato allenatore dell'Agropoli nel 1963-64 e nel 1973-74\nIn carriera ha totalizzato complessivamente 19 presenze e 3 reti nella Serie A a girone unico e 84 presenze e 47 reti in Serie B."}
{"id": "3350570", "revid": "54193", "url": "https://it.wikipedia.org/wiki?curid=3350570", "title": "Rule of the shorter term", "text": ""}
{"id": "3350574", "revid": "580758", "url": "https://it.wikipedia.org/wiki?curid=3350574", "title": "Chiesa cattolica in Sri Lanka", "text": ""}
{"id": "3350579", "revid": "767487", "url": "https://it.wikipedia.org/wiki?curid=3350579", "title": "Manuel Arana", "text": ""}
{"id": "3350584", "revid": "1305772", "url": "https://it.wikipedia.org/wiki?curid=3350584", "title": "Lusa\u0161ogh", "text": "Lusa\u0161ogh (conosciuto anche come Lusashogh, in armeno \u053c\u0578\u0582\u057d\u0561\u0577\u0578\u0572, fino al 1978 \"Karakhach\") \u00e8 un comune dell'Armenia di 624 abitanti (2008) della provincia di Ararat."}
{"id": "3350587", "revid": "106908", "url": "https://it.wikipedia.org/wiki?curid=3350587", "title": "Lusashogh", "text": ""}
{"id": "3350588", "revid": "599013", "url": "https://it.wikipedia.org/wiki?curid=3350588", "title": "Figlie di Maria Immacolata di Agen", "text": "Le Figlie di Maria Immacolata di Agen, dette Marianiste, sono un istituto religioso femminile di diritto pontificio: le suore di questa congregazione pospongono al loro nome la sigla F.M.I.\nStoria.\nLa congregazione, ramo femminile della Societ\u00e0 di Maria istituita da Guillaume-Joseph Chaminade (1761-1850), venne fondata ad Agen il 25 maggio 1816 da Ad\u00e8le de Batz de Trenquell\u00e9on (1789\u20131828) assieme a cinque compagne.\nDedite inizialmente alla catechesi e ai ritiri spirituali, nel 1824 aprirono un collegio a Condom e nel 1826 uno ad Arbois, estendendo il loro apostolato all'intruzione della giovent\u00f9.\nIl 12 aprile 1839 papa Gregorio XVI, con il medesimo decreto, concesse il riconoscimento pontificio sia alle suore che ai padri marianisti; le religiose vennero approvate da papa Pio IX il 12 maggio 1869.\nAttivit\u00e0 e diffusione.\nLe marianiste si dedicano all'istruzione e all'educazione cristiana della giovent\u00f9.\nLa congregazione \u00e8 presente in Europa (Francia, Italia, Spagna) in Africa (Costa d'Avorio, Togo), in Asia (Corea del Sud, Giappone, India), nelle Americhe (Argentina, Brasile, Cile, Colombia, Ecuador, Stati Uniti d'America); la sede generalizia \u00e8 a Roma.\nAlla fine del 2008 la congregazione contava 374 religiose in 58 case."}
{"id": "3350589", "revid": "1305772", "url": "https://it.wikipedia.org/wiki?curid=3350589", "title": "Marmara\u0161en", "text": "Marmara\u0161en (conosciuto anche come Marmarashen, in armeno \u0544\u0561\u0580\u0574\u0561\u0580\u0561\u0577\u0565\u0576, fino al 1967 \"Aghhamzalu\") \u00e8 un comune dell'Armenia di 3 281 abitanti (2008) della provincia di Ararat."}
{"id": "3350591", "revid": "106908", "url": "https://it.wikipedia.org/wiki?curid=3350591", "title": "Marmarashen", "text": ""}
{"id": "3350594", "revid": "106908", "url": "https://it.wikipedia.org/wiki?curid=3350594", "title": "Masis (Masis)", "text": ""}
{"id": "3350596", "revid": "106908", "url": "https://it.wikipedia.org/wiki?curid=3350596", "title": "Masis (Arta\u0161at)", "text": ""}
{"id": "3350598", "revid": "1305772", "url": "https://it.wikipedia.org/wiki?curid=3350598", "title": "Masis (villaggio)", "text": "Masis (in armeno \u0544\u0561\u057d\u056b\u057d, fino al 1945 \"Tokhanshalu\" o \"Takhanshalu\") \u00e8 un comune dell'Armenia di abitanti (2008) della provincia di Ararat."}
{"id": "3350600", "revid": "599013", "url": "https://it.wikipedia.org/wiki?curid=3350600", "title": "\u00d6zge K\u0131rdar", "text": "Gioca nel ruolo di palleggiatrice nel .\nBiografia.\n\u00c8 la sorella gemella della pallavolista G\u00f6zde K\u0131rdar.\nCarriera.\nClub.\nLa carriera da professionista di \u00d6zge K\u0131rdar inizia nel 1999, tra le file del : dal 2000, dopo la fusione del suo club col , gioca nel neonato , dove resta fino al 2003, quando viene ingaggiata dallo per un triennio. Dopo una stagione nel , viene ingaggiata dall', con cui gioca nuovamente per una sola annata.\nNel campionato 2008-09 torna a giocare nel , restandovi per un quadriennio e col quale si aggiudica la Champions League 2010-11, dove viene premiata anche miglior palleggiatrice. Nella stagione 2012-13 passa all', conquistando la Supercoppa turca 2012, mentre nella stagione successiva viene ingaggiata per la prima volta all'estero, andando a giocare nella Liga Siatk\u00f3wki Kobiet polacca col , in seguito rinominato , nel quale milita per due annate.\nNel campionato 2015-16 veste la maglia della , nella Superliqa azera, per poi tornare in patria nel campionato seguente, ingaggiata dal , con cui vince Challenge Cup. Dopo un'annata di inattivit\u00e0, torna in campo nella stagione 2018-19 col neopromosso , sempre in Sultanlar Ligi.\nNazionale.\nNel 2009 debutta anche in nazionale, vincendo la medaglia d'argento ai XVI Giochi del Mediterraneo. Successivamente si aggiudica la medaglia di bronzo al campionato europeo 2011 e ancora un argento ai XVII Giochi del Mediterraneo."}
{"id": "3350601", "revid": "287204", "url": "https://it.wikipedia.org/wiki?curid=3350601", "title": "4L Trophy", "text": "Il 4L Trophy \u00e8 un rally umanitario creato nel 1997 da un'iniziativa dell'Ecole Sup\u00e9rieure de Commerce de Rennes, il cui scopo \u00e8 guidare attraverso il deserto del Marocco per portare aiuti ai bambini. Alla competizione possono partecipare solo vetture Renault 4; \"Quatrelle\" (4L) \u00e8 il modo cui i francesi si riferiscono alla Renault 4L, il modello R4 accessoriato, ma sono ammesse tutte le versioni, a patto che abbiano telaio e motore originali.\nLo scopo umanitario.\nNel 2013, l'operazione ha permesso la costruzione di 4 aule scolastiche, due aule sono state costruite nel villaggio di Tiharyine e le altre due a Rissani. L'organizzazione ha partecipato inizialmente con una donazione di 10.000 euro. I partner 4l Deloitt\u00e9, Eso e Flashsport hanno contribuito con 4.360 euro. I partecipanti hanno superato le aspettative, donando pi\u00f9 di 19.305,75 euro, che sono stati dati all'associazione Enfants du D\u00e9sert. In tutto per la magnifica somma di 33.665,75 euro, in pi\u00f9 60 tonnellate di materiale scolastico, sportivo, informatico e paramedico.\nIl 2011 ha visto -per ogni equipaggio- la fornitura di 10\u00a0kg di alimenti non deperibili raccolti dalla Croce Rossa Francese al momento della partenza. Ogni auto conteneva anche (minimo) 2 zaini riempiti con materiale scolastico e sportivo. Sono stati raccolti un totale di 94 tonnellate di aiuti. Inoltre lo sponsor Conergy ha donato e installato pannelli solari per un totale di centomila \u20ac.\nUna parte degli aiuti \u00e8 consegnata alle associazioni Moroccan League for the Protection of Children ed Enfants du Desert e un'altra parte alle scuole lungo la strada.\nNel 2010 sono state consegnate alle associazioni marocchine circa 80 tonnellate di aiuti, tra cui matite, quaderni, palloni, divise, cappellini, sedie a rotelle, pannelli solari, incubatrici, pettorine catarifrangenti, etc...\nNel 2011 le tonnellate sono state 82.\nSvolgimento.\nPreparazione.\nOgni equipaggio \u00e8 composto da due studenti universitari, i quali solitamente organizzano raccolte fondi tra sponsor locali e privati per racimolare i soldi per l'iscrizione alla competizione, la preparazione tecnica dell'auto, il materiale benefico, benzina, pedaggi e campeggio.\nDeparture Village.\nOgni anno il rally comincia con un \"Departure Village\" che riunisce i partecipanti. Vengono svolti controlli burocratici, viene fatto il check-out delle auto, del materiale necessario per affrontare il viaggio e degli aiuti richiesti. L'organizzazione fornisce anche informazioni mediche e consigli per l'avventura.\nRoute.\nLe R4 partono da Parigi e da Biarritz in direzione di Algeciras dove si imbarcano per il Marocco, dopo aver attraversato tutta la Francia e la Spagna.\nI partecipanti devono poi attraversare le montagne, le piste e le dune per circa 1500\u00a0km nel deserto.\nL'arrivo \u00e8 previsto a Marrakech con una cerimonia di chiusura. Il viaggio in toto conta circa 6000\u00a0km.\nCompetizione.\nLo scopo di ogni giornata \u00e8 vincere la tappa grazie all'utilizzo della mappa e della bussola. La classifica \u00e8 stilata in base all'abilit\u00e0 di guidare attraverso il deserto e di raggiungere i checkpoint designati. Ogni giorno viene stilata una classifica generale per ogni tappa, una classifica per gli equipaggi europei non francesi e una classifica dedicata alle ragazze.\nIn Marocco l'organizzazione fornisce assistenza tecnica, medica e organizza bivacchi.\nMedia.\nLungo tutto il percorso gli equipaggi sono seguiti da jeep di medici, meccanici, fotografi e giornalisti. La competizione pu\u00f2 essere seguita in diretta dal sito ufficiale e la stampa francese ogni giorno trasmette servizi su tv nazionali."}
{"id": "3350602", "revid": "1305772", "url": "https://it.wikipedia.org/wiki?curid=3350602", "title": "Mkh\u010dyan", "text": "Mkh\u010dyan (conosciuto anche come Mkhchyan, in armeno \u0544\u056d\u0579\u0575\u0561\u0576, fino al 1935 \"Imamshahlu\") \u00e8 un comune dell'Armenia di 5094 abitanti (2008) della provincia di Ararat, fondata nel 1924."}
{"id": "3350604", "revid": "106908", "url": "https://it.wikipedia.org/wiki?curid=3350604", "title": "Mkhchyan", "text": ""}
{"id": "3350605", "revid": "1305772", "url": "https://it.wikipedia.org/wiki?curid=3350605", "title": "Mrganu\u0161", "text": "Mrganu\u0161 (conosciuto anche come Mrganush, in armeno \u0544\u0580\u0563\u0561\u0576\u0578\u0582\u0577, fino al 1945 \"Zohraplu\") \u00e8 un comune dell'Armenia di 1229 abitanti (2008) della provincia di Ararat."}
{"id": "3350608", "revid": "106908", "url": "https://it.wikipedia.org/wiki?curid=3350608", "title": "Mrganush", "text": ""}
{"id": "3350609", "revid": "460080", "url": "https://it.wikipedia.org/wiki?curid=3350609", "title": "Castelluccio (Porretta Terme)", "text": ""}
{"id": "3350614", "revid": "1305772", "url": "https://it.wikipedia.org/wiki?curid=3350614", "title": "Mrgavan", "text": "Mrgavan (in armeno \u0544\u0580\u0563\u0561\u057e\u0561\u0576, fino al 1945 \"Gyodaklu\") \u00e8 un comune dell'Armenia di 1909 abitanti (2008) della provincia di Ararat."}
{"id": "3350615", "revid": "460080", "url": "https://it.wikipedia.org/wiki?curid=3350615", "title": "Corvella", "text": ""}
{"id": "3350618", "revid": "1305772", "url": "https://it.wikipedia.org/wiki?curid=3350618", "title": "Mrgavet", "text": "Mrgavet (in armeno \u0544\u0580\u0563\u0561\u057e\u0565\u057f, fino al 1945 \"Gharadaghlu\", fino al 1967 \"Tsaghkashen\") \u00e8 un comune dell'Armenia di 2320 abitanti (2008), situato nella provincia di Ararat."}
{"id": "3350619", "revid": "287204", "url": "https://it.wikipedia.org/wiki?curid=3350619", "title": "Cristoforo Widmann", "text": "Biografia.\nNacque a Venezia nel 1617 dalla famiglia patrizia dei Widmann, figlio di Giovanni, conte di Ortenburg.\nPapa Innocenzo X lo elev\u00f2 al rango di cardinale nel concistoro del 7 ottobre 1647 con il titolo dei Santi Nereo e Achilleo. Il 3 giugno fu nominato legato apostolico ad Urbino. Nel 1658 cambi\u00f2 per il titolo di San Marco.\nMor\u00ec a San Martino al Cimino, frazione di Viterbo, il 30 settembre 1660, all'et\u00e0 di 43 anni. \u00c8 sepolto nella basilica di San Marco Evangelista al Campidoglio in Roma."}
{"id": "3350620", "revid": "105826", "url": "https://it.wikipedia.org/wiki?curid=3350620", "title": "Cristoforo Vidman", "text": ""}
{"id": "3350623", "revid": "599013", "url": "https://it.wikipedia.org/wiki?curid=3350623", "title": "G\u00f6zde K\u0131rdar", "text": "Gioca nel ruolo di schiacciatrice nel Vak\u0131fBank Spor Kul\u00fcb\u00fc.\nCarriera.\nLa carriera da professionista di G\u00f6zde K\u0131rdar inizia nel 1999, tra le file del G\u00fcne\u015f Sigorta Spor Kul\u00fcb\u00fc. Dal 2000 gioca nel neonato Vak\u0131fBank G\u00fcne\u015f Sigorta Spor Kul\u00fcb\u00fc, con si aggiudica due edizioni del campionato turco, una Top Teams Cup ed una Challenge Cup.\nDal 2003 fa parte della nazionale turca, con cui si aggiudica la medaglia d'oro ai XV Giochi del Mediterraneo e la medaglia d'argento alla European League del 2009.\nNel 2011 si aggiudica la Champions League 2010-11, dove viene premiata anche come miglior ricevitrice, mentre con la nazionale vince il bronzo al campionato europeo 2011 e al World Grand Prix 2012.\nNella stagione 2012-13 vince la Coppa di Turchia, per la seconda volta la Champions League e il campionato, venendo premiata come miglior attaccante, miglior ricevitrice ed MVP; con la nazionale vince la medaglia d'argento ai XVII Giochi del Mediterraneo. Nella stagione successiva vince la Supercoppa turca, la Coppa del Mondo per club e, per la seconda volta consecutiva, la coppa nazionale e il campionato.\nNel corso del campionato 2014-15 vince nuovamente la Supercoppa turca, venendo premiata come miglior giocatrice della manifestazione, mentre nella stagione 2016-17 si aggiudica la Champions League e il campionato mondiale per club; con la nazionale conquista la medaglia di bronzo al campionato europeo 2017. Nel corso dell'annata 2017-18 si aggiudica la Supercoppa, la Coppa di Turchia, lo scudetto e la Champions League, venendo premiata in quest'ultima competizione come MVP.\nVita privata.\n\u00c8 la sorella gemella della pallavolista \u00d6zge K\u0131rdar."}
{"id": "3350625", "revid": "767487", "url": "https://it.wikipedia.org/wiki?curid=3350625", "title": "Narek", "text": "Narek (in armeno \u0546\u0561\u0580\u0565\u056f) \u00e8 un comune dell'Armenia di 1244 abitanti (2008) della provincia di Ararat.\nIl nome della cittadina deriva da Gregorio di Narek, poeta e monaco armeno."}
{"id": "3350629", "revid": "224230", "url": "https://it.wikipedia.org/wiki?curid=3350629", "title": "Spagna nel XVIII secolo", "text": ""}
{"id": "3350634", "revid": "962319", "url": "https://it.wikipedia.org/wiki?curid=3350634", "title": "Stuyvesant Town-Peter Cooper Village", "text": "Stuyvesant Town-Peter Cooper Village \u00e8 una grande area residenziale di Manhattan, New York. Il quartiere, che rappresenta una delle pi\u00f9 fortunate imprese edilizie realizzate a New York dopo la seconda guerra mondiale, deve il suo nome a Peter Stuyvesant, l'ultimo governatore della colonia olandese di Nuova Amsterdam. Il quartiere \u00e8 chiamato comunemente Stuvy Town dai suoi abitanti. L'area denominata Peter Cooper Village deve invece il suo nome a Peter Cooper, industriale, inventore e filantropo fondatore della Cooper Union.\nTrasporti.\nIl quartiere \u00e8 servito dalla metropolitana di New York attraverso la stazione First Avenue della linea BMT Canarsie, dove fermano i treni della linea L."}
{"id": "3350635", "revid": "124958463", "url": "https://it.wikipedia.org/wiki?curid=3350635", "title": "Nizami", "text": ""}
{"id": "3350637", "revid": "1873017", "url": "https://it.wikipedia.org/wiki?curid=3350637", "title": "Gramercy Park", "text": "Gramercy Park \u00e8 un piccolo parco di New York situato a Manhattan all'estremit\u00e0 meridionale della Lexington Avenue. Il parco \u00e8 privato ed accessibile solo ai residenti della zona che pagano una somma annuale per poterne usufruire, cosa che lo rende un luogo particolarmente esclusivo."}
{"id": "3350638", "revid": "767487", "url": "https://it.wikipedia.org/wiki?curid=3350638", "title": "Djiguiya", "text": "I Djiguiya sono un gruppo musicale basato sulla musica tradizionale del Burkina Faso. Il gruppo \u00e8 composto da undici membri, tra cui cantanti, ballerini, percussionisti e suonatori di balafon. Djiguiya \u00e8 anche il nome di un'associazione volta ad aiutare i bambini e i poveri; il loro progetto include anche rifugi per i senzatetto e formazione lavorativa. La maggior parte dei membri proviene dalla citt\u00e0 di Bobo-Dioulasso, in particolare dalle zone Dioulassoba e Farakan. Sono per lo pi\u00f9 Bobo, o Samo, Dafi o Mossi. Il primo album dei Djiguiya, \"Sakidi\", usc\u00ec nel 2003, sebbene dapprima si fossero gi\u00e0 esibiti nel 1996, anche alla Settimana della Cultura di Bobo Dioulasso e al festival musicali Nuits Atypiques de Koudougou."}
{"id": "3350641", "revid": "3115", "url": "https://it.wikipedia.org/wiki?curid=3350641", "title": "Nizami (Ararat)", "text": "Nizami (in armeno \u0546\u056b\u0566\u0561\u0574\u056b, fino al 1978 \"Nejeli Verin\") \u00e8 un comune dell'Armenia di 1473 abitanti (2008) della provincia di Ararat.\nIl nome della cittadina deriva dal poeta persiano Nezami."}
{"id": "3350646", "revid": "224230", "url": "https://it.wikipedia.org/wiki?curid=3350646", "title": "Luigi di Spagna", "text": ""}
{"id": "3350649", "revid": "106908", "url": "https://it.wikipedia.org/wiki?curid=3350649", "title": "Nizami (Armenia)", "text": ""}
{"id": "3350651", "revid": "124791312", "url": "https://it.wikipedia.org/wiki?curid=3350651", "title": "Welcome to the Pleasuredome", "text": "Welcome to the Pleasuredome \u00e8 l'album d'esordio della band inglese Frankie Goes to Hollywood pubblicato nel 1984.\nOriginalmente un doppio vinile per via della durata di 64 minuti, si decise di pubblicarlo in questo formato in seguito al grande successo riscosso dai singoli \"Relax\" e \"Two Tribes\", e \"The Power of Love\" (che suonarono in play-back al Festival di Sanremo 1985).\nLe cover includono \"Born to Run\" di Bruce Springsteen, \"Do You Know the Way to San Jose\" (qui intitolata \"San Jose (The Way)\") di Burt Bacharach, e \"War\" di Barrett Strong e Norman Whitfield.\nSono presenti alcune ballate quali \"Black Night White Light\" e \"Wish (The Lads Were Here)\" che cita i Pink Floyd sia nel titolo, simile a \"Wish You Were Here\", che nella seconda parte strumentale include un sottofondo di chitarra acustica accompagnata da una chitarra elettrica. La title track \u00e8 ispirata al rock progressivo.\nTracce.\nTutti i brani sono stati scritti da Holly Johnson, Mark O'Toole, Brian Nash e Peter Gill, eccetto dove diversamente indicato."}
{"id": "3350653", "revid": "18323", "url": "https://it.wikipedia.org/wiki?curid=3350653", "title": "Collezione Scharf-Gerstenberg", "text": "La collezione Scharf-Gerstenberg (in tedesco: \"Sammlung Scharf-Gerstenberg\") \u00e8 un museo d'arte di Berlino, appartenente ai Musei statali di Berlino.\nLa collezione, che comprende opere del Romanticismo e del Surrealismo, \u00e8 ospitata nell'edificio che fino al 2005 era occupato dal Museo egizio.\nIl museo espone opere di Goya, Manet, Piranesi, Dal\u00ed, Ernst, Moreau, Redon, Rousseau, Tanguy, Giacometti, Grosz, Klee, L\u00e9ger, Mir\u00f2, Munch, Picabia, Picasso e Seurat."}
{"id": "3350655", "revid": "767487", "url": "https://it.wikipedia.org/wiki?curid=3350655", "title": "Teratophoneus curriei", "text": "Il teratofoneo (Teratophoneus curriei) \u00e8 un dinosauro carnivoro appartenente ai tirannosauridi. Visse nel Cretaceo superiore (Campaniano, circa 75 milioni di anni fa) e i suoi resti sono stati ritrovati in Nordamerica (Utah). \u00c8 caratteristico per il suo muso corto.\nDescrizione.\nQuesto dinosauro \u00e8 conosciuto per un cranio e uno scheletro incompleti, sufficienti tuttavia a ricostruire l'animale. \"Teratophoneus\" doveva essere un grosso predatore bipede, dal corpo relativamente robusto lungo circa 6 metri o pi\u00f9, con possenti zampe posteriori. Il cranio, al contrario di quello di molti tirannosauridi, era insolitamente corto e robusto. L'esemplare noto di \"Teratophoneus\" era un giovane e, dal momento che il muso dei tirannosauridi si accorciava con l'et\u00e0, si deduce che il muso di questo dinosauro fosse ancor pi\u00f9 corto negli esemplari adulti.\nClassificazione.\n\"Teratophoneus\" \u00e8 un tipico rappresentante dei tirannosauridi, il gruppo di grandi dinosauri carnivori dominanti nel Cretaceo superiore in Asia e in America Settentrionale. La morfologia del cranio fa supporre che questo animale fosse un membro basale della sottofamiglia dei tirannosaurini, che comprende anche \"Daspletosaurus\", \"Tarbosaurus\" e \"Tyrannosaurus\".\nPaleobiologia.\nDescritto per la prima volta nel 2011, \"Teratophoneus\" proviene dalla formazione Kaiparowits, dalla quale provengono anche gli adrosauridi \"Gryposaurus\" e \"Parasaurolophus\", i ceratopsidi \"Kosmoceratops\" e \"Utahceratops\", e l'oviraptorosauro \"Hagryphus\". \u00c8 probabile che \"Teratophoneus\" rappresentasse il superpredatore del suo habitat.\nSignificato dei fossili.\n\"Teratophoneus\" \u00e8 il secondo tirannosauroide di grandi dimensioni scoperto nel Campaniano superiore della regione meridionale della Laramidia (la parte occidentale del Nordamerica durante il Cretaceo, divisa dalla parte orientale dalla Western Interior Seaway): il primo \u00e8 \"Bistahieversor\", descritto nel 2009 e vissuto pochi milioni di anni dopo. La scoperta di \"Teratophoneus\" \u00e8 importante in quanto mette in luce un'insolita morfologia del cranio dei tirannosauri, forse collegata a una nicchia ecologica particolare.\nSignificato del nome.\nIl nome generico, \"Teratophoneus\", deriva dalle parole greche \"teras\" (\"mostro\") e \"phoneus\" (\"uccisore\"); l'evocativo significato, quindi, \u00e8 \"assassino mostruoso\". L'epiteto specifico, \"curriei\", onora invece il paleontologo canadese Philip J. Currie, che si \u00e8 a lungo occupato di rettili mesozoici."}
{"id": "3350656", "revid": "22356", "url": "https://it.wikipedia.org/wiki?curid=3350656", "title": "Teratophoneus", "text": ""}
{"id": "3350661", "revid": "287204", "url": "https://it.wikipedia.org/wiki?curid=3350661", "title": "Tyrannosaurinae", "text": "Tyrannosaurinae (il cui nome significa \"lucertole tiranniche\") \u00e8 una sottofamiglia estinta di dinosauri teropodi tirannosauridi vissuti nel Cretaceo superiore, circa 80-65 milioni di anni fa (Campaniano-Maastrichtiano), in tutta l'America settentrionale. Questa sottofamiglia comprende i generi \"Bistahieversor\", \"Daspletosaurus\", \"Dynamoterror\", \"Lythronax\", \"Nanuqsaurus\", \"Zhuchengtyrannus\", \"Teratophoneus\", \"Tarbosaurus\", \"Tyrannosaurus\", e la trib\u00f9 Alioramini che contiene \"Alioramus\" e \"Qianzhousaurus\". Rispetto agli Albertosaurinae, i Tyrannosaurinae hanno una corporatura molto pi\u00f9 robusta e pesante, zampe proporzionatamente pi\u00f9 corte e crani pi\u00f9 massicci. Nei Tyrannosaurinae, inoltre, la cresta sagittale sulle ossa parietali continua avanza sui frontali.\nNel 2014, Junchang L\u00fc \"et al.\" descrisse gli Alioramini come una trib\u00f9 all'interno dei Tyrannosauridae contenenti i generi \"Alioramus\" e \"Qianzhousaurus\". La loro analisi filogenetica indicava che la trib\u00f9 era situata alla base di Tyrannosaurinae. Alcuni autori, come George Olshevsky e Tracy Ford, hanno creato altre suddivisioni o trib\u00f9 per varie combinazioni di tirannosauridi all'interno delle sottofamiglie. Tuttavia, questi non sono stati definiti filogeneticamente e di solito sono costituiti da generi che sono ora considerati sinonimi di altri generi o specie.\nDi seguito \u00e8 riportato un cladogramma sulla filogenetica dei Tyrannosaurinae, di Brusatte &amp; Carr (2016), modificato da McDonald \"et al.\" (2018), a seguito della scoperta di \"Dynamoterror\":"}
{"id": "3350669", "revid": "143439", "url": "https://it.wikipedia.org/wiki?curid=3350669", "title": "Renault 4l trophy", "text": ""}
{"id": "3350670", "revid": "143439", "url": "https://it.wikipedia.org/wiki?curid=3350670", "title": "Quatrelle trophy", "text": ""}
{"id": "3350671", "revid": "143439", "url": "https://it.wikipedia.org/wiki?curid=3350671", "title": "Renault 4l", "text": ""}
{"id": "3350672", "revid": "1149807", "url": "https://it.wikipedia.org/wiki?curid=3350672", "title": "Sorgente di Frank-Read", "text": " \nUna sorgente di Frank-Read \u00e8 stata teorizzata per spiegare il fenomeno macroscopico dell'incrudimento durante la lavorazione a freddo dei materiali, e in generale in regime plastico. Si tratta di una sorgente di dislocazioni nei piani di scorrimento, che compare quando il materiale \u00e8 sottoposto ad uno sforzo di taglio.\nStoria.\nNel 1950 Sir Frank, allora ricercatore al dipartimento di fisica della Universit\u00e0 di Bristol, visit\u00f2 gli Stati Uniti per partecipare ad una conferenza sulla plasticit\u00e0 nei cristalli a Pittsburgh. \nFrank arriv\u00f2 negli Stati Uniti abbastanza in anticipo per trascorrere un po' di tempo al laboratorio navale e per organizzare una lezione alla Cornell University. Prima di prendere il treno per recarvisi aspett\u00f2 di leggere una recente pubblicazione di Leibfried alla biblioteca del Carnegie Institute of Technology, cosa appena suggeritagli per corrispondenza da Jock Eshelby, dovendo aspettare l'apertura dei pacchi recentemente arrivati dalla Germania. \nFu nel paio d'ore precedenti la lezione, mentre leggeva il lavoro di Leibfried che formul\u00f2 la teoria delle sorgenti. Un paio di giorni dopo essere tornato a Pittsburgh per la conferenza incontr\u00f2 Read all'hotel, dove scoprirono insieme di essere pervenuti alla stessa idea per la generazione delle dislocazioni circa contemporaneamente (Read durante un t\u00e8 il precedente mercoled\u00ec): decisero quindi di pubblicare insieme. Da notare che la contemporaneit\u00e0 nella scoperta si era gi\u00e0 verificata sedici anni prima per la teoria delle dislocazioni.\nSpiegazione.\nIl meccanismo consiste nella moltiplicazione delle dislocazioni in piani di scorrimento cristallini distanziati durante lo scorrimento conseguente ad uno sforzo di taglio.Quando un cristallo viene deformato, si osserva al microscopio che lo scorrimento avviene infatti soltanto su certi piani di scorrimento distanziati. Inoltre, si osserva che affinch\u00e9 avvenga tale scorrimento, devono generarsi dislocazioni nel materiale. Questo implica che durante la deformazione le dislocazioni siano principalmente generate in tali piani. \nSi consideri una dislocazione a spigolo in un piano di scorrimento legata agli estremi. Uno sforzo di taglio formula_1 viene esercitato sul piano genera sulla linea di dislocazione una forza netta di taglio di intensit\u00e0 formula_2, dove b \u00e8 il vettore di Burgers della dislocazione e x \u00e8 la distanza tra gli estremi legati, che agisce in modo perpendicolare al segmento, inducendo la dislocazione ad allungarsi e ad arcuarsi, opponendole in tal modo una forza di curvatura di intensit\u00e0 formula_3, con \u03bc pari al modulo di taglio. I capi della dislocazione progressivamente si inclinano sempre di pi\u00f9 rispetto alla congiungente dei punti estremi, conferendo alle tensioni lineari che vi agiscono una componente verticale agente direttamente contro la forza indotta dallo sforzo di taglio. Se uno sforzo di taglio sufficiente viene applicato agli estremi, anche quest'ultima continua a crescere mentre la dislocazione si avvicina ad una forma semicircolare: allora tutta la tensione di linea agisce come forza di curvatura, in quanto ormai perpendicolare alla orizzontale congiungente gli estremi. Per la dislocazione a questo punto \u00e8 chiaro che dev'essere soddisfatta l'equazione:\nformula_4,\nda cui ricaviamo lo sforzo di taglio:\nformula_5\nQuesta \u00e8 la tensione richiesta per generare dislocazioni da una sorgente di Frank-Read. \nSe uno sforzo di taglio non oltrepassa questo stato di equilibrio instabile semicircolare, tende ad invertire il moto tornando allo stato di distensione iniziale, senza manifestare a livello macroscopico alcun incrudimento come succede in campo elastico.\nViceversa la dislocazione continuer\u00e0 spontaneamente a crescere e curvarsi, spiralizzandosi attorno agli estremi di fissaggio, finch\u00e9 non collider\u00e0 con se stesso dall'altra parte rispetto a dove si trovava il semicerchio e fondendosi in un cerchio contenente una nuova dislocazione legata agli estremi iniziali, che si rettifica e riprende il processo, che acquista il carattere di un ciclo continuo che emana continuamente dislocazioni in onda circolare sotto un continuo aumento di tensione. Va notato infine che le dislocazioni risultano cos\u00ec generate solo nei piani contenenti queste sorgenti."}
{"id": "3350673", "revid": "143439", "url": "https://it.wikipedia.org/wiki?curid=3350673", "title": "Croce Rossa Francese", "text": ""}
{"id": "3350679", "revid": "1793900", "url": "https://it.wikipedia.org/wiki?curid=3350679", "title": "Patscherkofel", "text": "Il Patscherkofel \u00e8 una montagna delle Prealpi del Tux, alta . \u00c8 il monte di Innsbruck, il capoluogo del Tirolo (Austria), dalla quale dista pochi chilometri.\nDal 1929, anno di apertura della funivia Patscherkofelbahn, \u00e8 una stazione sciistica che, nel corso della storia, ha ospitato sulla pista Olympia Patscherkofel le gare di sci alpino di due edizioni dei Giochi olimpici invernali: e, parzialmente, , entrambe valide anche come Campionati mondiali di sci alpino. A Patscherkofel si sono inoltre disputate gare di altri due Mondiali (1933 e 1936), di Coppa del Mondo e di Coppa Europa. Nella stazione sciistica si sono inoltre svolte gare FIS e di Coppa Europa di snowboard."}
{"id": "3350688", "revid": "1684799", "url": "https://it.wikipedia.org/wiki?curid=3350688", "title": "Chimaki", "text": "Il \u00e8 la versione giapponese del zongzi cinese. \u00c8 un fagottino composto da riso glutinoso cotto al vapore, schiacciato con l'aggiunta di zucchero, avvolto in foglie di bamb\u00f9 e infine messo a cuocere al vapore di nuovo.\nIl consumo dei chimaki \u00e8 una vecchia tradizione nazionale, in passato era un cibo tipico del Capodanno. Si consuma in occasione della , festa nazionale giapponese che si tiene il 5 maggio.\nOrigine del nome.\nChimaki deve il suo nome alla foglia di che nel passato era l'unica foglia con cui veniva avvolto. Avvolgere in giapponese si dice \"maki\", il termine chimaki \u00e8 quindi l'unione di \"chigaya\" e \"maki\", avvolto nella \"chigaya\".\nStoria.\nIl chimaki fu portato in Giappone dalla Cina durante il periodo Nara (710~794) o durante il periodo Heian (794~1185). Era in origine cucinato con riso glutinoso e avvolto in foglie di \"chigaya\". L'usanza di avvolgerlo in foglia di bamb\u00f9 fu iniziata dal maestro di dolci di riso Kawabata Doki, al quale l'imperatore chiese di fare un dolce con il kudzu che gli avevano regalato gli abitanti di Yoshino. Data l'estrema mollezza del kudzu cucinato, non fu possibile avvolgerlo con la troppo fine foglia di \"chigaya\" e fu usata quindi la pi\u00f9 consistente foglia di bamb\u00f9. In seguito, il chimaki \u00e8 diventato uno dei caratteristici .\nDescrizione e differenze con lo zongzi.\nIl chimaki viene confezionato a forma di cono con sezione circolare ed avvolto in foglie di bamb\u00f9, imperata cylindrica o zizania, che conferiscono distinti sapori. Viene fatto sia con il che con il . Dopo la cottura a vapore, il riso del chimaki si presenta come una pasta unica in cui non si distinguono i chicchi. Non viene messo alcun ripieno e si pu\u00f2 mangiare con farina di soia o sciroppo di zucchero e salsa di soia ecc. Lo zongzi ha invece forma triangolare, viene rivestito solo con foglie di bamb\u00f9 e i suoi chicchi di riso, esclusivamente quello glutinoso, rimangono visibili dopo la cottura; pu\u00f2 essere inoltre riempito con ingredienti salati come carne, castagna, salsiccia e funghi."}
{"id": "3350691", "revid": "1573940", "url": "https://it.wikipedia.org/wiki?curid=3350691", "title": "Theridion grallator", "text": "Theridion grallator (), \u00e8 un ragno della famiglia Theridiidae, popolarmente conosciuto con il nome volgare in lingua inglese di \"happy face spider\" (ragno dalla faccia sorridente); endemico delle isole Hawaii \u00e8 noto localmente con il nome in lingua hawaiiana nananana makaki\u02bbi.\nLa nomenclatura binomiale \"grallator\", dal latino trampoliere, fa riferimento alle lunghe zampe affusolate che distingue la specie.\nDescrizione.\nIl \"Theridion Grallator\" \u00e8 un ragno di piccole dimensioni, generalmente lungo circa 5 mm, dall'addome trasparente di colore prevalentemente giallo ma con quantit\u00e0 variabili di pigmento rosso, nero o bianco che, sovrapponendosi, generano diversi motivi grafici tra i vari individui.\nAlcuni individui recano sulla parte superiore dell'addome una figura simile a un inquietante smiley o ad una faccia di pagliaccio ghignante che si staglia sul loro corpo di colore giallo. Ogni individuo \u00e8 caratterizzato da un unico motivo grafico ed i motivi ricorrenti cambiano a seconda dell'isola dove la popolazione \u00e8 residente, in alcuni casi mancando completamente.\nNell'isola di Maui l'aspetto dei disegni sembrano seguire leggi mendelliane, mentre su altre isole Hawaii i modelli di ereditariet\u00e0 corpo sembrano essere limitati geneticamente. Si ipotizza che la variazione potrebbe essere una sorta di mimetismo teso ad ingannare gli uccelli predatori, i loro unici significativi nemici naturali, per contrastarne il riconoscimento. Tuttavia, dato che il modello grafico pu\u00f2 cambiare a seconda di quanto cibo il ragno ha mangiato, che il \"T. Grallator\" \u00e8 molto piccolo e si nasconde durante il giorno, e non \u00e8 quindi alla merc\u00e9 di qualsiasi specie di predatore, \u00e8 pi\u00f9 probabile che la variet\u00e0 di disegni non abbia alcun significativo riscontro all'adattamento.\nHabitat.\nIl \"T. Grallator\" ha il suo habitat sotto le foglie delle piante, dove produce la propria ragnatela di minime dimensioni. Le femmine restano di guardia al nido fino a quando le uova si schiudono e si prodigano per catturare prede per i loro piccoli. La specie caccia soprattutto durante la sera.\nDiffusione.\nLa specie \u00e8 endemica delle isole Oahu, Molokai, Maui ed Hawaii e si trova nelle foreste pluviali a quote dai 300 ai 2\u00a0000 metri."}
{"id": "3350698", "revid": "84184", "url": "https://it.wikipedia.org/wiki?curid=3350698", "title": "Anglista", "text": ""}
{"id": "3350700", "revid": "1543377", "url": "https://it.wikipedia.org/wiki?curid=3350700", "title": "Vivo sospesa", "text": "Vivo sospesa \u00e8 il primo Album in studio della cantautrice italiana Nathalie, pubblicato il 16 febbraio 2011.\nIl disco.\nL'album \u00e8 composto da undici tracce, tra le quali figurano anche due brani in inglese e uno in francese, seconda lingua madre della cantante. Solo su iTunes \u00e8 disponibile la bonus track \"Searching\".\nTra le canzoni in italiano incluse nell'album compaiono l'omonimo singolo di lancio \"Vivo sospesa\", presentato in gara al Festival di Sanremo 2011, e \"In punta di piedi\", pubblicato subito dopo la vittoriosa partecipazione della cantante alla quarta edizione di \"X Factor\" e gi\u00e0 contenuto nell'omonimo EP \"In punta di piedi\".\nIl disco mescola tra loro i suoni della musica indie con quelli mainstream. Le canzoni in esso incluse sono prevalentemente rock con sfumature pop, ma non mancano brani con melodie pi\u00f9 aperte ed ariose, come ad esempio \"In punta di piedi\". La critica musicale ha riscontrato nell'album alcune influenze da parte di tutta la musica rock d'autore, ma anche da parte di artisti come Elisa e Kate Bush. La traccia che d\u00e0 il titolo all'album ha inoltre forti influenze folk\nI testi delle undici tracce dell'album sono fortemente introspettivi, e propongono spesso tematiche legate alle esperienze personali.\nL'album ha raggiunto la posizione numero 98 fra gli album pi\u00f9 venduti nel 2011.\nPromozione.\nLa promozione dell'album ha avuto inizio con la partecipazione di Nathalie al Festival di Sanremo 2011. Dopo l'evento televisivo, la cantante ha presentato il disco mediante alcuni incontri all'interno di diversi negozi di dischi delle principali citt\u00e0 italiane. La \"tourn\u00e9e\" collegata all'album, intitolata \"Vivo sospesa... in tour\", parte invece il 10 marzo 2011 da Cascina (Pisa), per toccare poi citt\u00e0 come Firenze, Milano, Torino e Roma."}
{"id": "3350701", "revid": "84184", "url": "https://it.wikipedia.org/wiki?curid=3350701", "title": "Pachistano", "text": ""}
{"id": "3350704", "revid": "767487", "url": "https://it.wikipedia.org/wiki?curid=3350704", "title": "The Green-Eyed Devil", "text": "The Green-Eyed Devil \u00e8 un cortometraggio muto del 1914 diretto da James Kirkwood.\nProduzione.\nIl film fu prodotto dalla Reliance Film Company\nDistribuzione.\nDistribuito dalla Mutual Film Corporation, il film - un cortometraggio in due rulli - usc\u00ec nelle sale USA il 28 febbraio 1914."}
{"id": "3350705", "revid": "76963", "url": "https://it.wikipedia.org/wiki?curid=3350705", "title": "Bob Costas", "text": "Carriera giornalistica.\nQuinlan Robert \"Bob\" Costas inizia come annunciatore dei Syracuse Blazers, squadra di hockey che militava in serie minori nella \"Eastern Hockey League\" e nella \"North American Hockey League\".\nLa sua carriera da professionista \u00e8 iniziata a \"Radio KMOX\" di St.Louis come annunciatore.\nPremi e riconoscimenti.\nHa vinto il \"National Sportcaster of the Year\" della National Sportcasters and Sportswriters Association e della American Sportscasters Association (1989, 1991, 1992 e 1993), e quasi 20 \"Sports Emmy Award\".\nNel 1999 Costas riceve il Premio Gowdy Curt, che viene assegnato ai membri della stampa e dei media per contributi eccezionali al baseball.\nNel 2006 riceve il dottorato \"honoris causa\" in lettere umane dal Loyola College, Maryland.\nVita privata.\nMembro del comitato onorario della Fondazione per la ricerca sul mieloma multiplo."}
{"id": "3350708", "revid": "119974785", "url": "https://it.wikipedia.org/wiki?curid=3350708", "title": "Nefertum", "text": "Nefertum (o Nefertem) \u00e8 una divinit\u00e0 egizia appartenente alla religione dell'antico Egitto. Il nome deriva dall'egizio \"nfr-tm\" ovvero \"Perfetto, senza uguali\" ed era un antico dio della regione di Menfi, la capitale dell'Antico Regno.\nLa Cosmogonia ermopolitana aveva Nefertum tra le divinit\u00e0 principali ma durante il Nuovo Regno il dio Ptah venne dotato di una famiglia.\nSecondo la leggenda, Nefertum divenne figlio del dio Ptah e della dea Sekhmet ma a Eliopoli era indicato come il figlio di Bastet.\nNefertum era il dio dei profumi avendo portato a Ra un fiore profumato per alleviarne le sofferenze e dio dell'immortalit\u00e0 rappresentando il fior di loto emerso dal Caos iniziale, simbolo della nascita e di rigenerazione.\nViene chiamato anche Ra giovane perch\u00e9 simbolo del calore del sole che sorge ed il suo nome compare nei Testi delle Piramidi come \"Fiore di loto al naso di Ra\".\nPur facendo parte delle divinit\u00e0 che componevano il tribunale degli dei per giudicare i defunti, non sembra abbia avuto templi o culti a lui dedicati.\nIconografia.\nNefertum aveva un aspetto variabile anche se generalmente veniva rappresentato come uomo ma non mancano immagini che lo raffigurano leone, come figlio di Sekhmet, oppure come leone ma con corpo antropomorfo.\n\u00c8 anche raffigurato come divinit\u00e0 infante sui fiori ma aveva sempre il loto (\"Nymphaea nouchali var. caerulea\") e due piume sopra la testa, se non il nome espressamente indicato.\nMenzione nella Duat.\nIl verso \u00e8 tratto dal Libro dei Morti, testo che parla della Duat e dei defunti che l'attraversano per raggiungere i Campi Iaru.\nTriade.\nNefertum fa parte della triade di Menfi, insieme ai genitori Ptah e Sekhmet."}
{"id": "3350711", "revid": "76963", "url": "https://it.wikipedia.org/wiki?curid=3350711", "title": "Ray Magliozzi", "text": "Fratello dell'attore e regista Tom Magliozzi con il quale ha lavorato come doppiatore nel film \"Cars - Motori ruggenti\"."}
{"id": "3350712", "revid": "767487", "url": "https://it.wikipedia.org/wiki?curid=3350712", "title": "Buffalo Jim", "text": "Buffalo Jim \u00e8 un cortometraggio muto del 1914 diretto da Ulysses Davis.\nProduzione.\nIl film fu prodotto dalla Vitagraph Company of America\nDistribuzione.\nIl film - un cortometraggio in una bobina - usc\u00ec nelle sale statunitensi il 2 marzo 1914, distribuito dalla General Film Company."}
{"id": "3350715", "revid": "110157", "url": "https://it.wikipedia.org/wiki?curid=3350715", "title": "Elissa Knight", "text": " Il suo primo ruolo importante \u00e8 stato quello del robot EVE nel film del 2008 \"WALL-E\". Nel film la sua voce \u00e8 modificata digitalmente dal tecnico del suono Ben Burtt.\nDopo aver lavorato come assistente per la Pixar, ha fatto il suo primo doppiaggio a 30 anni nel 2006 con \"Cars - Motori ruggenti\", dove interpreta Tia, una delle due Mazda Miata gemelle, fan di numerose automobili nel film."}
{"id": "3350716", "revid": "767487", "url": "https://it.wikipedia.org/wiki?curid=3350716", "title": "The Mysterious Shot", "text": "The Mysterious Shot \u00e8 un cortometraggio muto del 1914 diretto e interpretato da Donald Crisp. La protagonista femminile del film \u00e8 Dorothy Gish.\nProduzione.\nIl film fu prodotto dalla Reliance Film Company.\nDistribuzione.\nDistribuito dalla Mutual Film, usc\u00ec nelle sale USA il 4 aprile 1914. Copia del film viene conservata negli archivi dell'International Museum of Photography and Film at George Eastman House."}
{"id": "3350717", "revid": "223320", "url": "https://it.wikipedia.org/wiki?curid=3350717", "title": "Tanenen", "text": ""}
{"id": "3350720", "revid": "767487", "url": "https://it.wikipedia.org/wiki?curid=3350720", "title": "The Horse Wrangler", "text": "The Horse Wrangler \u00e8 un film muto del 1914 diretto da John G. Adolfi.\nProduzione.\nIl film fu prodotto dalla Reliance Film Company.\nDistribuzione.\nDistribuito negli Stati Uniti dalla Mutual, il film - un cortometraggio in due bobine - usc\u00ec nelle sale il 13 giugno 1914."}
{"id": "3350754", "revid": "118554549", "url": "https://it.wikipedia.org/wiki?curid=3350754", "title": "Nello Santi", "text": "Biografia.\nStudi\u00f2 composizione al Liceo musicale di Padova con Bruno Coltro. Nel 1951 debutt\u00f2 a Padova dirigendo \"Rigoletto\" di Giuseppe Verdi al Teatro Verdi.\nDal 1958 al 1969 fu direttore stabile all'Opera di Zurigo.\nNel 1960 a Salisburgo diresse i Wiener Philharmoniker in \"Don Carlo\" con Boris Christoff ed Ettore Bastianini ed al Royal Opera House, Covent Garden di Londra La traviata con Joan Sutherland.\nAlla Wiener Staatsoper debutt\u00f2 con \"Aida\", poi \"Cavalleria rusticana (opera)\", \"Pagliacci (opera)\", \"Otello (Verdi)\", \"Carmen (opera)\", \"La Boh\u00e8me\" con Walter Berry e Graziella Sciutti, \"La traviata\" con Gundula Janowitz, \"Tosca (opera)\" con Franco Corelli e Bastianini e nel 1961 \"La forza del destino\" e \"Madama Butterfly\" e nel 1962 \"Un ballo in maschera\" con Leonie Rysanek ed \"Andrea Ch\u00e9nier (opera)\".\nAl Teatro La Fenice di Venezia nel 1961 diresse \"La Sonnambula\" con Ivo Vinco, la Scotto ed Alfredo Kraus.\nDiresse alla Metropolitan Opera House, dal 1962 quando vi fece il suo debutto dirigendo \"Un ballo in maschera\" di Verdi con Leonie Rysanek, Carlo Bergonzi e Robert Merrill, poi con \"Aida\" con Leontyne Price, Bergonzi e Bonaldo Giaiotti, \"'La traviata\" con Anna Moffo e nel 1964 \"Otello\", \"Cavalleria rusticana\" con Eileen Farrell, \"Pagliacci\" con Corelli, \"Macbeth (opera)\" con Cornell MacNeil e Birgit Nilsson, \"Rigoletto\" con Roberta Peters e Bergonzi, \"Tosca\" con la Rysanek, Merrill e Fernando Corena e \"La forza del destino\" con Gabriella Tucci, Bergonzi, Cesare Siepi e Corena.\nAl Grand Th\u00e9\u00e2tre di Ginevra diresse nel 1966 \"Otello\" con Tito Gobbi e Jos\u00e9 van Dam, quindi \"Simon Boccanegra\", nel 1967 \"La boh\u00e8me\", nel 1968 \"Il trovatore\", nel 1969 \"Aida\" con Virginia Zeani, nel 1970 \"Un ballo in maschera\", nel 1972 \"Turandot\" e \"Lucia di Lammermoor\"', nel 1975 \"Falstaff (Verdi)\", nel 1981 \"Rigoletto\" con Piero Cappuccilli e \"La Cenerentola\", nel 1983 \"Il barbiere di Siviglia (Rossini)\" con John Aler e Leo Nucci e nel 1984 un concerto con Cappuccilli.\nAncora a Vienna nel 1969 diresse \"Il trovatore\"' con Cappuccilli e Wladimiro Ganzarolli e nel 1982 \"Lucia di Lammermoor\" con Nucci ed Edita Gruberov\u00e1.\nAll'Arena di Verona diresse \"Manon Lescaut\" nel 1970, \"Aida\" nel 1980 con Fiorenza Cossotto, Bruna Baglioni, Maria Chiara, Ghena Dimitrova e Siepi, nel 1982 con Ferruccio Furlanetto e Cappuccilli, nel 1983 con Giaiotti, nel 1990, nel 1992 con Kristj\u00e1n J\u00f3hannsson, nel 1993, nel 1994 con Juan Pons, nel 1995 con Gianfranco Cecchele e nel 1997 con Daniela Dess\u00ec e Giorgio Zancanaro.\nNel 1971 \"Madama Butterfly\" con la Tucci al Teatro alla Scala di Milano.\nAncora per La Fenice nel 1975 dirige La traviata con la Chiara ed un concerto con la Chiara nel Teatro Comunale di Adria (sua citt\u00e0 natale) ed uno al Teatro Cristallo di Oderzo (citt\u00e0 natale della Chiara, nel 1976 Madama Butterfly con la Chiara e nel 1995 I puritani con Giorgio Zancanaro e Mariella Devia.\nNel 1982 dirige La fanciulla del West con Pl\u00e1cido Domingo al Covent Garden.\nAncora al Metropolitan nel 1982 diresse \"Luisa Miller\" con Katia Ricciarelli, Jos\u00e9 Carreras e Nucci, poi \"Il trovatore\", nel 1984 \"Manon Lescaut\", nel 1985 \"Simon Boccanegra\" con Sherrill Milnes e Dawn Upshaw, nel 1986 \"Francesca da Rimini (Zandonai)\" con Renata Scotto e MacNeil e Madama Butterfly con la Scotto e Nucci, nel 1987 \"Turandot\" con la Dimitrova. \nNel 1988 diresse un concerto con \"Agnes Baltsa\" e Domingo, nel 1989 \"La boh\u00e8me\" con Domingo, nel 1990 \"La Gioconda\", nel 1994 \"Lucia di Lammermoor\" con la Devia e Pons. Fino al 2000 il maestro diresse 401 rappresentazioni al Met.\nNel 1991 diresse \"Manon Lescaut\" all'Op\u00e9ra National de Paris.\nNell'estate del 1997 \u00e8 stato direttore ospite dell'Orchestra Sinfonica Svizzera della Giovent\u00f9.\nNel 2000 diresse \"I due Foscari\" al Teatro di San Carlo di Napoli.\nAl Teatro Verdi (Trieste) nel 2008 diresse \"Iris (opera)\", nel 2009 \"Aida\" e nel 2010 \"Otello\" con Pons.\nNel 2011 diresse l'Orquestra Simf\u00f2nica i Cor del Gran Teatre del Liceu in \"Nabucco\" in forma di concerto al Festival de Peralada con Pons, Ferruccio Furlanetto e Maria Guleghina.\nAll'Opernhaus Z\u00fcrich nel 2011 diresse \"Rigoletto\" con Nucci e Diana Damrau, Il barbiere di Siviglia, Don Pasquale e L'elisir d'amore con Rolando Villaz\u00f3n e nel 2012 Poliuto con Massimiliano Pisapia, Fiorenza Cedolins e Riccardo Zanellato ed Un ballo in maschera con Piotr Becza\u0142a e nel 2013 \"Falstaff\".\nNel 2012 diresse \"Lucia di Lammermoor\" con Claudio Sgura al Teatro di San Carlo. Torn\u00f2 al San Carlo nel 2015 per dirigere \"Andrea Ch\u00e9nier\" e in novembre una nuova \"Traviata\" con Maria Grazia Schiavo, per la regia di Ferzan \u00d6zpetek.\nNel febbraio e marzo 2017 diresse \"La Traviata\" di Giuseppe Verdi al Teatro alla Scala di Milano e nell'autunno 2017 sempre al Teatro alla Scala \"Nabucco\" di Giuseppe Verdi.\nNel marzo 2019 diresse la \"Lucia di Lammermoor\" di Gaetano Donizetti all'Opernhaus di Zurigo.\n\u00c8 morto il 6 febbraio 2020, all'et\u00e0 di 88 anni."}
{"id": "3350756", "revid": "104265", "url": "https://it.wikipedia.org/wiki?curid=3350756", "title": "Brasil Open 2011 - Doppio", "text": "Il doppio del Brasil Open 2011 \u00e8 stato un torneo di tennis facente parte dell'ATP World Tour 2011.\nPablo Cuevas e Marcel Granollers erano i detentori del titolo, ma Granollers ha partecipato al torneo di Rotterdam.\nCuevas ha fatto coppia con Eduardo Schwank, ma ha perso nei quarti di finale contro Fabio Fognini e David Marrero.\nMarcelo Melo e Bruno Soares hanno battuto in finale Pablo And\u00fajar e Daniel Gimeno Traver 7\u201364, 6\u20133."}
{"id": "3350767", "revid": "319329", "url": "https://it.wikipedia.org/wiki?curid=3350767", "title": "TVM-Ragno", "text": ""}
{"id": "3350769", "revid": "1442080", "url": "https://it.wikipedia.org/wiki?curid=3350769", "title": "SAP Open 2011 - Qualificazioni singolare", "text": "Le qualificazioni del singolare dello SAP Open 2011 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "3350773", "revid": "62004", "url": "https://it.wikipedia.org/wiki?curid=3350773", "title": "Mario Ghella", "text": "Professionista dal 1949 al 1956, nel 1948 vinse la medaglia d'oro olimpica e il titolo mondiale dilettanti nella velocit\u00e0."}
{"id": "3350774", "revid": "1442080", "url": "https://it.wikipedia.org/wiki?curid=3350774", "title": "SAP Open 2011 - Doppio", "text": "Il doppio dello SAP Open 2011 \u00e8 stato un torneo di tennis facente parte dell'ATP World Tour 2011.\nMardy Fish e Sam Querrey erano i detentori del titolo, ma Fish non ha partecipato.\nQuerrey ha fatto coppia con Juan Mart\u00edn del Potro, ma ha perso nei quarti di finale contro Mark Knowles e Michal Merti\u0148\u00e1k.\nScott Lipsky e Rajeev Ram hanno vinto il torneo battendo in finale Alejandro Falla e Xavier Malisse per 6-4, 4-6, 10-8."}
{"id": "3350777", "revid": "1305772", "url": "https://it.wikipedia.org/wiki?curid=3350777", "title": "Leopold Hoffer", "text": "Si trasfer\u00ec in giovane et\u00e0 in Svizzera e dal 1867 visse per tre anni a Parigi, dove vinse match contro Rosenthal e de Rivi\u00e8re. Emigr\u00f2 poi in Inghilterra stabilendosi a Londra, dove visse per il resto della sua vita. \nNel 1879 fond\u00f2 assieme a Zukertort la rivista \"The Chess Monthly\", della quale fu editore con Zukertort fino al 1889, poi da solo fino al 1896, quando cess\u00f2 le pubblicazioni perch\u00e9 non pi\u00f9 in grado di reggere la concorrenza del \"British Chess Magazine\" (fondato nel 1881).\nFu redattore per oltre 30 anni, dal 1880 fino alla morte, della rubrica scacchistica della rivista \"The Field\".\nScrisse il libro \"The Championship match: Lasker vs. Tarrasch\" (Michell &amp; Hollings, Londra 1908) sul match per il titolo mondiale tra Lasker e Tarrasch."}
{"id": "3350779", "revid": "1442080", "url": "https://it.wikipedia.org/wiki?curid=3350779", "title": "ABN AMRO World Tennis Tournament 2011 - Doppio", "text": "Il doppio dell'ABN AMRO World Tennis Tournament 2011 \u00e8 stato un torneo di tennis facente parte dell'ATP World Tour 2011.\nDaniel Nestor e Nenad Zimonji\u0107 erano i detentori del titolo, ma solo Zimonji\u0107 ha partecipato quest'anno in coppia con Micha\u00ebl Llodra e ha perso in finale contro J\u00fcrgen Melzer e Philipp Petzschner, 6\u20134, 3\u20136, [10\u20135]."}
{"id": "3350783", "revid": "495404", "url": "https://it.wikipedia.org/wiki?curid=3350783", "title": "ENSBA", "text": ""}
{"id": "3350789", "revid": "3115", "url": "https://it.wikipedia.org/wiki?curid=3350789", "title": "Carabottino", "text": "Il carabottino \u00e8 un grigliato in legno prevalentemente di teak, ad utilizzo prevalentemente navale.\nSi utilizza ovunque ci sia necessit\u00e0 di un rapido deflusso d'acqua, spiaggette, passerelle, docce ecc. Normalmente in legno grezzo, cio\u00e8 non trattato, da qui l'uso del teak per la sua straordinaria resistenza.\nPu\u00f2 avere le forme pi\u00f9 svariate, ma \u00e8 tradizionalmente costituito da telaio perimetrale e listelli incrociati fra loro a costituire la griglia."}
{"id": "3350790", "revid": "1543377", "url": "https://it.wikipedia.org/wiki?curid=3350790", "title": "PTT Pattaya Open 2011 - Qualificazioni singolare", "text": "Le qualificazioni del singolare del PTT Pattaya Open 2011 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "3350797", "revid": "1272592", "url": "https://it.wikipedia.org/wiki?curid=3350797", "title": "Kara Darya", "text": "Il Kara Darya (in uzbeko \"Qaradaryo\"; ) \u00e8 un fiume dell'Asia centrale che attraversa il Kirghizistan e l'Uzbekistan orientale; \u00e8 un affluente del Syr Darya.\nIl fiume \u00e8 formato dalla confluenza dei fiumi Kara-Kulja (\"Kara-Kul'd\u017ea\") e Tar. Conta pi\u00f9 di 200 affluenti, i maggiori sono: Jazy, Kara Unkur, Kegart, Kurshab, Abshir Sai e Aravan. La sua lunghezza totale \u00e8 di 177\u00a0km e ha un bacino di .\nL'alto Kara Darya scorre nella parte nord-orientale della regione di O\u0161 verso sud-ovest e, a pochi chilometri da Uzgen, entra nella valle di Fergana, in territorio uzbeco. Il fiume \u00e8 ampiamente sfruttato per l'irrigazione e ci sono varie dighe lungo il suo corso. Confluisce poi con il Naryn formando il Syr Darya, il secondo fiume pi\u00f9 lungo dell'Asia centrale."}
{"id": "3350801", "revid": "1442080", "url": "https://it.wikipedia.org/wiki?curid=3350801", "title": "PTT Pattaya Open 2011 - Singolare", "text": "Il singolare del PTT Pattaya Open 2011 \u00e8 stato un torneo di tennis facente parte del WTA Tour 2011.\nVera Zvonar\u00ebva era la detentrice del titolo, ma ha perso in semifinale contro Daniela Hantuchov\u00e1.\nDaniela Hantuchov\u00e1 ha battuto in finale Sara Errani 6\u20130, 6\u20132."}
{"id": "3350802", "revid": "1543377", "url": "https://it.wikipedia.org/wiki?curid=3350802", "title": "PTT Pattaya Open 2011 - Doppio", "text": "Il doppio del PTT Pattaya Open 2011 \u00e8 stato un torneo di tennis facente parte del WTA Tour 2011.\nMarina Erakovi\u0107 e Tamarine Tanasugarn erano le detentrici del titolo, ma Erakovic quest'anno non ha partecipato.\nTanasugarn ha fatto coppia con Jill Craybas, ma ha perso nei quarti di finale contro Sun Shengnan e Zheng Jie.\nSara Errani e Roberta Vinci hanno battuto in finale Sun Shengnan e Zheng Jie 3\u20136, 6\u20133, [10\u20135]."}
{"id": "3350807", "revid": "3115", "url": "https://it.wikipedia.org/wiki?curid=3350807", "title": "Gelmini (cognome)", "text": "Gelmini () \u00e8 un cognome di lingua italiana.\nTipico del Norditalia, come le sue varianti deriva probabilmente dal nome Guglielmo.\nVarianti.\nGelmetti, Gelmi, Gelmo, Gilmozzi, Guelmi, Vielmetti.\nOrigine e diffusione.\nIl cognome Gelmini e le sue varianti derivano probabilmente dal nome proprio di persona medievale \"Gelmino\", diminutivo di \"Gelmo\", forma accorciata di Guglielmo, a sua volta derivato dal germanico \"Wilhelm\" che sarebbe un composto di \"wilja\" (volont\u00e0/desiderio/impegno) e \"helma\" (elmo/copricapo) in alto tedesco antico. In Europa molti cognomi condividono la stessa origine.\nCognome delle Valli Giudicarie, \u00e8 specifico delle province di Brescia, Bergamo, Milano, del basso Trentino e della sponda Veronese del Lago di Garda. Un'altra zona di diffusione comprende le province di Parma, Reggio Emilia e Modena.\nStoria e araldica.\nNell'Archivio Storico Araldico Italiano \u00e8 presente una famiglia Gelmini e una famiglia Guelmi del Trentino decorate con il titolo di nobile. I Gelmini von Kreutzhof sono citati tra le famiglie nobili austriache.\nIn alcuni documenti del XII secolo a Braone, in Val Camonica, compare il cognome Gelmini.\nNel XVI secolo, \u00e8 documentata la presenza di Gelmini nella Valle di Saviore e a Sal\u00f2.\nNel 1619, a Mulazzano, nel Lodigiano, Giovanni Gelmini scrisse un libro di dediche e lodi per monsignore Michelangelo Seghizzi.\nNel 1890, Max von Gelmini zu Kreuzhof fu uno dei principali fondatori della Cassa Rurale di Salorno, la \"Raiffeisen Landesbank\" Sempre a Salorno, nell'autunno del 1929, durante il soffocamento fascista delle lingue minori presenti in Italia, Berta von Gelmini fu una delle promotrici delle scuole clandestine di lingua tedesca, le katakombenschule.\nTra i proprietari dei castelli di Gromo (XIX secolo), in Val Seriana, e di Urgnano, nel Bergamasco, vengono elencate due famiglie Gelmini.\nTipografia.\nIl 6 marzo 1584, attraverso un documento, venne creata la prima produzione di testi stampati permanente a Trento, affidata ai fratelli Giacomo (che mor\u00ec nel 1591 a causa di un'epidemia di peste) e Giovanni Battista Gelmini (gi\u00e0 presenti in citt\u00e0 dal 1582 su richiesta di Ludovico Madruzzo), provenienti da Sabbio Chiese in Valle Sabbia, i quali lavorarono per circa 15 anni in una situazione di monopolio e sotto il controllo del vescovo.\nL'attivit\u00e0 and\u00f2 avanti fino al 1619 grazie al figlio di Giovanni Battista, Giovanni Maria. La produzione conta una trentina di libri marchiati da una simbolo con un'aquila legata da un serpente. Gran parte delle opere sono conservate nella Biblioteca comunale di Trento.\nIl 14 gennaio 1627 Maddalena Gelmini, vedova di Giovanni Maria Gelmini, vendette a Santo Zanetti e Antonio Marchi l'attrezzatura della tipografia.\nSpedizioni fluviali.\nIn un documento del 1787 a Borgo Sacco, in Trentino, troviamo scritto:\nI due fratelli ottennero quindi la nobilt\u00e0 e l'aggiunta del nome \"von Kreutzhof\" dall'imperatore Giuseppe II d'Asburgo-Lorena grazie al trasporto fluviale."}
{"id": "3350808", "revid": "729019", "url": "https://it.wikipedia.org/wiki?curid=3350808", "title": "Stazione di Barbarano-Villaga", "text": "La stazione di Barbarano-Villaga \u00e8 una stazione ferroviaria della dismessa ferrovia Treviso-Ostiglia, un tempo posta a servizio dei comuni di Barbarano Vicentino e di Villaga. Era situata al km 51+222 della predetta strada ferrata.\nStoria.\nL'impianto fu aperto l'8 luglio 1928, assieme al tronco Cologna Veneta-Grisignano di Zocco della ferrovia Treviso-Ostiglia.\nNel 1924, con decreto ministeriale, per consentire i lavori di realizzazione della linea era stata soppressa la diramazione di 3,6 km della tranvia Vicenza-Noventa-Montagnana che dalla stazione di Ponte di Barbarano, conduceva al paese di Barbarano Vicentino, in quanto la sua presenza avrebbe imposto la realizzazione di un secondo cavalcavia ferroviario dopo quello gi\u00e0 previsto nei pressi di Ponte di Mossano. L'abitato di Barbarano dunque servito dalla nuova stazione FS denominata di Barbarano-Villaga.\nDurante la Seconda guerra mondiale la stazione rimase sotto il controllo della Wehrmacht, che se ne serv\u00ec per il transito delle proprie tradotte militari e per i convogli di prigionieri. Il 26 dicembre 1944, ad opera di 8 cacciabombardieri della 64\u00aa squadriglia del 57\u00ba Gruppo USAAF, la stazione ferroviaria venne completamente rasa al suolo. Un carro merci si incendi\u00f2 e i binari vennero colpiti in tre punti diversi a sud della stazione.\nIl fabbricato viaggiatori fu ricostruito secondo lo stile architettonico del secondo dopoguerra e il traffico ferroviario civile riprese normalmente la propria attivit\u00e0; fu tuttavia interrotto il 2 settembre 1967 per l'intero tronco Cologna Veneta-Grisignano, pertanto anche la stazione di Barbarano-Villaga venne a cessare le proprie funzioni.\nStrutture ed impianti.\nLa stazione era dotata di un fabbricato viaggiatori a pianta rettangolare e a due livelli. Al piano inferiore erano posizionate la sala d'attesa, l'ufficio movimento, una biglietteria ed il deposito bagagli. Il piano superiore un tempo era riservato ad abitazione. Nel 2011 questi locali risultano abbandonati.\nLa stazione era inoltre dotata di uno scalo merci che al 2011 risulta parzialmente occupato da accumuli di detriti. Il tetto del magazzino merci \u00e8 danneggiato, per la rottura di alcune travi portanti in legno."}
{"id": "3350809", "revid": "38503131", "url": "https://it.wikipedia.org/wiki?curid=3350809", "title": "Midriatico", "text": ""}
{"id": "3350810", "revid": "6923", "url": "https://it.wikipedia.org/wiki?curid=3350810", "title": "Broccoli (azienda)", "text": ", spesso scritto BROCCOLI \u00e8 una casa editrice giapponese che si occupa della pubblicazione di manga, anime, musica e videogiochi, attraverso le proprie filiali.\nDescrizione.\nBroccoli \u00e8 la compagnia madre di Broccoli Music Publishing, Broccoli International USA e Anime Gamers USA Inc. Inoltre l'azienda Broccoli pubblica manga sotto il marchio Broccoli Books.\nL'azienda \u00e8 principalmente conosciuta per i franchise di \"Galaxy Angel\" e \"Di Gi Charat\" e le relative serie animate.\nStoria.\nSatsuki Yamashita, l'editore di Broccoli Books, ha spiegato che la compagnia deriva dal desiderio del presidente di creare un nome memorabile, simile a quello che aveva reso celebre il marchio Apple Inc. Nel tentativo di pensare al nome di un frutto o di un vegetale, si arriv\u00f2 all'idea di utilizzare il nome dei broccolo. Questo, ha casualmente lo stesso nome in quasi tutte le lingue.\nIl 23 gennaio 2008, Broccoli ha annunciato la propria collaborazione con la rivale Animate per formare una nuova compagnia chiamata \"AniBro\". Broccoli mantiene il 30% delle quote della compagnia, che \u00e8 gestita dall'amministratore delegato della Animate."}
{"id": "3350811", "revid": "1543377", "url": "https://it.wikipedia.org/wiki?curid=3350811", "title": "Open GDF Suez 2011 - Qualificazioni singolare", "text": "Le qualificazioni del singolare dell'Open GDF Suez 2011 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "3350814", "revid": "1149807", "url": "https://it.wikipedia.org/wiki?curid=3350814", "title": "Hakuhodo", "text": "La \u00e8 la seconda agenzia pubblicitaria del Giappone, che vanta un fatturato lordo di circa 700 milioni di yen. Il suo quartier generale si trova all'Akasaka Biz Tower in Akasaka, Minato, Tokyo.\nLa compagnia venne fondata nell'ottobre del 1895. Nell'ottobre del 2003 la compagnia divenne parte della Hakuhodo DY Holdings, che riun\u00ec varie compagnie nella Hakuhodo DY Media Partners Inc.\nFra i personaggi influenti che vi hanno lavorato possiamo annoverare anche il regista giapponese K\u014dz\u014d Saeki."}
{"id": "3350816", "revid": "223320", "url": "https://it.wikipedia.org/wiki?curid=3350816", "title": "BROCCOLI", "text": ""}
{"id": "3350818", "revid": "765341", "url": "https://it.wikipedia.org/wiki?curid=3350818", "title": "Open GDF Suez 2011 - Singolare", "text": "Il singolare dell'Open GDF Suez 2011 \u00e8 stato un torneo di tennis facente parte del WTA Tour 2011.\nElena Dement'eva era la detentrice del titolo, ma si \u00e8 ritirata alla fine della stagione del 2010.\nPetra Kvitov\u00e1 ha battuto in finale Kim Clijsters 6\u20134, 6\u20133.\nTeste di serie.\nLe prime 2 teste di serie hanno ricevuto un bye per il 2\u00ba turno"}
{"id": "3350819", "revid": "1573940", "url": "https://it.wikipedia.org/wiki?curid=3350819", "title": "Lophostica", "text": "Lophostica \u00e8 un genere di ragni appartenente alla famiglia Salticidae.\nDistribuzione.\nLe tre specie oggi note di questo genere sono diffuse in alcune isole dell'Oceano Indiano: in particolare due sono endemiche dell'isola R\u00e9union e la \"L. mauriciana\" \u00e8 stata rinvenuta sia su R\u00e9union che sull'isola Mauritius.\nTassonomia.\nA dicembre 2010, si compone di tre specie:"}
{"id": "3350822", "revid": "827882", "url": "https://it.wikipedia.org/wiki?curid=3350822", "title": "Cerimoniale diplomatico della Repubblica Italiana", "text": "Il cerimoniale diplomatico della Repubblica italiana, \u00e8 il cerimoniale che ha sede presso il Ministero degli affari esteri, espleta i propri compiti nella sfera concernente lo svolgimento della funzione diplomatica. In particolare, esso cura i rapporti fra le Istituzioni della Repubblica Italiana ed i rappresentanti degli Stati stranieri, che possono essere i diplomatici o le Alte Autorit\u00e0 in visita.\nCaratteristiche.\nIl rispetto di alcune basilari regole di cerimoniale nelle relazioni interstatali e la loro disciplina si sono resi necessari nei secoli per preservare l'onorabilit\u00e0 e l'incolumit\u00e0 dei legati inviati dai sovrani che spesso mettevano a repentaglio la loro vita per l'espletamento della propria missione. Si sono affermate pertanto le norme concernenti le immunit\u00e0 in capo ai rappresentanti diplomatici, nonch\u00e9 quelle relative al cosiddetto protocollo, elencate in un volume edito dallo stesso Ministero degli Affari Esteri dal titolo \"Cerimoniale Diplomatico 2.0 - Tradizione e Innovazione al servizio della politica estera\". Il cerimoniale disciplina quindi sia i rapporti sostanziali sia quelli formali. In entrambi i casi, fermi restando il diritto consuetudinario ed il diritto pattizio, assumono rilevanza fondamentale i princ\u00edpi dell'uniformit\u00e0 di trattamento e della reciprocit\u00e0: nel primo caso si tratta di dare applicazione a quella che \u00e8 la pari dignit\u00e0 tra stati superiorem non recognoscentes, dunque stati sovrani di pari livello; nel secondo caso, invece, si tratta di consentire lo svolgimento della missione diplomatica o consolare e provvedere alle determinazioni del caso.\nElemento preponderante nell'attivit\u00e0 del cerimoniale \u00e8 il costante rapporto con le ambasciate accreditate in Italia: ci\u00f2 implica una collaborazione costruttiva tra il nostro Ministero degli Esteri ed il personale delle sedi a Roma, che significa sapersi relazionare in maniera adeguata ad interlocutori provenienti da ogni parte del mondo; se ci\u00f2 richiede una conoscenza \u201caccademica\u201d delle varie realt\u00e0 nazionali, \u00e8 necessaria altres\u00ec la conoscenza delle regole fondamentali che caratterizzano i rapporti interpersonali di un tale livello. Si tratta, in definitiva, di quella che comunemente viene definita etichetta, ovvero un insieme di norme comportamentali \u2013 pi\u00f9 o meno vincolanti \u2013 che hanno lo scopo precipuo di creare un'adeguata cornice all'interazione fra individui. L'adeguamento alle suddette norme pu\u00f2 indubbiamente comportare non trascurabili vantaggi per la persona che ne dimostra conoscenza, nonch\u00e9 accrescere il prestigio della missione e l'efficacia del lavoro del diplomatico.\nOrganizzazione.\nQuanto all'organizzazione interna, il cerimoniale diplomatico della Repubblica consta di una segreteria e di tre uffici (il quarto \u00e8 stato soppresso in occasione della recente riorganizzazione del Ministero degli Affari Esteri, attuata con decreto ministeriale n.11 del 9 dicembre 2010), ciascuno dei quali \u00e8 poi costituito al proprio interno da ulteriori reparti che trattano questioni specifiche. La divisione delle funzioni \u00e8 la seguente:\nSegreteria.\nLa segreteria, come tutte le analoghe strutture delle altre direzioni generali e dei servizi del Ministero, \u00e8 il perno del cerimoniale diplomatico della Repubblica, perch\u00e9 attraverso essa filtrano e vengono direzionate le informazioni e le direttive agli altri uffici del cerimoniale. Tuttavia, in pi\u00f9 e diversamente dalle altre segreterie, ha competenze specifiche che la rendono una struttura unica nel panorama ministeriale. Essa, infatti, affianca alla vera e propria attivit\u00e0 di segreteria, all'archivio ed al reparto amministrativo anche strutture altamente specializzate, quali l'ospitalit\u00e0, la logistica ed il consegnatariato di Villa Madama. Gestisce inoltre, dando indicazioni al drappello di rappresentanza della Guardia di Finanza, il parco autovetture utilizzato in occasione di visite ed eventi.\nHa inoltre assorbito le competenze dell'ex ufficio IV del cerimoniale diplomatico, soppresso dalla riforma dell'assetto organizzativo del Ministero a seguito dell'entrata in vigore, il 16 dicembre 2010, del DPR n.95/2010. La segreteria \u00e8 cos\u00ec divenuta responsabile dell'organizzazione dei grandi vertici internazionali, degli incontri multilaterali e dei restanti eventi assimilabili in Italia.\nA tale ingente incremento delle competenze si \u00e8 fatto fronte nonostante una sensibile riduzione delle risorse umane disponibili; unica eccezione e stata l'assegnazione, nel luglio 2011 di un ulteriore funzionario diplomatico chiamato a coadiuvare il capo segreteria nella sua nuova duplice veste di capo della segreteria e responsabile dell'organizzazione dei grandi eventi.\nTra i compiti della segreteria vi \u00e8 anche la gestione dei doni che vengono scambiati in occasione delle visite di stato ed ufficiali dal signor Presidente della Repubblica ovvero dalle visite del Ministro. Il capo dell'ufficio III, d'intesa con il capo del cerimoniale ed i suoi pi\u00f9 stretti collaboratori, sceglie i doni da assegnare alle varie personalit\u00e0 che si incontrano durante ciascuna visita. Vi sono inoltre i doni che vengono decisi ed acquistati direttamente dalla Presidenza della Repubblica per le personalit\u00e0 istituzionali straniere e successivamente addebitati al capitolo gestito dal cerimoniale diplomatico. La segreteria si occupa di stilare un elenco con i nomi e le relative cariche delle personalit\u00e0 destinatarie dei doni. Nella delicata scelta dei doni, si cura con attenzione il livello dei regali anche in considerazione della reciprocit\u00e0 nonch\u00e9 del rango del destinatario degli stessi. Al fine di tenere aggiornate le giacenze, gli articoli offerti in dono vengono poi integrati con nuovi ordinativi. La giacenza degli articoli viene tenuta costantemente aggiornata. La segreteria tiene anche un elenco, suddiviso per paesi, in cui vengono riportati i doni offerti nel corso degli anni sia dal Capo dello Stato che dal ministro al fine di evitare che lo stesso articolo venga offerto nuovamente. Ai sensi delle disposizioni della Presidenza del Consiglio, viene tenuto anche un registro cartaceo sul quale si riporta la descrizione dei doni ricevuti dal ministro con una stima del valore degli stessi ed, inoltre, un ulteriore elenco che riporta tutto ci\u00f2 che il ministro offre in regalo ai suoi omologhi e alle personalit\u00e0 che incontra.\nGestione degli eventi.\nLe numerose conferenze internazionali che hanno luogo al Ministero sono curate dalla segreteria del cerimoniale guidata dal capo segreteria, che \u00e8 normalmente un Consigliere di Legazione. Nella maggior parte dei casi il cerimoniale assiste organizzando i servizi conviviali, fornendo i servizi di interpretariato, organizzando l'accoglienza al Ministero, facendosi carico delle richieste di sicurezza e collaborando nella predisposizione del piazzamento.\nNel caso di Conferenze pi\u00f9 complesse il ruolo del cerimoniale \u00e8 invece pi\u00f9 ampio ed investe tutti gli aspetti organizzativi e di gestione.\nI cd. \u201cgrandi eventi\u201d presentano numerose caratteristiche in comune con le conferenze internazionali; tuttavia, \u00e8 fondamentale sottolineare come le conferenze siano attivit\u00e0 sostanzialmente \u201cinterne\u201d al Ministero degli Affari Esteri, la cui gestione \u00e8 senza dubbio resa pi\u00f9 agevole dall'utilizzo degli spazi interni del Ministero (pur se spesso di grande rilevanza anche esterna) mentre i grandi eventi sono attivit\u00e0 che hanno una rilevanza decisamente maggiore, che investe l'intero paese.\nL'organizzazione delle conferenze internazionali richiede il coordinamento con la Segreteria generale, il Gabinetto, l'Ispettorato, la Direzione Generale politicamente competente, la DGAI per gli aspetti tecnici, il servizio stampa e con eventuali strutture esterne. Il cerimoniale costituisce il perno di tale coordinamento. Per gestire le conferenze pi\u00f9 importanti \u00e8 stata sperimentata nel 2011 la creazione ad hoc di una segreteria tecnica guidata dal capo segreteria del cerimoniale e formata da personale fornito della direzione generale competente e, ove possibile, del cerimoniale. La segreteria tecnica centralizza tutto il flusso di informazioni logistico-organizzative e, per il tramite delle competenti strutture del cerimoniale, trasmette al Ministero dell'interno tutte le richieste relative alla sicurezza.\nDurante lo svolgimento dell'evento la segreteria tecnica perde il suo ruolo organizzativo e si occupa di tutte le questioni operative: organizzazione di incontri bilaterali, concessione di credenziali per il wi-fi, copie di documentazione, eventuali contatti con compagnie aeree per modifiche di voli, ecc. La casistica \u00e8 molto ampia. La segreteria tecnica deve essere pronta a gestire ogni possibile richiesta.\nPrecedentemente all'evento o alla conferenza vengono individuati e formati i \"liaison officers\" che assisteranno le delegazioni estere. Durante l'evento i liaison officers seguono le delegazioni, sono il loro riferimento e sono competenti per le questioni ordinarie mentre riportano alla segreteria tecnica ovvero al funzionario responsabile dell'evento le problematiche pi\u00f9 complesse per le quali ritengano di dover ricorrere ad indicazioni e consigli.\nIl cerimoniale gestisce anche le missioni preparatorie e gli advance teams delle delegazioni straniere.\nNel caso dei grandi eventi, la fase organizzativa copre un arco temporale piuttosto ampio. Il primo aspetto su cui deve essere posta adeguata attenzione \u00e8 proprio quello della sicurezza: il coordinamento spetta al Ministero dell'interno, con cui il cerimoniale diplomatico collabora strettamente. Per alcune attivit\u00e0, la gestione della sicurezza pu\u00f2 essere delegata al Ministero della Difesa (come nel caso della parata militare che ha avuto luogo in occasione delle celebrazioni del 2 giugno).\nPresso la Questura, opera un centro gestione eventi in cui partecipano rappresentanti dell'Arma dei Carabinieri, della Guardia di Finanza, della Polizia di Stato, del Corpo Forestale dello Stato, dei Reparti scorte di tutte le forze dell'ordine, dei Vigili del Fuoco, della Polizia Municipale, dei Servizi Autoambulanze, dei vari Enti per i Servizi Pubblici Locali (mezzi pubblici, acqua, nettezza urbana, elettricit\u00e0, etc.) e del Comando militare. Il Prefetto \u00e8 inoltre tenuto a convocare il Comitato provinciale di sicurezza.\nIl Comitato provinciale di sicurezza esamina tutti gli aspetti dell'evento, valutando le varie richieste ed affrontando i problemi che emergono. In ogni caso, spetta al Prefetto ed al Questore, sentiti i propri interlocutori, prendere le decisioni finali relative alla sicurezza. La Presidenza del Consiglio dei Ministri indice riunioni di coordinamento generale con tutte le Amministrazioni coinvolte, fornendo le istruzioni al Comitato Provinciale di Sicurezza. A tali riunioni partecipano non solo rappresentanti dei vari Ministeri ma anche rappresentanti della Presidenza della Repubblica, del Senato della Repubblica, della Camera dei deputati e della Corte Costituzionale. Naturalmente, spetta alla Presidenza della Repubblica, che promuove l'organizzazione dei grandi eventi, la definizione del programma e delle attivit\u00e0 connesse.\nIn tutti i contatti con la Presidenza della Repubblica e la Presidenza del Consiglio \u00e8 il cerimoniale diplomatico che rappresenta il Ministero degli Affari Esteri e partecipa attivamente, in quanto costituisce il punto di raccordo con le Autorit\u00e0 straniere invitate: spetta dunque al cerimoniale diplomatico definire proposte e suggerimenti per far s\u00ec che si prendano in dovuta considerazione gli aspetti politici, culturali e di protocollo legati ai diversi quadri giuridico-istituzionali stranieri. Un ruolo fondamentale viene assicurato dal Servizio Stampa e Informazione, che si occupa di tutte le questioni relative alla stampa ed ai giornalisti stranieri.\nCabina di regia.\nIn occasione di grandi eventi di particolare entit\u00e0 (ad esempio: beatificazione di Giovanni Paolo II, celebrazioni del 2 giugno in occasione del 150\u00ba anniversario dell'Unit\u00e0 d'Italia) viene costituita presso la Sala crisi del Ministero dell'Interno una cabina di regia che segue l'evento 24 ore su 24 a partire dall'arrivo degli ospiti a quando questi lasciano il territorio nazionale. Ad essa partecipano funzionari del Ministero dell'Interno, e ufficiali/funzionari delle Forze di Polizia e di sicurezza. Il Ministero degli Affari Esteri vi prende parte di solito con il capo segreteria del cerimoniale diplomatico. La cabina di regia monitorizza l'evento grazie alle informazioni provenienti dalle forze di sicurezza, con quelle trasmesse dai liaison officers del Ministero degli Esteri assegnati alle diverse delegazioni, con l'ascolto delle comunicazioni radio delle strutture interessate e con l'ausilio di telecamere che riprendono l'evento e lo trasmettono sui monitor. La presenza del cerimoniale diplomatico permette di far fronte a qualunque richiesta/emergenza relativa alla partecipazione all'evento delle delegazioni straniere. \nLa cabina di regia si \u00e8 rivelata estremamente utile per racchiudere in un unico ambiente tutti i soggetti coinvolti permettendo di valutare le situazioni, di prendere decisioni e di attuarle in tempo reale.\nAffari generali del corpo diplomatico (ufficio primo).\nQuesto settore del cerimoniale diplomatico gestisce le Ambasciate estere in Italia ed ha il compito di assistere i Capi Missione accreditati a Roma (presso il Quirinale, presso la Santa Sede e presso la FAO) sulla base della consuetudine internazionale come codificata dalla Convenzione di Vienna sulle relazioni diplomatiche del 1961.\nCi\u00f2 significa assicurare le procedure relative alla loro nomina e al buon svolgimento della loro missione (compresi privilegi, esenzioni e concessioni unilaterali) fino alla loro partenza.\nIn primo luogo vengono seguite le pratiche di \"gradimento\" e di presentazione delle lettere credenziali degli Ambasciatori al Presidente della Repubblica.\nDopo aver ottenuto la concessione del gradimento, primo passo per l'effettivo accreditamento in Italia, l'Ambasciatore designato, giunto in Italia previa debita comunicazione al Ministero degli Esteri, provvede alla presentazione di una copia \u201cd'uso\u201d delle proprie lettere credenziali al Capo del cerimoniale diplomatico della Repubblica, occasione questa che pu\u00f2 rivelarsi utile anche per formarsi un'idea personale sul diplomatico straniero che va ad assumere le funzioni di Capo Missione a Roma. Va precisato altres\u00ec che nel periodo di tempo intercorrente fra l'arrivo in Italia e la presentazione delle credenziali al Capo dello Stato, l'Ambasciatore designato pu\u00f2 svolgere gi\u00e0 un'attivit\u00e0 relativa agli affari correnti, ivi compresi i primi contatti di lavoro con le Amministrazioni dello Stato, astenendosi per\u00f2 da dichiarazioni alla stampa e da contatti a livello politico.\nSuccessivamente viene organizzata presso il Palazzo del Quirinale la cerimonia di presentazione delle lettere credenziali al Presidente della Repubblica, il quale si intrattiene a colloquio con il nuovo Ambasciatore con la possibilit\u00e0 di passare in rassegna le principali tematiche di interesse bilaterale; alla cerimonia partecipa in veste di coordinatore il Capo del cerimoniale diplomatico in ossequio all'art. 2 della legge 8 luglio 1950 n. 572.\nCirca l'ordine delle precedenze, l'art. 16 della Convenzione di Vienna stabilisce che esso dipende appunto dalla data di presentazione delle credenziali, fatte salve le prerogative attribuite nei Paesi cattolici al Nunzio Apostolico, quale decano del Corpo diplomatico (in Italia accordate ai sensi dell'art. 12 del Trattato lateranense dell'11 febbraio 1929, nonch\u00e9 dell'art. 16 della Convenzione di Vienna sulle Relazioni Diplomatiche del 18 aprile 1961 secondo una diffusa consuetudine invalsa a partire dal Congresso di Vienna del 1815).\nDa non trascurare \u00e8 poi il disbrigo delle pratiche legate alla fine missione degli Ambasciatori stranieri e al loro rientro in Patria, come anche di quelle inerenti all'accreditamento degli Ambasciatori italiani all'estero secondo una procedura analoga a quella descritta sopra: in particolare, dopo la relativa nomina dell'Ambasciatore da parte del Consiglio dei Ministri ed ottenuto il gradimento delle Autorit\u00e0 locali, l'ufficio in questione, di concerto con la nostra Ambasciata in loco, provvede all'acquisizione dei titoli del Paese e del Capo dello Stato presso cui \u00e8 avvenuto l'accreditamento, nonch\u00e9 alla stesura delle lettere credenziali; queste vengono sottoposte prima alla firma del Ministro degli Esteri e poi a quella del Presidente della Repubblica, dopodich\u00e9 vengono consegnate all'Ambasciatore designato che pu\u00f2 cos\u00ec presentarle al Capo dello Stato presso cui \u00e8 stato accreditato.\nOltre all'accreditamento, viene assicurato da un lato il rispetto delle immunit\u00e0 e delle esenzioni di cui beneficiano i Capi delle Missioni Diplomatiche e le Missioni stesse presso il Quirinale, la Santa Sede e le Organizzazioni Internazionali in Italia, e dall'altro lato la sicurezza delle Missioni e del personale diplomatico: tutto ci\u00f2 nel rispetto del principio fondamentale \u201c\"ne impediatur legatio\"\u201d.\nIn base all'art. 22 della Convenzione di Vienna del 1961 le Sedi diplomatiche godono dell'inviolabilit\u00e0 dei propri locali, pertanto le autorit\u00e0 dello Stato accreditatario non possono esercitarvi la propria potest\u00e0 n\u00e9 compiervi atti d'imperio senza la previa autorizzazione da parte del Capo Missione. Della stessa inviolabilit\u00e0 godono gli archivi, ovunque essi si trovino ed anche in caso di fine missione o guerra.\nLe Sedi beneficiano altres\u00ec dell'esenzione dalle imposte di registro e ipotecarie, dalle imposte sui fabbricati, sui terreni, sulle fognature, sull'occupazione di aree pubbliche, dai contributi di miglioria ed infine dai contributi connessi all'erogazione di forniture quali energia elettrica, gas e nettezza urbana. L'art. 36 della medesima Convenzione aggiunge che le Missioni godono di particolari franchigie doganali per gli oggetti (contingentati e non) destinati all'uso ufficiale o personale degli agenti diplomatici e gi\u00e0 l'art. 27 prevedeva l'inviolabilit\u00e0 della corrispondenza diplomatica. Le esenzioni di cui si \u00e8 detto poc'anzi vengono applicate sulla base del principio di reciprocit\u00e0 con le Ambasciate e sulla base degli accordi di sede con le Organizzazioni Internazionali.\nPer quanto attiene invece ai Capi Missione, essi godono dell'inviolabilit\u00e0 personale, nonch\u00e9 dell'immunit\u00e0 dalla giurisdizione civile, penale e amministrativa. Nel primo caso lo Stato accreditatario deve astenersi da qualsiasi misura coercitiva nei confronti di un agente diplomatico, mentre nel secondo caso, pur non trattandosi di una vera assenza di giurisdizione, l'agente gode dell'immunit\u00e0 per gli atti compiuti nell'esercizio delle proprie funzioni (\"iure imperii\") anche successivamente al termine della missione e per gli atti aventi natura privata (\"iure gestionis\") soltanto per la durata della missione.\nInfine, ai sensi dell'art. 34 della Convenzione di Vienna, l'agente diplomatico fruisce dell'esenzione da ogni imposta e tassa personale o reale, nazionale, regionale o comunale, ad eccezione delle imposte su beni mobili e immobili adibiti ad uso privato.\nInoltre, nel silenzio della Convenzione, lo Stato italiano accorda alle Rappresentanze straniere e ai loro componenti una speciale esenzione in merito al pagamento dell'IVA (per la quale \u00e8 necessario compilare appositi moduli che vengono attentamente vagliati dal reparto competente) e si occupa di tutte le questioni relative alle autovetture delle Rappresentanze e dei loro componenti (targhe diplomatiche, autorizzazioni per aree di parcheggio, esenzione dal pagamento del bollo, ecc.)\nAffari Generali del C. C. e delle Organizzazioni Internazionali - Onorificenze (Ufficio Secondo).\nGli affari generali del Corpo Consolare e delle Organizzazioni Internazionali (questioni burocratiche \u2013 legate al rilascio di visti d'ingresso, passaporti, carte d'identit\u00e0 diplomatiche ed \"exequatur\" \u2013 e giuridiche \u2013 legate per un verso al rispetto delle immunit\u00e0 dei componenti delle Missioni Diplomatiche e Consolari e per altro verso al contenzioso che pu\u00f2 instaurarsi tra queste ultime e privati italiani) sono materie trattate da questo ufficio.\nAltro settore di interesse \u00e8 quello delle onorificenze: sia per quanto riguarda l'iter relativo alla concessione delle onorificenze nazionali a cittadini stranieri o italiani residenti all'estero sia per quanto riguarda l'autorizzazione a cittadini italiani a fregiarsi di onorificenze estere e non nazionali.\nIn primo luogo vengono espletate in questo settore del cerimoniale le pratiche relative al rilascio del visto d'ingresso, del passaporto e della carta di identit\u00e0 diplomatica per gli Ambasciatori e per tutto il personale accreditato presso le Rappresentanze estere in Italia, presso la Santa Sede e la FAO: ci\u00f2 viene fatto seguendo particolari procedure stabilite da specifiche circolari ministeriali volte ad instaurare la massima collaborazione fra le Rappresentanze, il Ministero e le altre istituzioni italiane coinvolte.\nIn secondo luogo vengono trattate le questioni inerenti al Corpo Consolare, il quale comprende sia i consoli di carriera sia i consoli onorari. Premesso che ogni Stato ha la facolt\u00e0 di non concedere n\u00e9 lo stabilimento di un posto consolare n\u00e9 la concessione dell\u2019\"exequatur\", senza peraltro dover fornire alcuna giustificazione (secondo quanto disposto dagli artt. 4 e 12 della Convenzione di Vienna sulle relazioni consolari del 1963), il cerimoniale diplomatico segue due procedure distinte per l'accreditamento dei funzionari consolari di carriera e di quelli onorari. Nel primo caso, dopo la regolare richiesta di accreditamento, il cerimoniale diplomatico, fatte le dovute verifiche, concede il proprio assenso; nel secondo caso, invece, trattandosi di cittadini italiani, la procedura \u00e8 pi\u00f9 complessa e richiede maggior tempo. Poich\u00e9 infatti i Consoli onorari godono in particolare \u2013 ai sensi degli artt. 41, 43 e 59 della Convenzione di Vienna \u2013 dell'inviolabilit\u00e0 personale, dell'immunit\u00e0 dalla giurisdizione e dell'inviolabilit\u00e0 dell'archivio e dei documenti consolari e poich\u00e9 queste agevolezze verrebbero a configurarsi in capo a cittadini italiani, l'Amministrazione pone particolare attenzione al riguardo. Durante l'istruttoria per la concessione dell\u2019\"exequatur\", il cerimoniale provvede all'acquisizione di alcuni pareri da parte di enti e istituzioni italiane, in base ai quali, in un arco di tempo che si aggira solitamente intorno ai 3/4 mesi, viene portata a termine la pratica. Le Rappresentanze sono tenute altres\u00ec a rispettare determinati adempimenti formali e sostanziali che il Ministero degli Esteri ha loro notificato con note verbali circolari: in caso contrario, la richiesta stessa di istituzione, nomina o rinnovo di un Console onorario \u00e8 da considerarsi nulla.\nCompete al suddetto ufficio anche l'osservanza delle immunit\u00e0 che spettano ai componenti delle missioni diplomatico-consolari. Gli agenti diplomatici godono delle gi\u00e0 citate immunit\u00e0 di cui si \u00e8 detto sui Capi Missione.\nI membri del personale amministrativo e tecnico e i membri delle loro famiglie godono degli stessi privilegi e delle stesse immunit\u00e0 menzionate per gli agenti diplomatici, ad eccezione dell'immunit\u00e0 giurisdizionale civile e amministrativa che non si applica agli atti compiuti fuori dell'esercizio delle loro funzioni.\nI membri del personale di servizio della Missione, che non sono cittadini dello Stato accreditatario n\u00e9 vi hanno la residenza permanente, godono dell'immunit\u00e0 per gli atti compiuti nell'esercizio delle loro funzioni, dell'esenzione dalle imposte e tasse sui salari che ricevono per i loro servizi e dell'esenzione dalle norme di sicurezza sociale.\nI domestici privati dei membri della Missione, che non sono cittadini dello Stato accreditatario n\u00e9 vi hanno la residenza permanente, sono esenti dalle imposte e tasse sui salari che ricevono per i loro servizi, ma non beneficiano di altri privilegi o immunit\u00e0, salvo che sia l'Italia a concederlo loro.\nI membri del Corpo Consolare \u2013 come gi\u00e0 anticipato parlando dei Consoli onorari \u2013 godono, oltre che delle esenzioni fiscali, dell'immunit\u00e0 dalla giurisdizione dello Stato accreditatario per gli atti compiuti nell'esercizio delle proprie funzioni, nonch\u00e9 dell'inviolabilit\u00e0 personale e della propria corrispondenza, come anche dell'archivio consolare.\nUn altro ambito \u00e8 quello del contenzioso con le Rappresentanze diplomatiche: in questi casi, infatti, il cerimoniale diplomatico agisce da intermediario fra i privati e le Ambasciate e pu\u00f2 al massimo fornire la propria consulenza legale.\nI casi principali (attualmente pi\u00f9 di 460) riguardano controversie di lavoro, problemi di locazione di immobili, inadempimento di obbligazioni relative a forniture e/o servizi goduti, incidenti stradali occorsi a vetture con targa diplomatica o guidate da dipendenti delle Rappresentanze. In questi e in altri casi l'azione del cerimoniale si esplica in triplice modo: anzitutto, una volta sorta la controversia, questo ufficio provvede ad interporre i propri buoni uffici tra le parti affinch\u00e9 si possa addivenire ad una soluzione extragiudiziale del contenzioso. Secondariamente, si interfaccia con l'Avvocatura Generale dello Stato ogniqualvolta un Tribunale emetta una sentenza sfavorevole ad un'Ambasciata e i creditori procedano al pignoramento presso terzi, al fine di verificare l'opportunit\u00e0 di costituirsi in giudizio a sostegno della Rappresentanza per assicurare il riconoscimento dell'immunit\u00e0 dalla giurisdizione italiana per i fondi pignorati.\nIn terzo luogo, questo ufficio, in ossequio all'art. 41 della Convenzione di Vienna sulle relazioni diplomatiche del 1961, svolge l'attivit\u00e0 di notifica di tutti gli atti giudiziari indirizzati alle Rappresentanze straniere.\nInfine vi sono le pratiche relative alle onorificenze nazionali e a quelle non nazionali ed estere: nel primo caso si tratta di proposte per il conferimento di gradi dell'Ordine al Merito della Repubblica Italiana, dell'Ordine della Stella d'Italia e dell'Ordine al Merito del Lavoro, per le quali viene seguito, dopo la presentazione della candidatura da parte di un'Ambasciata italiana ovvero di alcune Alte Istituzioni italiane, un iter predeterminato volto ad acquisire i necessari pareri sulla candidatura in oggetto.\nNel secondo caso, in base all'art. 7 della legge n. 178 del 3 marzo 1951, \u00e8 necessaria un'autorizzazione del Presidente della Repubblica su proposta del Ministro degli Esteri per potersi fregiare di onorificenze estere e non nazionali sul territorio italiano. Si tratta di una questione molto complessa sia per il continuo proliferare di ordini cavallereschi in cerca di legittimazione in Italia e all'estero sia per i contrasti dinastici che talvolta provocano scissioni nei medesimi ordini. Attualmente il Ministero degli Esteri identifica i seguenti tipi di ordini: nazionali, pontifici, dinastici (famiglia regnante), dinastici non nazionali (famiglia ex sovrana), sovrani (sovranit\u00e0 deriva da antichi possedimenti) e magistrali (elettivit\u00e0 del Gran Magistero).\nL'art. 8 della suddetta legge sancisce altres\u00ec che \u201c\"\u00e8 vietato il conferimento di onorificenze, decorazioni e distinzioni cavalleresche, con qualsiasi forma e denominazione, da parte di enti, associazioni o privati. I trasgressori sono puniti con la reclusione da sei mesi a due anni e con la multa da \u20ac 645,57 a \u20ac 1.291,14. Chiunque fa uso, in qualsiasi forma e modalit\u00e0, di onorificenze, decorazioni o distinzioni di cui al precedente comma, anche se conferite prima dell'entrata in vigore della presente legge, \u00e8 punito con la sanzione amministrativa da \u20ac 129,11 a \u20ac 903,80.\"\u201d\nVisite in Italia e all'Estero (Ufficio Terzo).\nAltrettanto importante per l'attivit\u00e0 del cerimoniale diplomatico \u00e8 l'organizzazione delle visite all'estero effettuate dalle Alte Autorit\u00e0 Italiane, nonch\u00e9 di quelle effettuate in Italia da parte di Alte Autorit\u00e0 straniere, cio\u00e8 a dire Capo dello Stato, Presidente del Consiglio e Ministro degli Esteri.\nPer organizzazione si intendono sia i lavori preparatori delle visite (predisposizione degli eventi, prenotazioni, ecc.) sia la supervisione per il corretto svolgimento delle visite stesse (cerimonie, incontri, spostamenti, ecc.).\nIn media ogni anno hanno luogo circa 210 visite in Italia di Capi di Stato, Capi di Governo, Ministri degli Esteri ed altre personalit\u00e0, nonch\u00e9 9 visite all'estero del Capo dello Stato.\nIn merito alle cosiddette \u201cvisite in entrata\u201d, i Capi di Stato possono recarsi in Italia in visita di Stato, in visita ufficiale, in visita di cortesia o in visita privata. I Primi Ministri solamente in visita ufficiale, di lavoro o privata.\nLa prima tipologia \u00e8 quella pi\u00f9 solenne ed estesa, la seconda \u00e8 pi\u00f9 ridotta dal punto di vista delle cerimonie e degli incontri, la terza \u00e8 spesso collegata a vertici multilaterali e la quarta a visite in Vaticano.\nIl protocollo delle visite di Stato prevede anzitutto una breve cerimonia di accoglienza all'aeroporto da parte del Capo del cerimoniale diplomatico e di altri funzionari, i quali poi intrattengono brevemente l'ospite nella saletta di rappresentanza per consentire il disbrigo delle formalit\u00e0 aeroportuali; successivamente avviene il trasferimento al Palazzo del Quirinale, dove sono ad attendere il Presidente della Repubblica con la consorte, il Consigliere Militare ed il Capo del cerimoniale di Palazzo. Dopo i saluti, gli onori militari e la rassegna del picchetto d'onore, i due Capi di Stato si recano prima nella Sala del Bronzino per la presentazione delle delegazioni e poi nello Studio alla Vetrata per i colloqui, al termine dei quali vengono spesso rese dichiarazioni alla stampa nella Sala degli Specchi.\nNel pomeriggio della prima giornata avvengono di solito le visite ai Presidenti del Senato e della Camera dei deputati, mentre la sera si svolge il Pranzo di Stato nel Salone delle Feste del Quirinale. In questa occasione, i due Capi di Stato procedono anzitutto allo scambio dei doni e di eventuali decorazioni nel Sala del Brustolon, poi alla presentazione degli invitati nel Salone dei Corazzieri ed infine si recano nel Salone delle Feste, dove, prima dell'inizio del convito, essi pronunciano i propri discorsi.\nLa seconda giornata si apre con la deposizione da parte dell'ospite di una corona di alloro alla Tomba del Milite Ignoto con una suggestiva cerimonia; successivamente il Capo di Stato straniero viene ricevuto in Campidoglio dal Sindaco della Capitale ed \u00e8 a colazione con il Capo del Governo a Villa Madama o a Villa Doria Pamphilj. Il pomeriggio \u00e8 dedicato tradizionalmente a visite o a incontri culturali.\nIl congedo dal Presidente della Repubblica al Palazzo del Quirinale, infine, si svolge in maniera analoga alla cerimonia di benvenuto, con la resa degli onori militari all'ospite in partenza. Questi, lasciata Roma, procede spesso per Milano o altre citt\u00e0 per incontri con il mondo dell'imprenditoria italiana, ma in questi casi il cerimoniale diplomatico non esercita pi\u00f9 la propria competenza.\nLa visita ufficiale di un Capo di Stato straniero non prevede n\u00e9 il Pranzo di Stato n\u00e9 la cerimonia all'Altare della Patria n\u00e9 gli incontri con il Sindaco di Roma ed i Presidenti di Camera e Senato.\nCon la stessa ispirazione si svolgono altres\u00ec le visite ufficiali dei Primi Ministri che, in segno di rispetto e cortesia istituzionale, rendono una visita al Presidente della Repubblica prima di recarsi dal Presidente del Consiglio. In entrambi i casi sopra descritti i colloqui con il Presidente della Repubblica non si svolgono nello Studio alla Vetrata, ma nello Studio privato alla Palazzina.\nIn occasione di vertici multilaterali a Roma o in un'altra citt\u00e0, come anche in occasione di visite dal Santo Padre, il Capo di Stato ospite pu\u00f2 recarsi in visita di cortesia dal Presidente della Repubblica per un incontro che, come gi\u00e0 anticipato, non prevede n\u00e9 eventi conviviali n\u00e9 scambi di decorazioni.\nPossono infine svolgersi visite private da parte di Capi di Stato o Alte Personalit\u00e0, durante le quali il cerimoniale diplomatico assicura una generale assistenza in coordinamento con la Presidenza del Consiglio.\nIn merito alle \u201cvisite in uscita\u201d del Presidente della Repubblica, del Presidente del Consiglio e del Ministro degli Esteri valgono generalmente le medesime indicazioni finora esposte. Ad organizzare la visita \u00e8 sempre il cerimoniale diplomatico \u2013 soprattutto per il Presidente della Repubblica\u00a0\u2013 che invia antecedentemente i suoi funzionari per \u201cvisite preparatorie\u201d necessarie a predisporre la cornice entro cui avverr\u00e0 la visita di Stato o ufficiale; sul campo si verifica poi una stretta collaborazione con il cerimoniale del Paese ospitante, che oltre ad assicurare la sicurezza dell'ospite, provvede a monitorare il corretto svolgimento della visita.\nIl tradizionale programma di una visita di Stato all'estero del Presidente della Repubblica prevede incontri con il Capo dello Stato ospitante, con il Primo Ministro, con uno dei Presidenti delle Camere o con entrambi (qualora il Parlamento sia bicamerale), nonch\u00e9 con il mondo della cultura e dell'economia locale. Particolarmente sentito \u00e8 altres\u00ec l'incontro con la comunit\u00e0 italiana. Le cerimonie militari si svolgono in maniera analoga a quanto avviene in Italia.\nIl rispetto di alcune basilari regole di cerimoniale nelle relazioni interstatali e la loro disciplina si sono resi necessari nei secoli per preservare l'onorabilit\u00e0 e l'incolumit\u00e0 dei legati inviati dai sovrani che spesso mettevano a repentaglio la loro vita per l'espletamento della propria missione. Si sono affermate pertanto le norme concernenti le immunit\u00e0 in capo ai rappresentanti diplomatici, nonch\u00e9 quelle relative al cosiddetto protocollo. Il cerimoniale disciplina quindi sia i rapporti sostanziali sia quelli formali. In entrambi i casi, fermi restando il diritto consuetudinario ed il diritto pattizio, assumono rilevanza fondamentale i princ\u00edpi dell'uniformit\u00e0 di trattamento e della reciprocit\u00e0: nel primo caso si tratta di dare applicazione a quella che \u00e8 la pari dignit\u00e0 tra Stati \"superiorem non recognoscentes\", dunque Stati sovrani di pari livello; nel secondo caso, invece, si tratta di consentire lo svolgimento della missione diplomatica o consolare e provvedere alle determinazioni del caso.\nElemento preponderante nell'attivit\u00e0 del cerimoniale \u00e8 il costante rapporto con le Ambasciate accreditate in Italia: ci\u00f2 implica una collaborazione costruttiva tra il nostro Ministero degli Esteri ed il personale delle Sedi a Roma, che significa sapersi relazionare in maniera adeguata ad interlocutori provenienti da ogni parte del mondo; se ci\u00f2 richiede una conoscenza \u201caccademica\u201d delle varie realt\u00e0 nazionali, \u00e8 necessaria altres\u00ec la conoscenza delle regole fondamentali che caratterizzano i rapporti interpersonali di un tale livello. Si tratta, in definitiva, di quella che comunemente viene definita etichetta, ovvero un insieme di norme comportamentali \u2013 pi\u00f9 o meno vincolanti \u2013 che hanno lo scopo precipuo di creare un'adeguata cornice all'interazione fra individui. L'adeguamento alle suddette norme pu\u00f2 indubbiamente comportare non trascurabili vantaggi per la persona che ne dimostra conoscenza, nonch\u00e9 accrescere il prestigio della missione e l'efficacia del lavoro del diplomatico."}
{"id": "3350823", "revid": "1543377", "url": "https://it.wikipedia.org/wiki?curid=3350823", "title": "Open GDF Suez 2011 - Doppio", "text": "Il doppio dell'Open GDF Suez 2011 \u00e8 stato un torneo di tennis facente parte del WTA Tour 2011.\nIveta Bene\u0161ov\u00e1 e Barbora Z\u00e1hlavov\u00e1-Str\u00fdcov\u00e1 erano i detentori del titolo, ma hanno perso nel 1\u00b0 turnoc contro Maria Elena Camerin e Dar'ja Kustova.\nBethanie Mattek-Sands e Meghann Shaughnessy hanno battuto in finale Vera Du\u0161evina e Ekaterina Makarova 6\u20134, 6\u20132."}
{"id": "3350824", "revid": "767487", "url": "https://it.wikipedia.org/wiki?curid=3350824", "title": "Sfida tra i ghiacci", "text": "Sfida tra i ghiacci (\"On Deadly Ground\") \u00e8 un film del 1994 diretto e interpretato da Steven Seagal.\nTrama.\nAegis Oil \u00e8 una compagnia petrolifera che opera principalmente nell'estrazione e raffinazione del greggio, i cui impianti principali si trovano in Alaska. La societ\u00e0 compr\u00f2 vent'anni prima i diritti petroliferi dal consiglio delle Trib\u00f9 dei Nativi Americani, a condizione di non rinnovarli se non fosse stata completata la costruzione della raffineria e della piattaforma petrolifera Aegis-1, entro una determinata scadenza.\nCon solo tredici giorni di tempo per completare l'impianto, e miliardi di dollari di concessioni a rischio, Aegis Oil, su pressione del proprio spietato Amministratore Delegato, Micheal Jennings, decide di utilizzare attrezzature difettose nei propri impianti, in particolare dei preventori (Blowout Preventer) danneggiati.\nHugh Palmer \u00e8 il caposquadra di un impianto di estrazione di propriet\u00e0 Aegis Oil, ed \u00e8 a conoscenza dello stato delle attrezzature; come infatti predice, si scatena un grave incendio nell'impianto a causa del preventore difettoso. Per fermare l'incendio, Jennings convoca personalmente Forrest Taft, un esperto nel trattamento di incendi legati all'estrazione di petrolio.\nForrest si rifiuta di credere alla storia delle attrezzature difettose di Hugh, ma su consiglio di quest'ultimo decide di accedere ai computer aziendali Aegis e, cercando nei file di approvvigionamento, viene a conoscenza del pessimo stato delle attrezzature.\nJennings scopre dalla sua assistente, Liles, che Hugh sta cercando di fornire all'EPA dei libretti compromettenti su Aegis-1. Per evitarne la diffusione, decide di inviare i suoi responsabili della sicurezza: MacGruder e Otto, a estorcere le prove a Palmer; tuttavia egli rifiuta di dire dove sono nascosti i libretti, e dopo essere stato torturato, viene brutalmente mutilato e ucciso da Otto con un tagliatubi, mentre la sua baita viene distrutta da MacGruder alla ricerca dei libretti.\nJennings \u00e8 allertato sull'accesso di Forrest nei file di approvvigionamento e ordina che anche egli venga eliminato. A Forrest viene tesa una trappola: egli deve entrare e indagare in una stazione di pompaggio apparentemente danneggiata, che viene fatta esplodere da MacGruder quando lui vi si trova dentro. Forrest tuttavia, miracolosamente sopravvissuto, viene soccorso da Masu, attivista a favore degli inuit, figlia di Silook, il capo di una trib\u00f9 locale.\nForrest viene curato dalla trib\u00f9 di Silook, che lo guida in un viaggio mistico, dove gli vengono poste davanti due donne: Forrest rinuncia alla bellezza di una seduttrice per ascoltare un'anziana signora inuit, la quale gli dice che il tempo per coloro che distruggono il mondo \u00e8 finito.\nNel frattempo MacGruder \u00e8 incapace di rintracciare il corpo di Taft: Jennings suppone che egli sia vivo e avvia una caccia all'uomo. MacGruder, Otto e alcuni uomini della sicurezza atterrano con l'elicottero aziendale nel villaggio di Silook; Forrest non \u00e8 presente momentaneamente, tuttavia essi setacciando il villaggio ne rinvengono la giacca. Masu interviene, ma viene brutalmente colpita da Otto, Silook prova bruscamente a difendere la figlia ma \u00e8 colpito a morte da un colpo di glock di MacGruder.\nForrest riesce a vedere la morte di Silook e decide di fermare la Aegis-1 prima che possa entrare in funzione.\nEgli si dirige con Masu alla baita di Hugh, dove trova i libretti di Aegis-1. Viene rintracciato e raggiunto da Otto e gli altri uomini della sicurezza, che improvvisano un'incursione nella baita. Dopo un'intensa sparatoria e un violento combattimento, Forrest elimina Otto e tutti gli aggressori.\nDiventa chiaro per Jennings che Forrest \u00e8 estremamente competente nel combattimento, ed \u00e8 motivato a rovinargli i piani, poich\u00e9 gli sforzi e i risultati della sicurezza sono stati vani, e le loro forze sono insufficienti; su consiglio di MacGruder decide dunque di rivolgersi a un competente gruppo di mercenari di New Orleans, capeggiato da un certo Stone, il quale viene a conoscenza dell'apparente inesistente passato di Taft, supponendo che egli sia un ex agente della CIA.\nForrest compra delle armi e dei cavalli da un suo amico nativo e accede ai libretti Aegis, realizzando l'imminente disastro ambientale se la raffineria entrasse in funzione; mancando il tempo, Forrest e Masu decidono di agire con la violenza e fanno esplodere Aegis-1.\nForrest e Masu si procurano ingenti quantit\u00e0 di C-4 su un rifugio tra le montagne di Forrest, per farlo esplodere ed eliminare l'elicottero degli inseguitori, che vengono seminati a cavallo con l'utilizzo di trappole artigianali.\nJennings, conscio dell'imminente arrivo di Forrest, chiama per protezione e capro espiatorio legale l'unit\u00e0 antiterrorismo FBI.\nForrest e Masu riescono ad entrare con successo nella raffineria, uccidendo diversi mercenari e sabotando varie strutture di raffinazione.\nL'FBI si ritira subito dalla scena della prima esplosione a causa del rischio eccessivo; MacGruder tenta la fuga, ma viene trovato da Forrest mentre cercava di fuggire in elicottero, e dopo aver vigliaccamente tentato di salvarsi tradendo Jennings, viene ucciso cadendo tranciato nel rotore di coda dell'elicottero. Liles, l'assistente femminile di Jennings, perde la vita schiantandosi con il SUV aziendale in una cisterna di petrolio mentre tentava di scappare da Forrest; Stone viene ucciso colpito da Taft, e tutti gli altri mercenari sono incapaci di fermare Forrest, che \u00e8 riuscito a distruggere buona parte della raffineria preparandosi a far saltare in aria la piattaforma.\nTuttavia Jennings, seppur la struttura \u00e8 ormai compromessa e tutta la piattaforma \u00e8 evacuata, \u00e8 ancora motivato a tenere le concessioni rispettando la scadenza \u00e8 mandando anche per pochi secondi online la piattaforma; viene per\u00f2 intercettato da Forrest e Masu, che lo affrontano e gli rinfacciano tutte le sue malefatte: egli prova ad allontanarsi come se nulla fosse, ma viene legato ed appeso da Forrest su di un gancio sotto ad una vasca di petrolio formatasi dalle perdite del preventore.\nDopo aver insultato Forrest un'ultima volta, Jennings viene lasciato cadere da quest'ultimo nel petrolio e affoga nella sua stessa ricchezza.\nForrest e Masu quindi scappano dalla raffineria, mentre una serie di spettacolari esplosioni distrugge il resto di Aegis-1 e della raffineria.\nCome epilogo, Taft, lungi dall'essere arrestato per sabotaggio industriale, eco-terrorismo e omicidio multipli, \u00e8 richiesto all'Alaska State Capitol per tenere un discorso sui cambiamenti climatici e sulle condotte inquinanti delle grandi societ\u00e0 che danneggiano il pianeta.\nCome titoli di coda le spettacolari immagini del paesaggio dell'Alaska.\nTematiche.\nIl film si incentra sulla tematica ecologica e incarna perfettamente il credo ambientalista. In una scena finale \u00e8 presente, infatti, un puntuale discorso, alternato a immagini quasi da documentario, sull'importanza della natura e della madre terra. Il film unisce, quindi, il genere d'azione a quello di impegno e denuncia sociale. Altra tematica \u00e8 quella legata alle istanze ritualistiche degli alaskiani e all'impronta spiritualistica da loro professata.\nCritica.\nIl film \u00e8 stato stroncato dai critici del settore: il sito Rotten Tomatoes gli ha attribuito una valutazione pari a 10%, etichettandolo di conseguenza come uno dei peggiori film di sempre; Roger Ebert e Gene Siskel lo inserirono nella loro lista dei peggiori film del 1994; il film \u00e8 stato nominato per ben sei Razzie Awards (peggior regista, peggior film, peggior attore protagonista, peggior attrice protagonista, peggior sceneggiatura, peggior canzone originale) vincendo il premio come peggior regista."}
{"id": "3350830", "revid": "117580534", "url": "https://it.wikipedia.org/wiki?curid=3350830", "title": "Vincenzo La Scola", "text": "Per oltre 25 anni ha svolto una carriera di successo internazionale nelle opere del repertorio italiano (Bellini, Donizetti, Verdi, Puccini). Ha avuto successo anche nel campo della musica leggera collaborando con Cliff Richard nell'album EMI \"Vita mia\" (2009).\nNel 2000 \u00e8 stato ambasciatore dell'UNICEF\nBiografia.\nDopo aver studiato canto con Arrigo Pola, Carlo Bergonzi e Rodolfo Celletti, nel 1982 vinse il \"Premio Alessandro Ziliani\" al Concorso di voci verdiane di Busseto. Fece il suo debutto nel 1983 al Teatro Regio di Parma nel ruolo di Ernesto nel \"Don Pasquale\" di Gaetano Donizetti. La sua carriera ebbe un rapido sviluppo e nel 1989 aveva gi\u00e0 cantato all'Opera di Colonia (debutto 1985), al Festival Puccini (debutto nel 1987 nel ruolo di Rinuccio in \"Gianni Schicchi\"), al Teatro La Fenice (debutto nel 1987 nel ruolo di Tonio ne \"La fille du r\u00e9giment\"), al Th\u00e9\u00e2tre de la Monnaie (debutto nel 1984 nel ruolo di Nemorino ne \"L'elisir d'amore\"), all'Opera di Kiel (debutto 1985), all'Op\u00e9ra-Comique (debutto nel 1987 nel ruolo di Rinuccio), all'Op\u00e9ra Royal de Wallonie (debutto 1984), al \"Ravenna Festival\" (debutto nel 1989 nel ruolo di Alfredo in \"La traviata\"), al Teatro Comunale di Bologna (debutto nel 1988 nel ruolo di Arlecchino Battocchio ne \"Le maschere\"), al Teatro Regio di Torino (debutto nel 1988) e al Teatro alla Scala (debutto nel 1988 nel ruolo di Nemorino). Nel 1986 fece le prime tre incisioni discografiche come tenore solista in \"Petite messe solennelle\" di Rossini per Erato Records e due opere, \"Genesi\" di Franco Battiato e \"Beatrice di Tenda\" di Bellini.\nNegli anni novanta cant\u00f2 alla Royal Opera House (debutto nel 1990 nel ruolo di Rodolfo in \"La boh\u00e8me\"), al Teatro Carlo Felice (debutto nel 1990 come Rodolfo), allo Sferisterio di Macerata (debutto nel 1990, Rodolfo), alla San Francisco Opera (debutto nel 1991 nel ruolo di Tebaldo ne \"I Capuleti e i Montecchi\"), al Teatro San Carlo (debutto 1991 come Gennaro in \"Lucrezia Borgia\"), al Teatro dell'Opera di Roma (debutto 1991 nel ruolo del Duca di Mantova in \"Rigoletto\"), All'Opera di Amburgo (debutto 1991), all'Arena di Verona (debutto 1992), alla Wiener Staatsoper (debutto 1992) e al Metropolitan Opera House (debutto nel 1993 come Rodolfo).\nFino alla scomparsa, La Scola ha continuato a cantare nei maggiori teatri d'opera di tutto il mondo. Altri titoli del repertorio comprendevano \"Tosca\", \"Lucia di Lammermoor\", \"Simon Boccanegra\", \"Madama Butterfly\", \"Norma\", \"Aida\", \"Un ballo in maschera\", \"Roberto Devereux\", \"Don Carlo\", \"I racconti di Hoffmann\".\n\u00c8 deceduto improvvisamente per un malore all'et\u00e0 di 53 anni in Turchia, dove si trovava per una masterclass."}
{"id": "3350831", "revid": "767487", "url": "https://it.wikipedia.org/wiki?curid=3350831", "title": "Caloundra International 2011", "text": "Il Caloundra International 2011 \u00e8 stato un torneo professionistico di tennis maschile giocato sul cemento. \u00c8 stata la 5\u00aa edizione del torneo, che fa parte dell'ATP Challenger Tour nell'ambito dell'ATP Challenger Tour 2011. Si \u00e8 giocato a Caloundra in Australia dal 7 al 13 febbraio 2011.\nPartecipanti.\nAltri partecipanti.\nGiocatori che hanno ricevuto una wild card:\nGiocatori che hanno ricevuto uno special exempt:\nGiocatori passati dalle qualificazioni:\nCampioni.\nSingolare.\n Grega \u017demlja ha battuto in finale Bernard Tomi\u0107, 7\u20136(4), 6\u20133\nDoppio.\n Matthew Ebden / Samuel Groth hanno battuto in finale Pavol \u010cerven\u00e1k / Ivo Klec, 6\u20133, 3\u20136, [10\u20131]"}
{"id": "3350837", "revid": "952119", "url": "https://it.wikipedia.org/wiki?curid=3350837", "title": "Frankie Sakai", "text": "Biografia.\nDopo aver studiato alla Universit\u00e0 Keio, Sakai lavor\u00f2 come jazzista, alle percussioni, nelle basi dell'esercito degli Stati Uniti durante l'occupazione, spesso creando anche degli sketch comici durante le sue esibizioni. Diventato cabarettista di professione, fece il suo debutto al cinema nel 1955 e apparve in numerose commedie dell'epoca, tra cui anche le \"Ekimae series\" del regista giapponese K\u014dz\u014d Saeki. Fino al 1987 lavor\u00f2 spesso insieme al collega Ichir\u014d Arishima, creando delle situazioni comiche che sfruttavano la differenza di stazza dei due attori, con uno stile che ricorda vagamente Stanlio e Ollio. \nIn Giappone la sua carriera contribu\u00ec significativamente al riconoscimento della commedia come genere cinematografico legittimo e fu il primo attore comico a ricevere il prestigioso Blue Ribbon Award per la sua interpretazione nei film del 1957 e . Nel 1994, \u00e8 stato insignito della medaglia d'Onore con nastro viola dal governo giapponese.\nA livello internazionale divenne noto anche al pubblico americano con il suo ruolo drammatico nella produzione televisiva degli anni ottanta \"Sh\u014dgun\".\nMor\u00ec per insufficienza epatica il 10 giugno 1996, all'et\u00e0 di 67 anni."}
{"id": "3350838", "revid": "1573940", "url": "https://it.wikipedia.org/wiki?curid=3350838", "title": "Pristobaeus", "text": "Pristobaeus \u00e8 un genere di ragni appartenente alla Famiglia Salticidae.\nDistribuzione.\nL'unica specie oggi nota di questo genere \u00e8 endemica dell'isola indonesiana di Celebes.\nTassonomia.\nA dicembre 2010, si compone di una specie:"}
{"id": "3350840", "revid": "38503467", "url": "https://it.wikipedia.org/wiki?curid=3350840", "title": "Stato stuporoso", "text": ""}
{"id": "3350843", "revid": "287204", "url": "https://it.wikipedia.org/wiki?curid=3350843", "title": "Caloundra International", "text": "Il Caloundra International \u00e8 un torneo di tennis che si gioca a Caloundra in Australia su campi in cemento.\nCollegamenti esterni.\nSito ufficiale"}
{"id": "3350844", "revid": "775372", "url": "https://it.wikipedia.org/wiki?curid=3350844", "title": "John McLoughlin", "text": ""}
{"id": "3350849", "revid": "154893", "url": "https://it.wikipedia.org/wiki?curid=3350849", "title": "Duplice omicidio di Novi Ligure", "text": ""}
{"id": "3350850", "revid": "116307649", "url": "https://it.wikipedia.org/wiki?curid=3350850", "title": "Terapia di sostituzione enzimatica", "text": "La terapia enzimatica sostitutiva o ERT (dall'inglese: \"Enzyme replacement therapy\"); \u00e8 un approccio terapeutico sperimentale molto promettente per alcune malattie genetiche.\nLa terapia enzimatica sostitutiva si \u00e8 dimostrata utile nelle MPS nel ridurre i sintomi non neurologici e nel dolore. La terapia enzimatica sostitutiva non \"cura\" la malattia di base, ma controlla eventualmente i sintomi.\nQuesta terapia \u00e8 solitamente utilizzata, ancora sperimentalmente, per il trattamento di alcune patologie facenti parte dell'eterogeneo gruppo delle malattie da accumulo lisosomiale.\nAttualmente la societ\u00e0 BioMarin Pharmaceutical produce terapie di sostituzione enzimatica per le mucopolisaccaridosi di tipo MPS I e VI.\nNel luglio 2006, la Food and Drug Administration ha approvato una versione sintetica del I2S prodotta dalla Shire Pharmaceuticals Group, chiamato \"Elaprase\" a base di Idursulfase, come trattamento per la MPS di tipo II (sindrome di Hunter). L'8 gennaio 2007, l'EMEA rilascia a Shire Human Genetic Therapies AB un'autorizzazione all'immissione in commercio per Elaprase, valida in tutta l'Unione europea.\nLa terapia enzimatica sostitutiva \u00e8 attualmente disponibile per alcune malattie lisosomiali: malattia di Gaucher, malattia di Fabry, Mucopolisaccaridosi di tipo I, e VI e Glicogenosi tipo II.\nLa terapia enzimatica sostitutiva, \u00e8 stata sviluppata, solamente per via endovenosa, come trattamento vitale per la sopravvivenza maggior parte dei pazienti con patologie somatiche associate a disordini da accumulo di mucopolisaccaridi. Tuttavia, circa due terzi delle persone affette da una malattia da accumulo di mucopolisaccaridi possono anche manifestare una malattia neurologica, in questi casi la ERT non \u00e8 efficace, poich\u00e9 la barriera emato-encefalica limita fortemente la distribuzione enzima dal circolo periferico al sistema nervoso centrale.\nL'evoluzione recente della ERT \u00e8 focalizzata sul trattamento della malattia neurologica o somatica o entrambe insieme. Le patologie da accumulo lisosomiale sono divisibili in due gruppi:\nUn ulteriore suddivisione pu\u00f2 considerare gli aspetti tecnologici, abbiamo infatti, disponibili oggi:\nTuttavia allo stato dell'arte nessun approccio sembra offrire vantaggi sostanziali rispetto agli altri. Probabilmente per lungo periodo si dovranno usare in combinazione o sostituzione tra loro."}
{"id": "3350854", "revid": "297059", "url": "https://it.wikipedia.org/wiki?curid=3350854", "title": "Ritratto di giovane (Lotto Berlino)", "text": "Il Ritratto di giovane \u00e8 un dipinto a olio su tela (50,5x43,6 cm) di Lorenzo Lotto, databile al 1526 circa e conservato nella Gem\u00e4ldegalerie di Berlino. \u00c8 firmato \"L. Lotus pict.\".\nStoria.\nL'opera \u00e8 conosciuta dal 1638 quando era inventariata nella collezione del marchese Vincenzo Giustiniani. Fu messa in vendita a Parigi dal mercante F\u00e9r\u00e9ol Bonnemaison nel 1815 e acquistata da Federico Guglielmo III di Prussia.\nGli antichi inventari ricordano come la figura fosse vicina a un \"uffiziolo\" (un ripiano) di marmo, che venne decurtato in epoca imprecisata. Le due dita che sporgono erano state coperte di nero per mimetizzarsi con la veste e vennero riscoperte durante un restauro. \nPer analogie con altri ritratti il dipinto \u00e8 datato su base stilistica ai primi anni del rientro a Venezia da Bergamo dell'artista.\nDescrizione e stile.\nSullo sfondo di un tendaggio rosso, che si discosta a destra rivelando un muretto assalito dall'edera e una veduta marina (la Laguna?), il protagonista \u00e8 ritratto a mezza figura voltato di tre quarti verso destra, con lo sguardo rivolto allo spettatore. \nIl volto \u00e8 realistico e intenso, senza molte idealizzazioni alla Tiziano. Presenta barba e baffetti e una berretta nera inclinata. La veste nera, con strisce di velluto, \u00e8 quella delle alte classi dell'epoca, con la camicia bianca che sporge al colletto, legata da una cordicella con nappine."}
{"id": "3350856", "revid": "767487", "url": "https://it.wikipedia.org/wiki?curid=3350856", "title": "Internazionali di Tennis di Bergamo 2011", "text": "Gli Internazionali di Tennis di Bergamo 2011 sono stati un torneo professionistico di tennis maschile giocato sul cemento indoor. \u00c8 stata la 6\u00aa edizione del torneo, che fa parte dell'ATP Challenger Tour nell'ambito dell'ATP Challenger Tour 2011. Si \u00e8 giocato a Bergamo in Italia dal 7 al 13 febbraio 2011.\nPartecipanti.\nAltri partecipanti.\nGiocatori che hanno ricevuto una wild card:\nGiocatori che hanno ricevuto uno Special Exempt:\nGiocatori passati dalle qualificazioni:\nCampioni.\nSingolare.\n Andreas Seppi ha battuto in finale Gilles M\u00fcller, 3\u20136, 6\u20133, 6\u20134\nDoppio.\n Frederik Nielsen / Ken Skupski hanno battuto in finale Michail Elgin / Aleksandr Kudrjavcev per walkover"}
{"id": "3350860", "revid": "1971044", "url": "https://it.wikipedia.org/wiki?curid=3350860", "title": "Alexander Langsdorff", "text": "Biografia.\nStudi\u00f2 all'universit\u00e0 di Marburgo preistoria, archeologia e germanistica. Nel 1929 si laure\u00f2 con la tesi \"Die Grabfunde mit Bronzeschnabelkannen\" sotto la guida di Paul Jacobsthal (1880-1957). Langsdorff partecip\u00f2 dal 1929 al 1933 a numerose spedizioni archeologiche in Egitto e in Iran. Nel 1932 diresse assieme a Donald McCown gli scavi di Tall-i Bakun nei pressi dell'antica Persepoli.\nLangsdorff prese parte dal 27 marzo 1916 al primo conflitto mondiale con il grado di sottotenente nel 35\u00ba reggimento fucilieri del Brandeburgo. Pochi mesi dopo venne catturato dai francesi e internato fino al 12 giugno 1919. Dopo la guerra, prese parte al Putsch di Monaco nel novembre 1923. Il 1\u00ba giugno 1933 entr\u00f2 nel Partito Nazionalsocialista dei Lavoratori tedesco e il 28 ottobre dello stesso anno nelle SS con il numero di matricola 185091. Nelle SS comp\u00ec una rapida carriera che lo port\u00f2, dal 1934 al 1944, dal grado di caposquadra a quello di colonnello. Dal dicembre 1938 al febbraio 1944 egli venne aggregato allo Stato maggiore personale del Reichsf\u00fchrer-SS Heinrich Himmler, con compiti presso l'Ahnenerbe (\"Societ\u00e0 di ricerca dell'eredit\u00e0 ancestrale\"). In questo periodo gli venne assegnato anche un posto ai musei statali di Berlino. Dal febbraio 1944 al 30 aprile 1945 fu il direttore del \u201eKunstschutz\u201c per l'Italia. Egli fu responsabile nell'estate 1944 del trafugamento e trasferimento di alcuni dei maggiori capolavori dell'arte rinascimentale italiana da Firenze in Alto Adige. Mor\u00ec il 15 marzo 1946 nell'ospedale di Eutin in seguito ad una embolia polmonare.\nFu cugino di Hans Langsdorff, comandante della corazzata tascabile Admiral Graf Spee, autoaffondata il 17 dicembre 1939 a Montevideo.\nMatrimoni.\nNel 1931 Langsdorff si spos\u00f2 per la prima volta e divorzi\u00f2 il 2 ottobre 1940. Il 7 gennaio 1941 si rispos\u00f2 con Marie-Luise Schneidewind, nata Stockmann (1917-1984). Da questo matrimonio ebbe un figlio, Peter Desir\u00e9, e una figlia, Mareile Langsdorff Claus, nata l'11 ottobre 1943 a Berlino."}
{"id": "3350861", "revid": "1573940", "url": "https://it.wikipedia.org/wiki?curid=3350861", "title": "Pseudemathis", "text": "Pseudemathis \u00e8 un genere di ragni appartenente alla famiglia Salticidae.\nEtimologia.\nIl nome del genere \u00e8 composto dal greco \"\u03c8\u03b5\u1fe6\u03b4\u03bf\u03c2\", \"ps\u00e9udos\", che significa \"falso, menzognero\", ad indicare una rassomiglianza fittizia con il genere Emathis con cui ha vari caratteri in comune.\nDistribuzione.\nL'unica specie oggi nota di questo genere \u00e8 diffusa nelle isole di R\u00e9union e di Mauritius.\nTassonomia.\nA dicembre 2010, si compone di una specie:"}
{"id": "3350862", "revid": "729019", "url": "https://it.wikipedia.org/wiki?curid=3350862", "title": "Cicloplegia", "text": "La cicloplegia \u00e8 la paralisi del muscolo ciliare presente nell'occhio, condizione che rende impossibile la messa a fuoco. Siccome il muscolo ciliare condivide l'innervazione con i muscoli dell'iride, la cicloplegia pu\u00f2 accompagnarsi alla dilatazione della pupilla (midriasi), che procura fotofobia.\nFotofobia.\nLa fotofobia pu\u00f2 essere causata da vari fattori. Nel caso della midriasi associata alla cicloplegia, dipende dall'impossibilit\u00e0 di diminuire l'afflusso di luce alla retina tramite la chiusura della pupilla.\nFarmaci cicloplegici e usi diagnostici.\nTra le pi\u00f9 usate sostanze cicloplegiche vi sono:"}
{"id": "3350864", "revid": "767487", "url": "https://it.wikipedia.org/wiki?curid=3350864", "title": "Heinz Busche", "text": "Biografia.\nViene ricordato come vincitore di una medaglia d'oro nella sua disciplina, vittoria ottenuta ai mondiali del 1979 (edizione tenutasi a K\u00f6nigssee, Germania) insieme ai suoi connazionali Hans Wagner, Dieter Gebard e Stefan Gaisreiter\nNell'edizione l'argento and\u00f2 all'altra nazionale tedesca, il bronzo alla svizzera. Partecip\u00f2 anche alle olimpiadi invernali del 1980."}
{"id": "3350865", "revid": "287204", "url": "https://it.wikipedia.org/wiki?curid=3350865", "title": "Open EuroEnergie de Quimper 2011", "text": "L'Open EuroEnergie de Quimper 2011 \u00e8 stato un torneo professionistico di tennis maschile giocato sul cemento indoor. \u00c8 stata la 1\u00aa edizione del torneo, che fa parte dell'ATP Challenger Tour nell'ambito dell'ATP Challenger Tour 2011. Si \u00e8 giocato a Quimper in Francia dal 7 al 13 febbraio 2011.\nPartecipanti.\nAltri partecipanti.\nGiocatori che hanno ricevuto una wild card:\nGiocatori passati dalle qualificazioni:\nCampioni.\nSingolare.\n David Guez ha battuto in finale Kenny de Schepper, 6\u20132, 4\u20136, 7\u20136(5)\nDoppio.\n James Cerretani / Adil Shamasdin hanno battuto in finale Jamie Delgado / Jonathan Marray, 6\u20133, 5\u20137, [10\u20135]\nCollegamenti esterni.\nSito ufficiale"}
{"id": "3350866", "revid": "682087", "url": "https://it.wikipedia.org/wiki?curid=3350866", "title": "Fundus Oculi", "text": ""}
{"id": "3350870", "revid": "125732321", "url": "https://it.wikipedia.org/wiki?curid=3350870", "title": "Open Quimper Bretagne Occidentale", "text": "L'Open Quimper Bretagne Occidentale, noto anche come Open EuroEnergie de Quimper e Open BNP Paribas-Banque De Bretagne Quimper per motivi di sponsorizzazione, \u00e8 un torneo professionistico di tennis che fa parte dell'ATP Challenger Tour. Si gioca annualmente sui campi in cemento indoor del Parc des Expositions di Quimper, in Francia, dal 2011."}
{"id": "3350875", "revid": "1185701", "url": "https://it.wikipedia.org/wiki?curid=3350875", "title": "Henry Gerlach", "text": "Biografia.\nViene ricordato come vincitore di una medaglia d'oro nella sua disciplina, vittoria avvenuta ai campionati mondiali del 1981 (edizione tenutasi a Cortina d'Ampezzo, Italia) insieme ai suoi connazionali Bernhard Germeshausen, Hans-J\u00fcrgen Gerhardt e Michael Tr\u00fcbner\nNell'edizione l'argento e il bronzo andarono alle nazionali svizzere. Ai mondiali del 1983 vinse una medaglia di bronzo sempre nel bob a quattro."}
{"id": "3350876", "revid": "154893", "url": "https://it.wikipedia.org/wiki?curid=3350876", "title": "Spretarsi", "text": ""}
{"id": "3350877", "revid": "297059", "url": "https://it.wikipedia.org/wiki?curid=3350877", "title": "Trionfo della Castit\u00e0", "text": "Il Trionfo della Castit\u00e0 \u00e8 un dipinto a olio su tela (73x114 cm) di Lorenzo Lotto, databile al 1530 circa e conservato nella Collezione Rospigliosi Pallavicini di Roma. \u00c8 firmato nell'angolo inferiore destro \"Laurentius Lotus\".\nDescrizione e stile.\nL'opera \u00e8 un esempio della predilezione di Lotto per le allegorie \"parlanti\" ricche di soggetti simbolici e allusivi, talvolta dal significato recondito o, diremmo oggi, \"enigmistico\". Su sfondo scuro una donna vestita, la Castit\u00e0, scaccia Venere e Cupido. La protagonista ha sul collo un piccolo ermellino, simbolo di purezza, ed ha in mano l'arco spezzato di Eros. \nLa Venere, ripresa da un sarcofago oggi nei Musei Vaticani, porta via con s\u00e9 i simboli della vanit\u00e0 (unguenti, profumi e altro), ed ha un bracciale con la conchiglia, suo simbolo. Vicino le vola una colomba, in ombra, quindi una falsa emanazione divina, mentre Cupido \u00e8 presso una fiaccola che non fa lume, ma solo fumo, altro simbolo della falsa divinit\u00e0 .\nLo stile del dipinto contrappone parti ben illuminate e definite ad altre dalla pennellata pi\u00f9 veloce e sommaria. La luce soffusa e la rapidit\u00e0 del tocco pittorico in alcuni dettagli permettono di datare l'opera al soggiorno veneziano dell'artista."}
{"id": "3350878", "revid": "38503880", "url": "https://it.wikipedia.org/wiki?curid=3350878", "title": "Cicloplegico", "text": ""}
{"id": "3350880", "revid": "36426", "url": "https://it.wikipedia.org/wiki?curid=3350880", "title": "Collezione Rospigliosi Pallavicini", "text": ""}
{"id": "3350882", "revid": "125297507", "url": "https://it.wikipedia.org/wiki?curid=3350882", "title": "Frank Vogel", "text": "Carriera.\nIndiana Pacers.\nDiventa allenatore ad interim degli Indiana Pacers nel 2011 dopo l'esonero di Jim O'Brien, tuttavia riesce a portare la squadra ai NBA Playoffs 2011 per la prima volta dal 2006. Il 6 luglio 2011 viene ufficializzato il suo ingaggio. Il 14 gennaio 2014 a seguito dell'eccellente prima parte di Regular Season viene selezionato come allenatore della Eastern Conference all'NBA All-Star Game.\nIl 5 maggio 2016 Larry Bird annuncia che Vogel non sar\u00e0 pi\u00f9 l'allenatore della squadra, lasciando cos\u00ec i Pacers dopo cinque stagioni, in cui ha ottenuto 250 vittorie e 181 sconfitte, ha partecipato cinque volte ai play-off, ha vinto due Central Division e ha raggiunto in due edizioni la finale della Eastern Conference.\nOrlando Magic.\nIl 20 maggio seguente viene annunciato come nuovo head coach degli Orlando Magic, sostituendo il dimissionario Scott Skiles e diventando il tredicesimo allenatore della franchigia della Florida. Il 12 aprile 2018 viene sollevato dall'incarico.\nLos Angeles Lakers.\nL'11 maggio 2019 diventa ufficialmente il nuovo allenatore dei Los Angeles Lakers, ereditando una squadra che l'anno precedente non era riuscita a qualificarsi per i play-off nonostante la presenza di LeBron James. Nella notte italiana tra domenica 11 e luned\u00ec 12 ottobre 2020 si laurea campione NBA con i Los Angeles Lakers per la diciassettesima volta nella loro storia uguagliando il record dei Boston Celtics."}
{"id": "3350884", "revid": "110157", "url": "https://it.wikipedia.org/wiki?curid=3350884", "title": "Achtyrskij", "text": "Achtyrskij \u00e8 una cittadina della Russia europea meridionale, situata nel Territorio di Krasnodar; appartiene amministrativamente al \"rajon\" Abinskij."}
{"id": "3350887", "revid": "1043175", "url": "https://it.wikipedia.org/wiki?curid=3350887", "title": "Ry\u014d Miyaichi", "text": "Caratteristiche tecniche.\n\u00c8 considerato uno dei pi\u00f9 grandi talenti del calcio giapponese ed \u00e8 stato paragonato a Leo Messi. Ambidestro, \u00e8 dotato di grande tecnica e velocit\u00e0. Attaccante generoso in campo, fornisce numerosi assist ai compagni ma ha anche uno spiccato senso del gol.\nPercorre 100\u00a0m in 10,84 secondi, tempo che compete con quello di un altro grande velocista del pallone, il suo ex-compagno all'Arsenal Theo Walcott (10,30\u00a0s).\nNel 2012 \u00e8 stato inserito nella lista dei migliori calciatori nati dopo il 1991 stilata da Don Bal\u00f3n.\nCarriera.\nClub.\nGli inizi all'Arsenal.\nMiyaichi viene da una famiglia di sportivi, con il padre, Tatsuya, che era un giocatore di baseball che prima gioc\u00f2 e quindi allen\u00f2 nei Toyota Motors B.C., squadra sportiva della Toyota; il fratello, Tsuyoshi, \u00e8 un giocatore di calcio anch'egli. Miyaichi viene notato dall'Arsenal durante l'All Japan High School Soccer Tournament, il torneo annuale giapponese per studenti delle superiori che disputa con la squadra della Chukyodai Chuyko High School. Durante l'estate 2010, viene invitato a svolgere un provino con l' e successivamente con l'Arsenal. Alla fine, Ry\u014d stesso sceglier\u00e0 l'Arsenal.\nNel dicembre 2010 viene ufficialmente acquistato dall'Arsenal senza avere mai giocato in un campionato di calcio professionistico n\u00e9 nel vivaio di alcun club giapponese. Sigla un contratto di 5 anni.\nIn prestito al Feyenoord.\nA causa dell'impossibilit\u00e0 di ottenere un permesso di lavoro per via delle leggi inglesi, viene ceduto in prestito al , nella prima divisione olandese, fino a fine stagione. Debutta il 5 febbraio, contro il Vitesse, giocando tutti e 90 i minuti del match (la gara finir\u00e0 poi 1-1). Alla seconda gara, il 12 febbraio contro l'Heracles Almelo, segna al 18' il gol del vantaggio del Feyenoord, il suo primo gol in gare ufficiali, raccogliendo in area di petto un ottimo spunto del compagno di squadra Diego Biseswar e segnando di sinistro. Segna ancora il 17 aprile, nel vittorioso 6-1 sul Willem II, cui contribuisce con i gol del 2-1 e del 6-1. Conclude la stagione con 3 reti e 3 assist in 12 presenze.\nLa sua stagione lo fa entrare nelle grazie dei media olandesi, che cominciano a chiamarlo \"Ryodinho\", per la somiglianza con Ronaldinho e non si sprecano nel paragonarlo al campione del Barcellona Lionel Messi.\nIl 19 maggio 2011 su di lui l'allenatore dell'Arsenal Wenger dichiara: \"Ho avuto solo report positivi su di lui. Sar\u00e0 con noi nel ritiro pre-stagione. Se sar\u00e0 gi\u00e0 pronto per un posto in squadra, richiederemo un permesso di lavoro. \u00c8 un ragazzo che \u00e8 passato direttamente dal football scolastico a quello professionistico e che immediatamente \u00e8 diventato il miglior giocatore nel \".\nIl ritorno all'Arsenal.\nNon appena tornato all'Arsenal alla chiusura del prestito nei Paesi Bassi, Miyaichi si unisce al resto della squadra per la preparazione alla stagione successiva. \u00c8 fra i 23 scelti da Wenger per la tourn\u00e9e in Asia. Debutta nella partita contro il Malaysia All-Stars XI, selezione dei migliori giocatori del campionato malese, dove esordisce da titolare per essere sostituito al 66\u00ba da Robin van Persie.\nViene successivamente aggregato alla squadra riserve dei Gunners debuttando nell'incontro vinto per tre reti a uno contro le seconde linee del Wigan, match in cui \u00e8 stato autore di una marcatura.\nIn prestito a Bolton e Wigan.\nA fine gennaio, avendo trovato spazio solo in coppa, viene dato in prestito al Bolton. Segna la sua prima rete nella FA Cup, il 18 febbraio al debutto da titolare, dopo una percussione in velocit\u00e0 con un destro sotto l'incrocio.\nIl 1\u00ba marzo, grazie ai numerosi assist e alle buone prestazioni, \u00e8 nominato Bolton's Player of the Month.\nIl 13 agosto 2012 si trasferisce al Wigan, in prestito dall'Arsenal, per tutto il corso della stagione 2012/2013.\nTuttavia, la stagione 2012/2013 \u00e8 segnata dagli infortuni: il primo, lo costringe a stare fermo dal novembre 2012 al marzo 2013. Il secondo, immediatamente al rientro, quando Kevin Mirallas gli rompe il legamento crociato con un intervento durissimo. Per lui stagione finita, e nonostante la richiesta dell'allenatore Roberto Martinez di riaverlo per la stagione successiva, nella stagione 2013/1014 Miyaichi rester\u00e0 all'Arsenal, dove otterr\u00e0 soltanto 5 presenze tra coppe, Champions League e campionato.\nIn prestito al Twente.\nNell'estate 2014, sigla con l'Arsenal un rinnovo biennale e viene girato in prestito al Twente. Dopo met\u00e0 stagione, per\u00f2, non riuscendo a strappare un posto da titolare, viene impiegato prevalentemente dalla seconda squadra.\nAl termine della stagione, con un solo anno di contratto rimasto, concorda con l'Arsenal la rescissione consensuale.\nSt.Pauli.\nIl 18 giugno Miyaichi firma un triennale con il St.Pauli, club di 2.Bundesliga. In luglio riporta la rottura del legamento crociato anteriore in seguito a una botta ricevuta in un'amichevole col Rayo Vallecano. Rientra il 1\u00ba aprile 2016, subentrando a partita in corso, durante la 28\u00aa giornata di campionato. L'esordio da titolare con la squadra tedesca avviene all'ultima giornata, in occasione della partita vinta per 5-2 sul Kaiserslautern, match in cui realizza una doppietta.\nNazionale.\nInizia la sua carriera in Nazionale nel 2007 con l'Under-15, successivamente gioca partite anche con l'Under-17 e l'Under-18. Nel 2009 disputa infine i Mondiali Under-17.\nIl 29 febbraio \u00e8 in panchina con la Nazionale maggiore contro l'Uzbekistan in una partita valida per la qualificazione ai mondiali. A 19 anni e 77 giorni diventa cos\u00ec il giocatore giapponese pi\u00f9 giovane della storia a essere chiamato in nazionale in una partita ufficiale.\nStatistiche.\nClub.\n\"Aggiornate al 17 maggio 2015\"."}
{"id": "3350889", "revid": "767487", "url": "https://it.wikipedia.org/wiki?curid=3350889", "title": "The Barber", "text": "The Barber \u00e8 un film thriller del 2001 con Malcolm McDowell, ambientato in Alaska.\nTrama.\nCon l'arrivo dell'estate la neve dissolta restituisce un cadavere. L'autore dell'omicidio, il barbiere Dexter, pensava che ci\u00f2 non sarebbe mai accaduto."}
{"id": "3350890", "revid": "183694", "url": "https://it.wikipedia.org/wiki?curid=3350890", "title": "Louis Nirenberg", "text": "Si laure\u00f2 all'Universit\u00e0 McGill e fu per molti anni docente presso l'Universit\u00e0 di New York."}
{"id": "3350893", "revid": "599013", "url": "https://it.wikipedia.org/wiki?curid=3350893", "title": "Idursulfase", "text": "La idursulfasi con il marchio \"Elaprase\" \u00e8 un farmaco della Shire Pharmaceuticals Group. usato per il trattamento della sindrome di Hunter, chiamata anche Mucopolisaccharoidosi di tipo II.\nSi tratta di una forma purificata dell'enzima lisosomiale iduronato-2-solfatasi, prodotto mediante tecnologia del DNA ricombinante su una linea cellulare umana.\n\u00c8 uno dei farmaci pi\u00f9 costosi mai prodotti; la terapia annua costa, infatti, 375.000 dollari.\nStoria.\nL'8 gennaio 2007, l'EMEA ha autorizzato la Shire Human Genetic Therapies AB all'immissione in commercio per l'Elaprase, per tutta l'Unione europea.\nSecondo la casa produttrice nel 2010 le vendite di ELAPRASE sono state pari a 404 milioni di dollari con una crescita sull'anno precedente del 14%.\nFarmacologia.\nIdursulfasi \u00e8 una forma purificata dell'enzima iduronat-2-solfatasi ed \u00e8 prodotto mediante la tecnologia del DNA ricombinante. Ha un peso molecolare di circa 76.000 dalton.\nIdursulfasi agisce con meccanismi selettivi di legame sul recettore mannosio-6-fosfato. Seguito da una interiorizzazione dello stesso da parte delle cellule, esso viene riallocato all'interno dei lisosomi cellulari, in modo da limitare la distribuzione della proteina. La degradazione delle idursulfasi \u00e8 un meccanismo ben compreso che permette la produzione di piccoli peptidi e aminoacidi.\nNon vi sono differenze nei parametri di farmacocinetica dopo 27 settimane di trattamento; a seguito di somministrazioni di 0,5\u00a0mg / kg settimanali con una infusione di 3 ore.\nI parametri farmacocinetici rilevati sono:\nFarmacodinamica.\nLa sindrome di Hunter \u00e8 una malattia legata al cromosoma X causato da insufficienti livelli di un enzima lisosomiale iduronato-2-solfatasi. La funzione dell'enzima iduronato-2-solfatasi \u00e8 quella di catabolizzare i glicosaminoglicani (GAG) come il dermatan solfato e l'eparansolfato per scissione delle frazioni di solfato legate agli oligosaccaridi.\nA causa della mancanza dell'enzima iduronato-2-solfatasi nei pazienti con sindrome di Hunter,\ni glicosaminoglicani progressivamente si accumulano nelle cellule, con conseguente ingorgo cellulare, organomegalia, distruzione dei tessuti, e una progressiva disfunzione d'organo.\nL'idursulfasi \u00e8 una forma purificata dell'enzima lisosomiale iduronato-2-solfatasi, prodotto dalle cellule umane da una linea cellulare che \u00e8 analoga a quella dell'enzima naturale.\nL'idursulfasi viene secreta come una glicoproteina di 525 aminoacidi e contiene 8 siti di glicosilazione N-linked (azoto leganti) che sono occupati da catene di tipo complesso, con alto numero di oligosaccaridi di tipo mannosio. L'enzima ha un peso molecolare di circa 76 kD.\nIl trattamento dei pazienti con sindrome di Hunter con Elaprase per via endovenosa restituisce con enzimi esogeni la fisiologica captazione nei lisosomi cellulari.\nUsi clinici.\nIn label.\nL'indicazione ufficialmente approvata \u00e8:\n\"trattamento a lungo termine dei pazienti affetti da sindrome di Hunter\" (Mucopolisaccharidosi II, MPS II).\nEffetti collaterali.\nGli effetti collaterali principali sono correlati all'infusione, che sono soprattutto le reazioni cutanee (rash, prurito, orticaria), piressia (febbre), mal di testa e ipertensione. Alcuni pazienti possono avere gravi reazioni allergiche. anche mortali, con difficolt\u00e0 respiratoria, ipossia, perdita di coscienza, edema della gola e della lingua.\nDosi terapeutiche.\nElaprase (2\u00a0mg / ml concentrato) \u00e8 somministrato una volta alla settimana per via endovenosa per 3 ore con una dose di 0,5\u00a0mg / kg di peso corporeo. Questo periodo successivamente pu\u00f2 essere gradualmente ridotto ad 1 ora se non vi sono state reazioni correlate all'infusione.\nSovradosaggio.\nEffetti non conosciuti.\nGravidanza e allattamento.\nNon \u00e8 consigliato, sia in gravidanza che durante l'allattamento.\nAvvertenze.\nVa conservato in frigorifero a (2\u00a0\u00b0C\u00a0\u2013 8\u00a0\u00b0C).\nLa stabilit\u00e0 chimica e fisica della soluzione diluita \u00e8 stata dimostrata per 8 ore a 25\u00a0\u00b0C."}
{"id": "3350901", "revid": "1185701", "url": "https://it.wikipedia.org/wiki?curid=3350901", "title": "Michael Tr\u00fcbner", "text": "Biografia.\nViene ricordato come vincitore di una medaglia d'oro nella sua disciplina, vittoria avvenuta ai campionati mondiali del 1981 (edizione tenutasi a Cortina d'Ampezzo, Italia) insieme ai suoi connazionali Bernhard Germeshausen, Hans-J\u00fcrgen Gerhardt e Henry Gerlach\nNell'edizione l'argento e il bronzo andarono alle nazionali svizzere."}
{"id": "3350902", "revid": "1573940", "url": "https://it.wikipedia.org/wiki?curid=3350902", "title": "Girej", "text": "Girej \u00e8 una cittadina della Russia europea meridionale, situata nel territorio di Krasnodar; appartiene amministrativamente al \"rajon\" Gul'kevi\u010dskij."}
{"id": "3350904", "revid": "80339", "url": "https://it.wikipedia.org/wiki?curid=3350904", "title": "Girey", "text": ""}
{"id": "3350905", "revid": "599013", "url": "https://it.wikipedia.org/wiki?curid=3350905", "title": "Girei", "text": ""}
{"id": "3350907", "revid": "42707", "url": "https://it.wikipedia.org/wiki?curid=3350907", "title": "Anne d'Alen\u00e7on", "text": ""}
{"id": "3350909", "revid": "124123", "url": "https://it.wikipedia.org/wiki?curid=3350909", "title": "Christian Detlev Reventlow", "text": "Fu il figlio di Conrad von Reventlow, cancelliere di Danimarca e fratello di Anna Sofia Reventlow, regina consorte di Danimarca dopo il suo matrimonio con Federico IV di Danimarca.\nChristian fu destinato fin dall'inizio alla carriera militare. Combatt\u00e9 nel contingente danese contro i Francesi nella Guerra della Grande Alleanza.\nNel 1701 fu mandato a capo delle truppe danesi per combattere la Francia in Italia durante la guerra di successione Spagnola. Egli serv\u00ec sotto Eugenio di Savoia ma ebbe uno scontro in solitaria contro i francesi durante la battaglia di Calcinato nel 1706. Con le truppe in un numero inferiore a quelle del nemico e contro un abile generale come Luigi Giuseppe di Borbone-Vend\u00f4me, Reventlow non ebbe alcuna possibilit\u00e0 di successo.\nNel 1709 fu messo al comando delle forze danesi in Scania per la Grande guerra del Nord."}
{"id": "3350910", "revid": "80339", "url": "https://it.wikipedia.org/wiki?curid=3350910", "title": "Kalininskaya", "text": ""}
{"id": "3350912", "revid": "124774039", "url": "https://it.wikipedia.org/wiki?curid=3350912", "title": "Ole Heieren Hansen", "text": "Carriera.\nClub.\nHeieren Hansen ha cominciato la carriera con la maglia del Selbak, debuttando anche in 3. divisjon con questa maglia. Nel 2005 \u00e8 stato ingaggiato dallo Sparta Sarpsborg, compagine all'epoca militante in 2. divisjon. In quella stessa stagione, la squadra ha conquistato la promozione in 1. divisjon.\nIl 9 aprile 2006, Heieren Hansen ha avuto quindi l'opportunit\u00e0 di esordire in questa divisione, venendo schierato titolare nella sconfitta per 1-0 patita contro il Bod\u00f8/Glimt. Il 5 giugno successivo ha trovato la prima rete in questo campionato, con cui ha sancito il successo per 1-0 sull'H\u00f8nefoss.\nIn vista del campionato 2008, lo Sparta Sarpsborg si \u00e8 unito ad altri club della zona per costituire una nuova societ\u00e0, il Sarpsborg Sparta, che nel 2009 cambier\u00e0 il proprio nome in Sarpsborg 08. Heieren Hansen ha continuato a giocare cos\u00ec per questa nuova squadra, sempre in 1. divisjon.\nAl termine del campionato 2010, il Sarpsborg 08 ha conquistato la promozione in Eliteserien. Il 18 marzo 2011 ha pertanto potuto debuttare nella massima divisione locale, venendo schierato da titolare nella vittoria per 3-0 sul Molde. Il 3 aprile ha trovato il primo gol in questa divisione, nella sconfitta per 4-2 subita sul campo dell'Haugesund. Alla fine di quella stessa annata, il Sarpsborg 08 \u00e8 retrocesso nuovamente in 1. divisjon.\nLa squadra ha conquistato nuovamente la promozione nel campionato 2012. Il 27 maggio 2015 ha rinnovato il contratto che lo legava al Sarpsborg 08 fino al 31 dicembre 2017. Il 22 novembre di quello stesso anno ha giocato la finale del Norgesmesterskapet, persa per 2-0 contro il Rosenborg.\nIl 5 ottobre 2017, il Sarpsborg 08 ha manifestato ufficialmente la volont\u00e0 di non rinnovare il contratto di Heieren Hansen, in scadenza alla fine dell'anno.\nNazionale.\nHeieren Hansen ha rappresentato la Norvegia a livello Under-18 e Under-19.\nStatistiche.\nPresenze e reti nei club.\n\"Statistiche aggiornate al 2 gennaio 2018.\""}
{"id": "3350915", "revid": "1429175", "url": "https://it.wikipedia.org/wiki?curid=3350915", "title": "Nagatomo", "text": ""}
{"id": "3350918", "revid": "1372005", "url": "https://it.wikipedia.org/wiki?curid=3350918", "title": "Harry Kesten", "text": ""}
{"id": "3350919", "revid": "120707788", "url": "https://it.wikipedia.org/wiki?curid=3350919", "title": "Linea di successione degli imperatori romani", "text": "Questa \u00e8 la linea di successione degli imperatori romani, che mostra solo le relazioni tra gli stessi imperatori.\nTavola I: 27 a.C. \u2013 192.\nGli imperatori da Augusto a Commodo possono essere organizzati in un grande albero genealogico con un ramo non collegato all'imperatore Galba.\nTavola II: 192-235.\nGli imperatori da Pertinace all'inizio della Crisi del III secolo, con il periodo dell'anarchia militare possono essere organizzati in una grande dinastia (vedi dinastia dei Severi), una pi\u00f9 piccola e due imperatori non collegati. Ricordiamo, infine, che Settimio Severo diceva di discendere da Marco Aurelio (suo padre adottivo) e che Commodo era suo fratello, come ricorre in numerosissime iscrizioni latine. \nTavola III: Anarchia militare.\nGli imperatori durante i cinquant'anni del periodo dell'anarchia militare possono essere organizzati in sette famiglie e sette imperatori senza relazione tra loro, bench\u00e9 nessuna famiglia tenne il potere per pi\u00f9 di sei anni a parte quella di Valeriano e del figlio Gallieno.\nTavola IV: 284-518.\nGli Imperatori dall'inizio del dominato del 284 (o dalla Tetrarchia del 286-293), in Occidente fino al 476 e in Oriente fino al 518, possono essere riorganizzati in una grande dinastia, oltre a dieci imperatori slegati dalla stessa. "}
{"id": "3350920", "revid": "110157", "url": "https://it.wikipedia.org/wiki?curid=3350920", "title": "Krasnosel'skij (Territorio di Krasnodar)", "text": "Krasnosel'skij \u00e8 una localit\u00e0 della Russia europea meridionale, situata nel Territorio di Krasnodar; appartiene amministrativamente al \"rajon\" Gul'kevi\u010dskij."}
{"id": "3350921", "revid": "80339", "url": "https://it.wikipedia.org/wiki?curid=3350921", "title": "Krasnoselskij", "text": ""}
{"id": "3350925", "revid": "729019", "url": "https://it.wikipedia.org/wiki?curid=3350925", "title": "Anne Hilarion de Costentin de Tourville", "text": "Era figlio di C\u00e9sar de Costentin de Tourville e di Lucia della Rochefoucault.\nBiografia.\nEntr\u00f2 all'et\u00e0 di quattro anni nell'Ordine dei Cavalieri di San Giovanni a Malta, senza pronunciarne i voti..\nIn seno all'Ordine si distinse presto per le sue capacit\u00e0. Impegnato nelle battaglie contro i corsari barbareschi, si segnal\u00f2 in numerose occasioni belliche, in particolare nel combattimento contro una galera turca nel 1661. L'anno seguente cattur\u00f2, presso Zante, quattro navi turche e ne affond\u00f2 una quinta. In seguito arm\u00f2 un vascello per combattere i corsari insieme a Charles de Monchy d'Hocquincourt, con il quale realizz\u00f2 numerose catture. Rientrato in Francia nel 1666, condusse numerose campagne nel Mediterraneo contro i turchi e l'anno successivo venne nominato capitano di vascello. Durante la guerra d'Olanda Tourville si distinse in Sicilia con un brillante comportamento nelle battaglie di Alicudi, di Augusta e di Palermo. A pace conclusa ebbe il comando di una squadra di quattro vascelli nel 1679. Promosso luogotenente generale della Marina nel 1682, un anno dopo la morte del \"Grand Duquesne\", avvenuta nel 1688, fu nominato viceammiraglio della flotta di Levante. Durante la guerra della Grande Alleanza si distinse nuovamente in varie imprese, ottenendo la vittoria contro olandesi ed inglesi nelle battaglie di Capo B\u00e9veziers (1690), di Barfleur (1692) e di Capo San Vincenzo (detta anche \"battaglia di Lagos\") nel 1693.\nNominato maresciallo di Francia, si ritir\u00f2 a vita privata alla fine della guerra e mor\u00ec a Parigi all'et\u00e0 di 59 anni."}
{"id": "3350926", "revid": "297059", "url": "https://it.wikipedia.org/wiki?curid=3350926", "title": "James FitzJames, 1\u00ba Duca di Berwick", "text": ""}
{"id": "3350931", "revid": "1573940", "url": "https://it.wikipedia.org/wiki?curid=3350931", "title": "Akela (zoologia)", "text": "Akela \u00e8 un genere di ragni appartenente alla Famiglia Salticidae.\nEtimologia.\nIl nome del genere deriva da Akela, personaggio immaginario (lupo capobranco) de \"Il libro della giungla\" e \"Il secondo libro della giungla\" di Rudyard Kipling.\nVi sono altri 3 generi di ragni della famiglia Salticidae che condividono questa peculiarit\u00e0: Nagaina, Bagheera e Messua.\nDistribuzione.\nDelle tre specie oggi note di questo genere, 2 sono diffuse nell'America centrale e meridionale e 1 in Pakistan.\nTassonomia.\nA dicembre 2010, si compone di tre specie:\nSpecie trasferite.\nBen 13 specie, originariamente descritte e classificate in questo genere (2 da Simon e 11 da Mello-Leit\u00e3o) sono state trasferite ai generi Chira (2), Simonurius (4), Phiale (1), Tullgrenella (2), Dendryphantes (1), Ilargus (2) e Hisukattus (1) a seguito di uno studio dell'aracnologa Galiano del 1988."}
{"id": "3350932", "revid": "1149807", "url": "https://it.wikipedia.org/wiki?curid=3350932", "title": "Galaxy Angel II", "text": " \u00e8 il sequel del progetto multimediale \"Galaxy Angel\" composto da anime, manga, videogiochi e light novel. \"Galaxy Angel II\" comprende un cast di personaggi completamente nuovi rispetto a \"Galaxy Angel\", chiamati \"Rune Angel Troupe\", mentre la storia \u00e8 ambientata quattro anni dopo gli eventi della prima serie, secondo quanto detto nel videogioco \"Galaxy Angel II zettai ry\u014diki no tobira\".\nTrama.\nIn questo sequel, grazie allo sviluppo di un metodo per viaggiare attraverso dimensioni diverse, sviluppato alla fine di \"Galaxy Angel Eternal Lovers\", una nuova dimensione chiamata NEUE \u00e8 stata scoperta, ed \u00e8 collegata ad EDEN attraverso uno spazio chiamato ABSOLUTE, uno snodo centrale che collega tutte le dimensioni. A questo snodo comunque non possono avere accesso molte persone, ed attualmente, l'unica persona a cui questo accesso \u00e8 permesso \u00e8 Milfeulle Sakuraba, ex membro della \"Brigata Angeli\". Dato che avere accesso allo spazio ABSOLUTE implica l'apertura dei diversi cancelli che portano nelle varie dimensioni, colore che sono abilitati ad operare vengono chiamati \"gate keepers\". In questo universo si muovono Apricot Sakuraba e le altre quattro ragazze che compongono il nuovo gruppo delle \"Brigate Angeli\", chiamato \"Rune Angel Troupe\". Anche loro, come il gruppo che le aveva precedute, hanno la missione di ritrovare tecnologie perdute e mantenere la pace sul pianeta Transbaal.\nMedia.\nAnime.\nLa serie animata \"Galaxy Angel Rune\", prodotta dalla Broccoli, dallo studio Satelight, \u00e8 stata trasmessa in Giappone dai canali AT-X e TV Tokyo fra il 10 gennaio 2006 e il 24 dicembre 2006. La serie consta di tredici episodi da ventiquattro minuti ciascuno diretti da Seiji Kishi."}
{"id": "3350933", "revid": "1382610", "url": "https://it.wikipedia.org/wiki?curid=3350933", "title": "Shane Harper", "text": ""}
{"id": "3350935", "revid": "486946", "url": "https://it.wikipedia.org/wiki?curid=3350935", "title": "Gurei", "text": ""}
