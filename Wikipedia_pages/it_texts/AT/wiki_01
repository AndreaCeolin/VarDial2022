{"id": "3091059", "revid": "240277", "url": "https://it.wikipedia.org/wiki?curid=3091059", "title": "Giacinto Ferrero", "text": "Biografia.\nMilitare di carriera, allo scoppio della prima guerra mondiale era Maggior generale e fu dislocato sul fronte dolomitico al comando delle brigate \"Spezia\" e \"Perugia\". Fece parte nel dicembre 1915 del Corpo di spedizione italiano in Albania: una brigata al suo comando occup\u00f2 la roccaforte di Durazzo, ma dovette evacuarla nel febbraio 1916 via mare. Tornato in Italia e promosso tenente generale, fu posto al comando della brigata di fanteria \"Palermo\" e poi della \"Cagliari\". Dopo aver sistemato la difesa sul Tagliamento, torn\u00f2 in Albania nel dicembre e assunse il comando dell'armata italiana.\nIl 3 giugno 1917, in occasione dell'anniversario dello Statuto albertino, eman\u00f2 il cosiddetto \"proclama di Argirocastro\", autorizzato da Sidney Sonnino, con cui si assicurava l'indipendenza albanese sotto protettorato italiano. Nel luglio 1918 fu nominato Grande ufficiale dell'Ordine militare di Savoia. Nel settembre 1919 era al comando delle truppe italiane che dovevano impedire l'ingresso di Gabriele D'Annunzio a Fiume.\nNella letteratura.\nLe sue gesta sull'altipiano di Asiago ispirarono il soldato e scrittore Emilio Lussu, che nel suo libro \"Un anno sull'Altipiano\" tratteggi\u00f2 cos\u00ec uno dei personaggi pi\u00f9 fanatici ed odiati dai soldati, il generale Leone."}
{"id": "3091067", "revid": "80598", "url": "https://it.wikipedia.org/wiki?curid=3091067", "title": "Begin the Beguine/Stormy Weather", "text": "Begin The Beguine/Stormy Weather \u00e8 un disco a 78 giri di Teddy Reno, pubblicato dalla casa discografica di sua propriet\u00e0, la CGD, nel 1949.\nIl disco.\nLe due canzoni incise fanno parte dei classici della musica mondiale; \"Begin the Beguine\", scritta da Cole Porter nel 1935 per il musical \"Jubilee\", ha avuto moltissime esecuzioni (tra le pi\u00f9 note quelle di Bing Crosby, di Frank Sinatra, di Dean Martin e di L\u00e9o Marjane), mentre \"Stormy Weather\" (scritta da Harold Arlen per la musica e da Ted Koehler per il testo), canzone del 1933 che aveva anche dato il titolo all'omonimo film, \u00e8 stata incisa tra i tanti da Billie Holiday, da Sinatra (negli album No One Cares e L.A. Is My Lady) e da Lena Horne.\nGli arrangiamenti, curati da Lelio Luttazzi, sono eseguiti da un trio jazz con lo stesso Luttazzi al pianoforte."}
{"id": "3091068", "revid": "599013", "url": "https://it.wikipedia.org/wiki?curid=3091068", "title": "Anders Eriksson", "text": "Durante la sua carriera si \u00e8 aggiudicato sette titoli individuali nel campionato mondiale di enduro a partire dal 1995, oltre ad aggiudicarsi con la squadra nazionale svedese la Sei Giorni Internazionale di Enduro del 1992 nella categoria Junior.\nAll'inizio della carriera ha utilizzato motociclette della Kawasaki per passare, nel 1993 alla Husaberg e nel 1995 alla Husqvarna.\nCon quest'ultima casa motociclistica ha gareggiato poi fino al 2007, ottenendo i suoi maggiori successi. Nel 2008 \u00e8 passato alla squadra BMW con la quale si \u00e8 piazzato al 10\u00ba posto nel mondiale della classe E3. Anche nel 2009 ha preso parte ad alcune competizioni con la stessa marca, per passare nel 2010 alla guida di motociclette Yamaha."}
{"id": "3091072", "revid": "767487", "url": "https://it.wikipedia.org/wiki?curid=3091072", "title": "Michail Kuprijanov", "text": "Carriera.\nDebutta tra i professionisti nella seconda divisione sovietica nel 1989 con la Dinamo Macha\u010dkala, nel 2001 vince la Prem'er-Liga con lo Spartak Mosca."}
{"id": "3091083", "revid": "287204", "url": "https://it.wikipedia.org/wiki?curid=3091083", "title": "Anatolij Nikolaevic Aleksandrov", "text": ""}
{"id": "3091086", "revid": "125818528", "url": "https://it.wikipedia.org/wiki?curid=3091086", "title": "Leslie La Penna", "text": "Carriera.\nLavora presso la Royfilm, per cui ha diretto il doppiaggio italiano di film e serie TV (principalmente produzioni Disney). Come doppiatore \u00e8 noto soprattutto per essere la voce italiana di Brian Griffin ne \"I Griffin\"."}
{"id": "3091087", "revid": "228587", "url": "https://it.wikipedia.org/wiki?curid=3091087", "title": "Curator", "text": "Il Curator era una figura dell'antica Roma a cui erano riservati particolari incarichi pubblici, nell'ambito del \"cursus honorum\" dell'ordine senatorio. Questa figura venne promossa dal primo imperatore romano, Augusto:"}
{"id": "3091106", "revid": "3115", "url": "https://it.wikipedia.org/wiki?curid=3091106", "title": "Il grande mistero di Bow", "text": "Il grande mistero di Bow \u00e8 un romanzo giallo dello scrittore inglese Israel Zangwill realizzato nel 1891, dopo essere stato pubblicato a puntate su una rivista. L'autore \u00e8 stato il primo, dopo Edgar Allan Poe, ad utilizzare il genere del mistero della camera chiusa; inoltre, anticipando Ellery Queen la rivista ha lanciato una prima sfida ai propri lettori, invitandoli ad inviare per posta le soluzioni proposte.\nTrama.\nBow, povero quartiere dell'East End di Londra, inizio dicembre di fine Ottocento.\nIl signor Arthur Constant chiede alla sua proprietaria di casa, la signora Drabdump, di essere svegliato presto. Questa, alle sei e quarantacinque del mattino di una fredda e nebbiosa giornata, bussa forte alla porta, ma non ottiene risposta, pertanto si reca in cucina a preparare la colazione. Alle sette e mezzo l'inquilino non si \u00e8 ancora svegliato, quindi ribussa, ma anche questa volta non riceve risposta. Avendo lamentato la sera prima un forte mal di denti, la signora pensa che abbia deciso di dormire un po' di pi\u00f9. Quando si son fatte le otto e trenta, un terribile presentimento si insinua nella mente della donna, che decide di chiedere aiuto a George Grodman, un noto investigatore oramai in pensione, che abita dall'altro lato della strada. Giunti davanti alla porta, il detective prova a girare la maniglia, ma \u00e8 chiusa, e l'unica cosa da fare, a questo punto, \u00e8 forzarla. La stanza appare silenziosa e solo un filo di luce entra dalle finestre sbarrate. Improvvisamente la macabra scoperta: Constant giace nel letto con la gola tagliata. L'ipotesi di un suicidio viene subito scartata, ma anche quella di omicidio \u00e8 improbabile. La stanza era chiusa a chiave e sprangata dall'interno, con le finestre sbarrate ed un camino troppo piccolo, per farvi passare una persona e non vi erano porte comunicanti. Un delitto all'apparenza impossibile, che sconvolge l'intera popolazione."}
{"id": "3091110", "revid": "125962142", "url": "https://it.wikipedia.org/wiki?curid=3091110", "title": "B\u00e9k\u00e9scsaba 1912 El\u0151re SE", "text": "Il B\u00e9k\u00e9scsaba 1912 El\u0151re SE \u00e8 una societ\u00e0 calcistica ungherese della citt\u00e0 di B\u00e9k\u00e9scsaba, fondata il 22 ottobre 1912. Nella stagione 2010-11 milita nel Nemzeti Bajnoks\u00e1g II, la seconda divisione del Campionato ungherese di calcio.\nVanta come miglior risultato in campionato un terzo posto ottenuto in massima serie nel 1994. Ha inoltre vinto la Coppa d'Ungheria, nel 1988, sconfiggendo in finale per 3-2 il Budapest Honv\u00e9d.\nLa vittoria del trofeo nazionale le ha permesso di partecipare alla Coppa delle Coppe 1988-1989: sconfitta la formazione norvegese del Bryne al turno preliminare, il club magiaro \u00e8 stato eliminato ai sedicesimi dai turchi del Sakaryaspor. La terza posizione raggiunta nel 1994 ha valso invece l'accesso alla Coppa UEFA 1994-1995: anche in questo caso i biancoviola hanno superato il turno preliminare, battendo i macedoni del , fermandosi al turno successivo, per mano dei russi del Tekstil'\u0161\u010dik Kamy\u0161in. Tra le altre partecipazioni europee si segnalano la Mitropa Cup del 1985 e la Coppa Intertoto 1995."}
{"id": "3091112", "revid": "1452073", "url": "https://it.wikipedia.org/wiki?curid=3091112", "title": "Sunshine (personaggio)", "text": ""}
{"id": "3091113", "revid": "34392058", "url": "https://it.wikipedia.org/wiki?curid=3091113", "title": "Universit\u00e0 Nazionale Maior di San Marcos", "text": ""}
{"id": "3091114", "revid": "43204", "url": "https://it.wikipedia.org/wiki?curid=3091114", "title": "Spartakus B\u00e9k\u00e9scsaba", "text": ""}
{"id": "3091115", "revid": "43204", "url": "https://it.wikipedia.org/wiki?curid=3091115", "title": "Bekescsabai ESSC", "text": ""}
{"id": "3091116", "revid": "43204", "url": "https://it.wikipedia.org/wiki?curid=3091116", "title": "Bekescsabai Elore SSC", "text": ""}
{"id": "3091117", "revid": "43204", "url": "https://it.wikipedia.org/wiki?curid=3091117", "title": "B\u00e9k\u00e9scsabai El\u00f5re FC", "text": ""}
{"id": "3091121", "revid": "1926649", "url": "https://it.wikipedia.org/wiki?curid=3091121", "title": "Associazione Calcio Siena 2010-2011", "text": "Questa voce raccoglie le informazioni riguardanti l'Associazione Calcio Siena nelle competizioni ufficiali della stagione 2010-2011.\nStagione.\nPer la stagione 2010-2011 il Siena, retrocesso per la prima volta in serie cadetta dopo sette anni in Serie A, \u00e8 allenato da Antonio Conte.\nLa squadra bianconera compie l'immediata risalita in massima serie, terminando al secondo posto con due punti di distacco dall'Atalanta: fa registrare il miglior attacco (67 reti) e la migliore differenza reti (+21) del torneo.\nIn Coppa Italia viene eliminata dal Lecce nel terzo turno.\nMaglie e sponsor.\nLo sponsor tecnico per la stagione 2010-2011 \u00e8 Kappa, mentre lo sponsor ufficiale \u00e8 Monte dei Paschi di Siena.\nLa prima divisa \u00e8 costituita da maglia a strisce bianco-nere, con maniche completamente corvine cos\u00ec come il colletto a V. I pantaloncini sono bianchi mentre i calzettoni sono neri. La seconda divisa \u00e8 costituita da una maglia rossa con una banda bianco-nera verticale sulla sinistra, colletto a V e i bordi delle maniche sono neri. Pantaloncini e calzettoni presentano lo stesso colore vermiglio della maglia. La terza divisa (usata nelle partite di Coppa Italia) \u00e8 nera, con colletto a V e bordi delle maniche bianchi. Pantaloncini e calzettoni presentano anch'essi tale colorazione bruna. La divisa casalinga dei portieri \u00e8 gialla con colletto a V e bordi delle maniche in nero, mentre quella da trasferta \u00e8 a scacchi con colletto a V e bordi delle maniche sempre in nero. Pantaloncini e calzettoni nella prima rispecchiano il colore della maglia, nella seconda sono anch'essi neri.\nStatistiche.\nStatistiche di squadra.\n\"Statistiche aggiornate al 29 maggio 2011\""}
{"id": "3091135", "revid": "306856", "url": "https://it.wikipedia.org/wiki?curid=3091135", "title": "Angelo Grande", "text": "L'Angelo Grande (\"Hohe Angelusspitze\" o \"Hoher Angelus\" in tedesco) \u00e8 una montagna delle Alpi Retiche meridionali alta 3521\u00a0m s.l.m.\nDescrizione.\nIl corpo montuoso dell'Angelo Grande si erge ad est di Solda, nel Parco nazionale dello Stelvio. Il corpo montuoso presenta una pineta alla base e pascoli nella parte alta. Nella vallata che si apre a nord \u00e8 situato il Rifugio Serristori, punto di appoggio per la risalita. Verso la cima sono visibili numerose formazioni di ardesia e di quarzi.\nItinerari di salita.\nVia normale.\nL'itinerario di risalita normale parte dal sentiero N.5 che parte a 500 metri a sud dal centro di Solda, lungo la strada che porta agli impianti di risalita. Si attraversa una pineta che si dirada salendo fino a diventare prato in corrispondenza del punto in cui si incrocia il sentiero proveniente dalla funivia \"Pulpito\", la cui stazione di arrivo \u00e8 poco pi\u00f9 a sud. Si prosegue dritti in direzione est verso il Rifugio Serristori, quindi si sale sul sentiero dietro il rifugio che porta a una pietraia fino a raggiungere uno sperone alla base del monte. Qui si risale arrampicandosi lungo il sentiero attrezzato fino a giungere in cresta da dove si pu\u00f2 scorgere la Cima Vertana. Il sentiero che risale lungo la cresta \u00e8 piuttosto ripido, specie nell'ultimo tratto prima della vetta.\nTempo permettendo, si gode di un bel panorama sul gruppo Ortles-Cevedale e sui numerosi ghiacciai circostanti."}
{"id": "3091137", "revid": "74801", "url": "https://it.wikipedia.org/wiki?curid=3091137", "title": "Qotb al-Din Shirazi", "text": "Nato in una famiglia con una lunga tradizione di sufismo, a 14 anni sostituisce il padre oftalmologo presso l'ospedale Mo\u1e93affari di Sh\u012br\u0101z, pur completando la sua istruzione.\nA 24 anni abbandona l'attivit\u00e0 di medico per concentrarsi totalmente negli studi sotto la guida dell'astronomo e matematico Na\u1e63\u012br al-D\u012bn \u1e6c\u016bs\u012b. Quando venne completata la costruzione dell'osservatorio di Maragheh nel nord della Persia vi si trasfer\u00ec nel 1262 con il Maestro. Si recarono insieme in alcuni centri dell'Ilkhanato, fermandosi in seguito a Konya dove incontr\u00f2 il poeta sufi R\u016bm\u012b, diventando discepolo di \u1e62adr al-D\u012bn Q\u016bnawi, figlio adottivo di Ibn \u02bfArab\u012b. Dopo la morte di Q\u016bnawi nel 1274, Qu\u1e6db al-D\u012bn fu nominato giudice (\"q\u0101\u1e0d\u012b\") a Sivas e a Malatya, cominciando a redigere le sue opere principali. \nIn questo periodo studi\u00f2 a fondo il Canone della medicina (\"al-Q\u0101n\u016bn f\u012b \u1e6dibb\") di Avicenna appassionandosi anche all'astronomia sotto l'illuminata guida di Na\u1e63\u012br al-D\u012bn \u1e6c\u016bs\u012b, assieme al quale fu ricevuto da Hulegu, creatore e signore dell'Ilkhanato mongolo in Persia.\nFu attivo nel famoso osservatorio astronomico di Mar\u0101gha ed \u00e8 notissimo nella cultura scientifica islamica, ma pressoch\u00e9 ignorato da quella occidentale, che non ne ha mai stampato alcuna delle sue pur assai rilevanti opere astronomiche. \nScrisse tra l'altro \nSuo allievo fu Kam\u0101l al-D\u012bn al-F\u0101ris\u012b, fisico e matematico persiano che scrisse il libro \"La revisione dell'ottica\".\nTra le opere pi\u00f9 rilevanti, di carattere astronomico, si ricordano la \"Nih\u0101yat al-idr\u0101k f\u012b dir\u0101yat al-afl\u0101k\" (\u00abMeta della percezione a proposito della conoscenza delle sfere celesti\u00bb), una cui rielaborazione \u00e8 la \"al-Tu\u1e25fat al-sh\u0101hiyyah f\u012b l-hay\u02beah\" (\u00abDono regale a proposito della Cosmografia\u00bb), commentata dall'astronomo persiano della scuola di Samarcanda \u02bfAl\u012b al-Q\u016bshj\u012b (m. 1474). \nAltre opere di Sh\u012br\u0101z\u012b sono la glossa all'opera astronomica della \"Tadhkira\" del suo Maestro, il \"Kit\u0101b fa\u02bfaltu fa-l\u0101 talum f\u012b l-hay\u02beah\", la \"al-Tab\u1e63irah f\u012b l-hay\u02beah\" (\u00abSpiegazione della Cosmografia\u00bb), il commento a Na\u1e63\u012br al-D\u012bn \u1e6c\u016bs\u012b, ossia lo \"Shar\u1e25 al-tadhkira al-na\u1e63\u012briyya\".\nI suoi interessi filosofici si espressero invece con l'adesione alla \u00abfilosofia illuminativa\u00bb fondata dal pensatore neo-platonico gnosticheggiante Shih\u0101b al-D\u012bn Suhraward\u012b, detto \"Maqt\u016bl\" (ossia \"Ucciso\", in quanto giustiziato ad Aleppo nel 1191). Scrisse infatti lo \"Shar\u1e25 \u1e25ikmat al-ishr\u0101q\" (\u00abCommento della filosofia dell\u2019Illuminazione\u00bb) e alcuni piccoli saggi filosofici e commenti coranici, intitolati \"Durrat al-t\u0101j li-ghurrat al-Dub\u0101j f\u012b l-\u1e25ikma\"."}
{"id": "3091141", "revid": "119501961", "url": "https://it.wikipedia.org/wiki?curid=3091141", "title": "Se chiudi gli occhi/Parliamone", "text": "Se chiudi gli occhi/Parliamone \u00e8 il 39\u00b0 singolo di Patty Pravo, pubblicato nel 2000 dall'etichetta discografica Pensiero stupendo/Sony.\nIl disco.\nIl singolo fu il terzo ed ultimo utilizzato per la promozione dell'album di cui fa parte, \"Una donna da sognare\". Non raggiunse le alte vette delle classifiche, infatti non risulta in classifica fra i 100 singoli pi\u00f9 venduti del 2000.\nSe chiudi gli occhi.\nSe chiudi gli occhi \u00e8 una canzone scritta da Pia Tuccitto, Longhini e Grandi.\nIl brano fu inserito nell'album \"Una donna da sognare\".\nCover.\nLo stesso anno, l'autrice Pia Tuccitto incise il brano e lo inser\u00ec nel suo album \"Pia\".\nParliamone.\nParliamone \u00e8 una canzone scritta da Nicoletta Strambelli, Baldassarri e Pia Tuccitto.\nIl brano fu inserito nell'album \"Una donna da sognare\", del 2000."}
{"id": "3091143", "revid": "104458", "url": "https://it.wikipedia.org/wiki?curid=3091143", "title": "Quercia", "text": ""}
{"id": "3091144", "revid": "1305772", "url": "https://it.wikipedia.org/wiki?curid=3091144", "title": "Distretto di Washer", "text": "Il distretto di Washer (anche scritto Washir or Washar) \u00e8 un distretto dell'Afghanistan situato nell'area occidentale della provincia dell'Helmand. La popolazione \u00e8 di etnia pashtun e conta 13.300 abitanti (2005). Il capoluogo del distretto \u00e8 Washer.\nIl distretto \u00e8 sotto il controllo dei talebani."}
{"id": "3091151", "revid": "3535", "url": "https://it.wikipedia.org/wiki?curid=3091151", "title": "Verglas", "text": ""}
{"id": "3091153", "revid": "2184720", "url": "https://it.wikipedia.org/wiki?curid=3091153", "title": "L'immenso (Patty Pravo)", "text": "L'immenso \u00e8 il 40\u00b0 singolo di Patty Pravo, pubblicato nel 2002 dall'etichetta discografica Pravitia/Sony Music.\nIl disco.\nIl singolo ebbe un discreto successo, poich\u00e9 Patty Pravo partecip\u00f2 al Festival di Sanremo col medesimo. Fu uno dei brani di punta dell'album \"Radio Station\"; il primo utilizzato per il lancio dell'album. Nonostante non risulti fra i 100 singoli pi\u00f9 venduti del 2002, raggiunse la 25\u00b0 massima posizione.\nL'immenso.\nL'immenso \u00e8 una canzone scritta da Roberto Pacco per la musica, e Lara Tempestini e Fabrizio Carraresi per il testo.\nIl brano fu inserito nell'album \"Radio Station\".\nCol brano Pravo partecip\u00f2 al Festival di Sanremo 2002, classificandosi al 16\u00ba posto.\nL'immenso (string version).\nLa canzone \u00e8 solo una versione diversa del brano \"L'immenso\", con cui la cantante prese parte al Festival di Sanremo.\nIl brano non fu inserito in nessun album."}
{"id": "3091155", "revid": "247222", "url": "https://it.wikipedia.org/wiki?curid=3091155", "title": "Corporeno", "text": ""}
{"id": "3091157", "revid": "424221", "url": "https://it.wikipedia.org/wiki?curid=3091157", "title": "Una mattina d'estate", "text": ""}
{"id": "3091158", "revid": "38120", "url": "https://it.wikipedia.org/wiki?curid=3091158", "title": "Kickboxer - il nuovo guerriero", "text": ""}
{"id": "3091164", "revid": "1305772", "url": "https://it.wikipedia.org/wiki?curid=3091164", "title": "Distretto di Musa Qala", "text": "Il distretto di Musa Qala \u00e8 un distretto dell'Afghanistan situato nell'area settentrionale della provincia dell'Helmand. La popolazione, che nel 2005 contava 50.300 abitanti, \u00e8 di etnia pashtun. Il capoluogo del distretto \u00e8 il villaggio di Musa Qala; si contano inoltre altri 19 grandi villaggi e 200 insediamenti minori, per lo pi\u00f9 situati lungo il fiume Musa Qala.\nAllo scopo di debellare i talebani, la NATO nel 2006 ha aumentato la sua presenza. Come il resto della Provincia, anche il distretto di Musa Qala \u00e8 sotto la responsabilit\u00e0 del Regno Unito."}
{"id": "3091166", "revid": "640389", "url": "https://it.wikipedia.org/wiki?curid=3091166", "title": "Missioni militari italiane all'estero", "text": "Elenco delle missioni militari italiane all'estero dal Regno di Sardegna alla Repubblica Italiana."}
{"id": "3091171", "revid": "729019", "url": "https://it.wikipedia.org/wiki?curid=3091171", "title": "Filippo Zuccarello", "text": "Biografia.\nNacque a Patti, provincia di Messina, il 26 settembre 1896, figlio di Giuseppe e Francesca Aiello, primogenito di quattro figli. Conseguito il diploma tecnico fu ammesso a frequentare la Scuola Militare Nunziatella di Napoli, e nel settembre 1909, terminati i corsi di studio, entr\u00f2 nella Regia Accademia Militare di Artiglieria e Genio di Torino. Uscitone con il grado di sottotenente nel settembre 1911, fu assegnato all'arma di artiglieria, e dopo aver frequentato la relativa Scuola di applicazione fu assegnato a prestare servizio presso il 7\u00ba Reggimento artiglieria da fortezza. Dietro sua domanda lasci\u00f2 il servizio attivo per iscriversi, nel dicembre 1914, all'universit\u00e0 di Torino per conseguire la laurea in ingegneria. Dopo l'entrata in guerra del Regno d'Italia, avvenuta il 24 maggio 1915, fu mobilitato immediatamente ed assegnato al 6\u00ba Reggimento artiglieria da fortezza, in forza ad una batteria operante in Val Giudicarie. Nel mese di novembre fu promosso tenente, entrando in servizio permanente effettivo, e con la costituzione dei primi reparti della specialit\u00e0 bombardieri assunse il comando della 112\u00aa Batteria bombarde del 10\u00ba Raggruppamento, inquadrato nella 3\u00aa Armata del tenente generale Emanuele Filiberto Duca d'Aosta. L'8 agosto 1916 si distinse particolarmente a Quota 240 sul Podgora, di fronte alla citt\u00e0 di Gorizia, quando dopo aver distrutto con un preciso tiro le difese nemiche and\u00f2 all'attacco delle trincee avversarie alla testa dei suoi uomini catturando 9 ufficiali, circa 350 soldati e molto materiale bellico, e liberando anche 100 prigionieri italiani. Per questa azione fu decorato di medaglia d'argento al valor militare, e circa un mese dopo ricevette anche la Croce al merito di guerra per una brillante azione compiuta a Quota 208 del Vallone Benetti, sul Carso. Promosso capitano nell'aprile 1917, un mese dopo partecip\u00f2 alla decima battaglia dell'Isonzo.\nIl 23 maggio, mentre si trovava a Quota 247, durante l'infuriare della battaglia, si accorse che il II Battaglione della Brigata \"Catanzaro\" aveva perduto il suo comandante, ed avanzava con difficolt\u00e0. Uscito dalla sua postazione, si mise alla testa del reparto, guidandolo al grido di \"Avanti ragazzi...la vittoria \u00e8 nostra!\".\nPoco dopo il battaglione conquist\u00f2 la trincea nemica, ma subito prima che il reparto vi entrasse, egli fu colpito da una pallottola alla testa e mor\u00ec sul colpo. Il corpo fu inizialmente tumulato nei pressi di Ferletti nel comune di Doberd\u00f2, in provincia di Gorizia, mentre si fissarono per il 23 giugno i solenni funerali nel Duomo di Messina. Un anno dopo a Patti Marina fu scoperta una lapide, murata nella casa natale. Con Regio Decreto 2 giugno 1921 fu insignito della Medaglia d'oro al valor militare alla memoria.\nIl capitano Finizia lo ricord\u00f2 cos\u00ec: \"Sopra tutti rifulse, espressione sublime dell'ardimento della fede dei bombardieri, e dell'intero esercito, l'eroismo del comandante della 112\u00aa Batteria, colpito gloriosamente da una fucilata in fronte, mentre esaurito il compito assegnato al suo reparto guidava all'assalto un battaglione di fanteria rimasto privo del suo capo. Ricordate il nome del capitano Filippo Zuccarello; resti sempre nei nostri cuori, come il simbolo pi\u00f9 puro e pi\u00f9 luminoso del valore italiano.\"\nAl capitano Filippo Zuccarello sono intitolate sia una strada della nat\u00eca Patti, che una delle aule della Scuola Militare Nunziatella, sua Alma Mater."}
{"id": "3091174", "revid": "767487", "url": "https://it.wikipedia.org/wiki?curid=3091174", "title": "Nicolino Latella", "text": "Carriera.\nCresciuto nello Spezia, gioca con i liguri tre stagioni dal 1921 al 1924.\nPassa poi al Torino dove rimane anche qui tre annate, le prime due delle quali come titolare, vedendosi revocare uno scudetto nella sua ultima stagione per il Caso Allemandi. In codesta stagione non disputa tuttavia alcun incontro, nemmeno quando il nuovo titolare Bosia non gioca.\nNel 1927 arriva al Padova dove colleziona 73 presenze, 23 delle quali nel primo campionato di Serie A.\nDal 1930 al 1932 veste le maglie di e Pro Patria."}
{"id": "3091175", "revid": "400518", "url": "https://it.wikipedia.org/wiki?curid=3091175", "title": "Valarie Jelobinsky", "text": ""}
{"id": "3091177", "revid": "1266208", "url": "https://it.wikipedia.org/wiki?curid=3091177", "title": "Serie A 1955 (hockey su pista)", "text": "La Serie A 1955 \u00e8 stata la 32\u00aa edizione (la 6\u00aa a girone unico), del torneo di primo livello del campionato italiano di hockey su pista. La competizione ha avuto inizio il 28 maggio e si \u00e8 conclusa l'11 settembre 1955.\nLo scudetto \u00e8 stato conquistato dalla per la quindicesima volta nella sua storia, la seconda consecutiva.\nStagione.\nNovit\u00e0.\nAl torneo parteciparono: , , , , , e e al posto della retrocessa vi fu la squadra neopromossa dalla Serie B e cio\u00e8 il . Il torneo fu l'ultimo disputato da otto squadre: la federazione infatti decise l'ampliamento della serie A portando a 10 le squadre partecipanti dalla stagione del 1956.\nFormula.\nLa formula del campionato fu la stessa della stagione precedente; la manifestazione fu organizzata con un girone all'italiana, con gare di andata e ritorno per un totale di 14 giornate: erano assegnati 2 punti per l'incontro vinto e un punto a testa per l'incontro pareggiato, mentre non ne era attribuito alcuno per la sconfitta. Al termine del campionato la prima squadra classificata venne proclamata campione d'Italia mentre l'ottava classificata retrocedette in Serie B.\nAvvenimenti.\nIl campionato inizi\u00f2 il 28 maggio 1955 e fu dominato come nella passata stagione dalla Triestina. Gli alabardati presero la testa della classifica gi\u00e0 alla terza giornata chiudendo il torneo con un punto di vantaggio sulla sorprendente Amatori Modena seconda in classifica e con due punti sul Monza; il Novara giunse settimo con soli nove punti e rischiando la retrocessione. La Triestina si laure\u00f2 per la quindicesima volta nella sua storia campione d'Italia. L'Edera retrocedette in Serie B ma fu poi ripescata per l'allargamento del torneo a dieci squadre; Claudio Brezigar della Triestina segnando 39 reti fu capocannoniere del torneo.\nClassifica finale.\nLegenda:\nNote:"}
{"id": "3091178", "revid": "400518", "url": "https://it.wikipedia.org/wiki?curid=3091178", "title": "Jelobinsky", "text": ""}
{"id": "3091180", "revid": "287204", "url": "https://it.wikipedia.org/wiki?curid=3091180", "title": "Valerij Viktorovic Zelobinskij", "text": ""}
{"id": "3091181", "revid": "400518", "url": "https://it.wikipedia.org/wiki?curid=3091181", "title": "Valerij Zelobinskij", "text": ""}
{"id": "3091184", "revid": "287204", "url": "https://it.wikipedia.org/wiki?curid=3091184", "title": "Sergej Eduardovic Bortkevic", "text": ""}
{"id": "3091188", "revid": "709565", "url": "https://it.wikipedia.org/wiki?curid=3091188", "title": "I fantastici viaggi di Ty e Uan", "text": "I fantastici viaggi di Ty e Uan \u00e8 una serie televisiva d'animazione italiana andata in onda su Rai Uno nel 1980, utilizzata anche all'interno del programma \"3,2,1... contatto!\".\n\u00c8 stata trasmessa anche in Francia con il titolo \"Le voyage fantastique de Ty et Uan\" dal 10 settembre 1986 sulla rete Antenne 2 all'interno del programma R\u00e9cr\u00e9 A2.\nLa sigla\"Ty Uan\" \u00e8 cantata da Gli Atomi."}
{"id": "3091189", "revid": "339392", "url": "https://it.wikipedia.org/wiki?curid=3091189", "title": "Sergej Bortkevic", "text": ""}
{"id": "3091192", "revid": "339392", "url": "https://it.wikipedia.org/wiki?curid=3091192", "title": "Sergej Bortkiewicz", "text": ""}
{"id": "3091198", "revid": "38120", "url": "https://it.wikipedia.org/wiki?curid=3091198", "title": "Ty e Uan", "text": ""}
{"id": "3091199", "revid": "38120", "url": "https://it.wikipedia.org/wiki?curid=3091199", "title": "Ty Uan", "text": ""}
{"id": "3091201", "revid": "287204", "url": "https://it.wikipedia.org/wiki?curid=3091201", "title": "Val\u00e9rie Tasso", "text": "Attualmente vive a Barcellona, in Spagna. Ha conseguito diverse lauree (scienze economiche, lingue straniere applicate) e nel 2006 si \u00e8 laureata in Sex Therapy presso The Institute of Sexology (IN.CI.SEX El Instituto de Sexolog\u00eda) di Madrid.\nBiografia.\nNel 1999, ha lavorato come prostituta per sei mesi, per comprenderne il mondo. Nel 2003, ha scritto le sue esperienze sessuali nel libro \"Insatiable - The sexual adventures of a French Girl in Spain\". Questo primo libro \u00e8 stato un bestseller internazionale ed \u00e8 stato la base della sceneggiatura del film Val\u00e9rie - Diario di una ninfomane diretto da Christian Molina. In seguito ha scritto altri tre libri.\nNel febbraio 2008, e seguendo l'idea del filosofo francese Michel Foucault, ha pubblicato un saggio chiamato \"Antimanual of sex\" in cui cerca di dimostrare che non parliamo mai di sesso ma di quello che lei chiama \"il discorso standardizzato sessuale\", fatto di argomenti e luoghi comuni. Collabora con diversi media spagnoli (TV, radio) e scrive articoli per la stampa.\nIl suo slogan \u00e8: \"Chiunque ignori le ragioni delle regole \u00e8 condannato a rispettarle\"."}
{"id": "3091202", "revid": "287204", "url": "https://it.wikipedia.org/wiki?curid=3091202", "title": "Passo Hajigak", "text": "Il passo Hajigak \u00e8 situato a 3700 m s.l.m. ed \u00e8 uno dei due principali collegamenti tra Kabul e Bamiyan nell'Afghanistan centrale.\nLe due vie pi\u00f9 importanti che uniscono le due citt\u00e0 passano una a sud attraverso il passo Hajigak e una a nord attraverso il passo Shibar. Quest'ultima via, lunga 237\u00a0km e percorsa in circa 6 ore e mezza, viene preferita dal punto di vista della sicurezza perch\u00e9 a causa del rigido clima della zona, il passo Hajigak rimane coperto dalla neve per lunghi periodi dell'anno."}
{"id": "3091208", "revid": "287204", "url": "https://it.wikipedia.org/wiki?curid=3091208", "title": "Valerie Tasso", "text": ""}
{"id": "3091209", "revid": "287204", "url": "https://it.wikipedia.org/wiki?curid=3091209", "title": "Leonid Leonidovic Sabaneev", "text": ""}
{"id": "3091216", "revid": "767487", "url": "https://it.wikipedia.org/wiki?curid=3091216", "title": "Umberto Favero", "text": "Carriera.\nCresciuto nel Padova, gioca con i biancoscudati sei stagioni dal 1927 al 1933, collezionando 67 presenze, una delle quali nel primo campionato di Serie A.\nNel 1934-1935 gioca invece nella Catanzarese, dove chiude anche la carriera."}
{"id": "3091219", "revid": "400518", "url": "https://it.wikipedia.org/wiki?curid=3091219", "title": "Aleksej Stancinskij", "text": ""}
{"id": "3091220", "revid": "400518", "url": "https://it.wikipedia.org/wiki?curid=3091220", "title": "Stancinskij", "text": ""}
{"id": "3091221", "revid": "33689", "url": "https://it.wikipedia.org/wiki?curid=3091221", "title": "Moniot d'Arras", "text": "Era un monaco dell'abbazia di Arras nella Francia settentrionale; la zona era a quel tempo un centro dell'attivit\u00e0 \"troviera\", e tra i suoi contemporanei ci sono Adam de la Halle e Colin Muset. Le sue canzoni erano tutte monofoniche nella tradizione del romanzo pastorale e dell'amor cortese; scrisse inoltre canzoni religiose. Delle sue composizioni ci sono pervenute circa quindici canzoni secolari e due religiose; la sua canzone pi\u00f9 famosa \u00e8 \"Ce fut en mai\"."}
{"id": "3091227", "revid": "400518", "url": "https://it.wikipedia.org/wiki?curid=3091227", "title": "Alexey Stanchinsky", "text": ""}
{"id": "3091229", "revid": "423050", "url": "https://it.wikipedia.org/wiki?curid=3091229", "title": "Castalia (azienda)", "text": "Castalia Consorzio Stabile S.C.p.A. \u00e8 una societ\u00e0 consortile italiana che raggruppa 35 aziende specializzate nelle attivit\u00e0 marittime, nell'antinquinamento marino e nel pronto intervento. Opera da 30 anni sia in Italia che fuori per la salvaguardia e tutela del mare, sia per conto del Ministero dell'Ambiente che su richiesta di altri enti pubblici o privati. Il nome \u00e8 ispirato a quello della ninfa Castalia.\nStoria.\nL'azienda venne fondata a Villa Campolieto a Napoli il 22 luglio 1986 alla presenza dell'allora presidente IRI Romano Prodi, in ottemperanza al Decreto Ministeriale 727/86 emanato dal Dipartimento per il coordinamento della protezione civile che prevedeva la costituzione di una societ\u00e0 all'interno del gruppo IRI che si occupasse di eseguire interventi nel settore dell'inquinamento a terra, in particolare depurazione delle acque reflue, smaltimento di rifiuti tossici e nocivi, bonifica ambientale, ricerca e monitoraggio ambientale.\nI soci fondatori erano Finmeccanica e Italimpianti (25%), Telespazio (15%), Italeco e Societ\u00e0 Italiana per Condotte d'Acqua (12.5%), IRI e Finsiel (5%). Successivamente la societ\u00e0 pass\u00f2 sotto il controllo di Italstat, poi di Iritecna (30% direttamente, 20% tramite Italtekna).\nDopo il 1991 viene ceduta ad Italimpianti (IRI-Fintecna) e nel 1995, nell'ambito delle privatizzazioni allora in atto, acquistata da Fiat Impresit S.p.A.. ed incorporata nella controllata Fisia Italimpianti. Sempre nel 1991, Castalia costitu\u00ec una nuova societ\u00e0 specifica per le attivit\u00e0 marittime e l'antinquinamento del mare denominata Castalia Ecolmar (Societ\u00e0 Italiana per l'Ecologia Marina) SCpA, consorzio controllato da Fisia Italimpianti (gruppo Impregilo), quale struttura di prevenzione, controllo e contenimento dei fenomeni inquinanti dell'ambiente marino.\nDal 1998 Castalia Ecolmar prese a svolgere attivit\u00e0 su disposizione del Servizio Difesa del Mare del Ministero dell'Ambiente e in collaborazione con le Capitanerie di Porto. Il contratto stipulato con tali enti prevede il pattugliamento delle coste, con particolare attenzione alle aree marine protette e alle zone di elevata vulnerabilit\u00e0 ambientale e il pronto intervento antinquinamento, sia da idrocarburi che da rifiuti galleggianti e/o semisommersi.\nIl 13 luglio 2011 Castalia Ecolmar venne trasformata in Castalia SCpA, cambiando nuovamente nome il 23 aprile 2013 in Castalia Consorzio Stabile SCpA.\nAttivit\u00e0.\nCastalia opera nel settore del disinquinamento da idrocarburi e delle bonifiche ambientali e svolge il servizio di antinquinamento marino nella acque territoriali italiane per conto del Ministero dell'Ambiente e della Tutela del Territorio e del Mare.\nInterventi in mare.\nL'intervento di Castalia \u00e8 stato richiesto in conseguenza di alcuni noti naufragi quali quello della Haven e quello della Costa Concordia."}
{"id": "3091236", "revid": "34393823", "url": "https://it.wikipedia.org/wiki?curid=3091236", "title": "Carcarodonte", "text": ""}
{"id": "3091237", "revid": "287204", "url": "https://it.wikipedia.org/wiki?curid=3091237", "title": "Basculin", "text": ""}
{"id": "3091238", "revid": "287204", "url": "https://it.wikipedia.org/wiki?curid=3091238", "title": "Audino", "text": ""}
{"id": "3091243", "revid": "2107151", "url": "https://it.wikipedia.org/wiki?curid=3091243", "title": "Duri i banchi", "text": "Duri i banchi \u00e8 il terzo album in studio dei Pitura Freska, pubblicato nel 1993.\nDescrizione.\nIl titolo del disco \u00e8 un tipico modo di dire veneziano, usato come saluto di incoraggiamento e traducibile con \"tenete duro\"; \u00e8 in assonanza con i temi dell'album e palesemente richiamato in un verso di \"Ara che ben\": \"E se la xe dura no gavemo paura\".\nL'album in origine contiene 13 canzoni ma nelle successive ristampe viene aggiunta una traccia (la n.14) dal titolo \"7 e 40\", rivisitazione della band in chiave reggae del famoso successo di Lucio Battisti del 1970.\n\"Picinin\" \u00e8 un nostalgico ritorno all'infanzia, fatto attraverso i ritmi reggae e i tratti ironici tipici dei Pitura Freska; sono particolarmente posti a confronto i vantaggi di essere fanciulli (\"co gero picinin no vardavo el taquin / coi tempi che coreva gero neto de bain\") con i disagi dell'essere adulti (\"e adesso che son grande mi toca lavorare / tute le matine alzarsi e andare a faticare\"). Degno di nota il climax conclusivo, con un simpatico \"fulmen in clausola\" che mostra la consueta critica politico-sociale cara al gruppo: \"co vinti milioni che xe un ano de lavoro / ghe pago la vacanse al Ministro del Tesoro\". Tra i brani pi\u00f9 celebri del loro repertorio, \"Picinin\" \u00e8 stato dotato anche di un video ufficiale, il secondo per la band veneziana, diretto da Alex Infascelli. Le note del ritornello sono state riprese poi nel 2006 dalla canzone \"LDN\" di Lily Allen.\nIn \"Ara che ben\" i Pitura Freska e Sir Oliver Skardy in primis, entrambi citati nel testo, sottolineano la loro posizione di forte opposizione alla corruzione e allo sfruttamento, forme di potere del mondo contemporaneo. Ecco allora che la band chiarisce di preferire le fatiche della vita agli intrallazzi: \"La vita me basta co cueo che la me d\u00e0\". A met\u00e0 canzone \u00e8 citato esplicitamente Vittorio Sgarbi, il critico d'arte sempre al centro di vicende mondane e politiche: \"De imatonii de cassafati e de Sgarbi / no ghe ne ciava un casso a Skardy\"; Sgarbi \u00e8 preso a emblema di quel mondo dal quale Skardy e compagni prendono le distanze.\nCanzone famosa e tra le pi\u00f9 ironiche dell'album, \"La pianta\" affronta, attraverso un'aneddotica narrazione, il tema, centralissimo nella poetica dei Pitura Freska, della legalizzazione della marijuana, gi\u00e0 toccato in \"Marghera\", celebre brano dell'album precedente \"Na bruta banda\", e che si riproporr\u00e0 nell'album solista di Skardy con \"Ah mi no so miga\". Pi\u00f9 che una critica al proibizionismo, \"La pianta\" risulta essere un'esaltazione della positivit\u00e0 della marijuana e della natura innocua del suo utilizzo: dunque, un coro, che a pi\u00f9 riprese compare nel brano, ripete \"Bona la pianta\".\nTra i brani pi\u00f9 impegnati della band, \"Le sorti de un pianeta\" \u00e8 un inno pacifista che chiede la sospensione di ogni guerra, in nome della sacralit\u00e0 della vita e contro quei potenti che da secoli compiono crimini contro l'umanit\u00e0. Emblematico \u00e8 il ritornello: \"Ogni vita va rispetada / che la vegna da na regia, / che la vegna da na strada / Ogni guera va subito fermada / la vita xe un dirito, / no la va strassada\".\n\"Venessia in afito\" riflette la tematica molto cara ai membri della band di una Venezia sempre pi\u00f9 vittima della speculazione economica, a danno della popolazione locale e all'invecchiamento progressivo della citt\u00e0 riscontrabile anche nell'et\u00e0 degli abitanti stessi (\"pochi putei/campi sensa un zogo/ na cit\u00e0 che xe na casa de riposo)\", sfrattata dalla propria citt\u00e0 (\"te xe riv\u00e0 el sfrato / sta sito e va via da la to cit\u00e0\") in virt\u00f9 di grandi eventi e grandi opere (\"Sumit, Expo, festa de la pantegana / altro che Pin Floi, li vol la metropoitana\"), tra le quali \u00e8 esplicito il riferimento alla sublagunare, alla quale \u00e8 dedicata l'ultima strofa: \"Li vol far na metropoitana / par viagiar al de soto de la laguna / Mi che no s\u00f3 na pantegana / ve digo che li xe fioi de putana\". \"Venessia in afito\" si pone esplicitamente come \"incitamento a la rivolta\", giustificando, assieme ad altri brani come \"Ara che ben\" e \"Le sorti de un pianeta\", l'incitazione a tener duro contenuta nel titolo dell'album. Per questa canzone fu girato anche un video ufficiale nel 1994, il terzo prodotto dai Pitura Freska."}
{"id": "3091244", "revid": "1305772", "url": "https://it.wikipedia.org/wiki?curid=3091244", "title": "Discografia di Ashley Tisdale", "text": "La discografia di Ashley Tisdale, una cantante pop rock statunitense, consiste in due album, due EP, sei singoli, un video album, nove video musicali e 6 colonne sonore. Ashley ha inoltre registrato cinque singoli per le varie soundtrack di \"High School Musical\", nel quale interpretava il personaggio di Sharpay Evans. \u00c8 diventata la prima cantante con due canzoni debuttate nella stessa settimana sulla Billboard Hot 100, \"What I've Been Looking For\" e \"Bop to the Top\".\nPrima di firmare un contratto discografico con l'etichetta Warner Bros. Records nel 2006, Ashley Tisdale ha registrato molte canzoni per le compilation di DisneyMania, tra cui \"Kiss the Girl\". Il suo album di debutto, \"Headstrong\", \u00e8 stato pubblicato nel febbraio 2007 e ha raggiunto la quinta posizione della Billboard 200, vendendo circa 64 000 copie in una sola settimana, e pi\u00f9 di 5 milioni di copie in tutto il mondo. \"He Said She Said\" \u00e8 il singolo di maggior successo statunitense della cantante, che \u00e8 stato certificato oro nel 2008 per aver venduto pi\u00f9 di 500 000 copie, e successivamente nel 2010 di platino per aver venduto pi\u00f9 di 800 000 copie. Il suo secondo album, \"Guilty Pleasure\", \u00e8 stato pubblicato in Europa nel giugno 2009 e in Nordamerica il 28 luglio 2009. \u00c8 entrato alla dodicesima posizione della \"Billboard 200\", vendendo 25 000 copie in una settimana. \"It's Alright, It's OK\" \u00e8 il primo singolo estratto da \"Guilty Pleasure\" ed \u00e8 quello di maggior successo internazionale di Ashley Tisdale, avendo nei soli Stati Uniti pi\u00f9 di 200 000 download digitali in soli tre giorni. \u00c8 stato confermato dalla RIAA che Ashley Tisdale ha venduto pi\u00f9 di 20 milioni di copie in tutto il mondo e oltre 35 milioni di singoli dei quali 16 milioni solo negli Stati Uniti.\nI suoi due album sono stati entrambi classificati nella \"Top 10\" della Billboard Hot 100 come migliori album dell'anno. Il 16 dicembre 2013 \u00e8 uscito il singolo \"You're Always Here\", che ha venduto pi\u00f9 di 600 000 copie in tutto il mondo. Inoltre 11 singoli della Tisdale sono entrati nella classifica Billboard Hot 100."}
{"id": "3091253", "revid": "174919", "url": "https://it.wikipedia.org/wiki?curid=3091253", "title": "Amico ritrovato", "text": ""}
{"id": "3091254", "revid": "287204", "url": "https://it.wikipedia.org/wiki?curid=3091254", "title": "Kamata", "text": " \u00e8 un quartiere di \u014cta (Tokyo), Giappone.\nAl centro del quartiere si trovano la sede amministrativa del quartiere speciale di \u014cta e il principale nodo ferroviario per il sud dell'area metropolitana di Tokyo.\nTrasporti.\nLa Stazione di Kamata si trova al centro del quartiere, nei pressi del municipio di \u014cta, ed \u00e8 servita dalle linee Keihin-T\u014dhoku, T\u014dky\u016b Ikegami e T\u014dky\u016b Tamagawa.\nNon lontano dalla Stazione di Kamata si trova la Stazione Keiky\u016b Kamata, collegata con il vicino Aeroporto internazionale di Tokyo-Haneda, e con il sud dell'area metropolitana di Tokyo.\nVita e cultura.\nA Kamata si trovano diverse librerie tra cui la Kamata Library e la Kamata Ekimae Library, e molti negozi tradizionali e ristoranti economici.\nLa stazione \u00e8 circondata da diversi mercati (\"shotengai\") e centri commerciali come Tokyu, Sun Kamata, Palio e Yuzawaya. Nei pressi della stazione si trova anche la sede della catena alberghiera Toyoko Inn.\nNel quartiere si trova la Kamata High School\nCinema.\nIl quartiere fu un luogo importante per il cinema, soprattutto durante gli anni 1950, epoca d'oro del cinema giapponese. Il regista Yasujir\u014d Ozu vi gir\u00f2 diversi film.\nSin dal 1912 a Kamata si trovavano gli studi cinematografici di Shochiku, poi trasferiti a \u014cfuna (Kamakura) nel 1936.\nIl quartiere e il declino degli studi cinematografici, sono il contesto in cui si svolge \"Kamata kyoku Koshin\" (\"Parata musicale a Kamata\"), film molto famoso in Giappone di Kinji Fukasaku, che racconta la storia di un attore travolto dai cambiamenti portati della modernit\u00e0."}
{"id": "3091260", "revid": "729019", "url": "https://it.wikipedia.org/wiki?curid=3091260", "title": "Gaetano Carolei", "text": "Biografia.\nNacque a Napoli il 15 novembre 1896, figlio di Carmine e Matilde Baffi, all'interno di una nobile famiglia di origini calabresi. Tra il 1911 e il 1914 frequent\u00f2 la Scuola militare della Nunziatella, dove ebbe come compagno di corso Raffaele Tarantini. Al termine della scuola si trasfer\u00ec a Torino, entrando nella Regia Accademia di Artiglieria e Genio, uscendone nel maggio 1915 con il grado di sottotenente, assegnato all'arma di artiglieria.\nVenne assegnato come ufficiale alla 7\u00aa Batteria, del 14\u00ba Reggimento artiglieria da campagna, operante nella zona di Gorizia, venendo decorato con una Medaglia di bronzo al valor militare nel corso dell'autunno di quello stesso anno. Promosso tenente nell'aprile 1916, il 12 maggio dell'anno successivo si distinse particolarmente durante la battaglia di Cipryanisce, dove rimase gravemente ferito al volto durante i combattimenti, e per il coraggio dimostrato nel continuare la propria opera di comando, nonostante gli fosse rimasto un solo pezzo di artiglieria e fosse sotto il fuoco nemico, fu insignito della Medaglia d'oro al valor militare.\nCongedato al termine delle ostilit\u00e0, riprese servizio come capitano nel corso del 1924, assegnato all'Ufficio Storico del Corpo di Stato Maggiore, divenendo nel 1926 Consigliere segretario del Gruppo delle Medaglie d'oro al valor militare. Messo a riposo nel 1931, venne iscritto al ruolo d'onore. All'atto dell'entrata in guerra del Regno d'Italia, avvenuta il 10 giugno 1940, riprese servizio come tenente colonnello assegnato al comando artiglieria della 1\u00aa Armata, al comando del generale Pietro Pintor. Nel maggio 1943 divenne consigliere presso la Corte dei Conti.\nDopo la fine della guerra, continu\u00f2 la carriera nell'Esercito Italiano, promosso generale di divisione nel 1959 e raggiungendo poi il grado di generale di corpo d'armata. \u00c8 stato inoltre Presidente di Sezione della Corte dei Conti e Guardia d'Onore del Pantheon. Collocato definitivamente a riposo nel 1966 con l'incarico onorifico di Presidente della Corte dei Conti, nell'ottobre 1967 divenne Presidente del Gruppo Medaglie d'oro al valor militare.\nAccanto alla sua opera nella societ\u00e0 civile, in qualit\u00e0 di membro dell'Istituto del Nastro Azzurro, \u00e8 stato autore di numerose pubblicazioni riguardanti i decorati di Medaglia d'oro al valor militare.\nDal 1968 al 1974, anno della sua morte, ricopr\u00ec l'incarico di Presidente dell'Associazione nazionale artiglieri d'Italia.\nAl generale Carolei \u00e8 dedicato un busto in bronzo nel Palazzo del Comune di Napoli, una lapide sulla strada degli artiglieri di Rovereto e una via a Fiumicino."}
{"id": "3091261", "revid": "1543377", "url": "https://it.wikipedia.org/wiki?curid=3091261", "title": "Ciclismo ai I Giochi olimpici giovanili estivi", "text": "Il programma del ciclismo ai I Giochi olimpici giovanili estivi prevedeva lo svolgimento di un'unica gara mista per rappresentative nazionali da svolgersi tra il 17 e 22 agosto.\nOgni rappresentativa era composta da una ragazza e tre ragazzi. Le ragazze hanno dovuto partecipare a tutti e tre gli eventi a loro riservati (cross country, bmx e cronometro su strada), a livello maschile invece poteva partecipare un rappresentante per nazione sempre diverso ad esclusione della gara in linea su strada a cui partecipavano tutti gli atleti.\nLe gare su strada si sono tenute al The Float@Marina Bay, le altre al Tampines Bike Park."}
{"id": "3091265", "revid": "125137566", "url": "https://it.wikipedia.org/wiki?curid=3091265", "title": "Kuroko's Basket", "text": " \u00e8 un manga \"spokon\" scritto e disegnato da Tadatoshi Fujimaki. Pubblicato sulla rivista \"Weekly Sh\u014dnen Jump\" a partire da dicembre 2008, la storia segue le vicende della squadra di basket del Liceo Seirin nel tentativo di vincere il campionato nazionale. Dal manga \u00e8 stata tratta una serie anime di tre stagioni.\nTrama.\nL'ingresso di Kuroko e Kagami al liceo Seirin.\nTetsuya Kuroko \u00e8 una matricola del primo anno che si iscrive al liceo Seirin, nella prefettura di Tokyo, unendosi alla squadra di pallacanestro della scuola: il Seirin \u00e8 un liceo che \u00e8 stato aperto da un solo anno e dunque la squadra di pallacanestro \u00e8 ancora giovane, guidata dal capitano, la guardia tiratrice Junpei Hy\u016bga, e dall'allenatrice, la studentessa del secondo anno Riko Aida. Kuroko \u00e8 un giocatore unico nel suo tipo, \u00e8 basso di statura, non \u00e8 n\u00e9 veloce n\u00e9 fisicamente prestante, oltre al fatto che non \u00e8 in grado di andare a canestro, ma il suo ingresso nella squadra di pallacanestro del Seirin fa scalpore dato che Kuroko aveva giocato nella squadra della scuola media Teik\u014d, la quale era imbattibile dato che i cinque giocatori titolari avevano raggiunto un livello tecnico senza paragoni, ormai tutti li conoscevano come i cinque ragazzi della \"Generazione dei Miracoli\" ma attualmente nessuno frequenta lo stesso liceo, hanno preso tutti delle strade diverse, Kuroko a quanto pare a dispetto della sua apparente mediocrit\u00e0, era considerato anche lui un elemento fondamentale della squadra del Teik\u014d, era conosciuto come il \"sesto giocatore ombra\".\nUn'altra matricola del Seirin si unisce alla squadra di pallacanestro della scuola, Taiga Kagami, atleta dalla forza eccezionale, ha vissuto per diversi anni negli Stati Uniti, e ora che \u00e8 tornato in Giappone vuole sfidare i giocatori della Generazione dei Miracoli avendo sentito della loro fama, e Kuroko decide di aiutarlo a battere i suoi ex compagni di scuola, i due ragazzi diventano subito amici, a dispetto dei loro caratteri totalmente opposti, legati dall'amore per la pallacanestro, Kagami e Kuroko vengono pi\u00f9 volte, rispettivamente, paragonati alla luce e all'ombra.\nIl desiderio di Kagami di confrontrarsi contro un giocatore della Generazione dei Miracoli non tarda ad avverarsi, il Seirin gioca un'amichevole contro la squadra del liceo Kaij\u014d guidata dal capitano Yukio Kasamatsu, dove gioca anche Ry\u014dta Kise, l'ex ala piccola del Teik\u014d. Kise \u00e8 un ottimo atleta, sul piano individuale si rivela un giocatore decisamente pi\u00f9 completo rispetto a Kagami, solo guardandolo Kuroko prende atto che i giocatori della Generazione dei Miracoli sono gi\u00e0 pi\u00f9 forti rispetto a quando giocavano nel Teik\u014d, inoltre Kise pu\u00f2 usare la sua arma vincente, il \"Perfect Copy\" con il quale pu\u00f2 imitare i movimenti degli altri giocatori solo osservandoli. Kuroko finalmente d\u00e0 prova del suo valore rivelandosi un ottimo assist-man, lui usa la \"Misdirection\" in modo che gli avverari distolgano l'attenzione da lui, in questo modo Kuroko fa muovere la palla quando gli viene passata respingendola con il palmo della mano indirizzandola verso un altro compagno, riuscendo a cogliere di sorpresa la linea difensiva avversaria, nei secondi finali, mentre il risultato rimane sul pareggio, Kise si sposta in difesa mentre Kuroko e Kagami attaccano insieme, quest'ultimo grazie a Kuroko esegue un alley-oop portando al +2 e il Seirin vince per 100-98.\nKise intuisce immediatamente che Kagami, con il suo immenso talento, \u00e8 gi\u00e0 vicino a raggiungere il livello della Generazione dei Miracoli.\nL'Interhigh.\nIl Seirin ambisce alla qualificazione per l'Interhigh, solo tre squadre della prefettura di Tokyo potranno qualificarsi, di conseguenza Kuroko e Kagami devono affrontare altri due giocarori della Generazione dei Miracoli, le cui scuole sono nella medesima prefettura, ovvero lo Sh\u016btoku e il T\u014d\u014d dove giocano rispettivamente la guardia tiratrice Shintar\u014d Midorima e l'ala grande Daiki Aomine. La partita contro lo Sh\u016btoku si rivela molto ardua, infatti Midorima pu\u00f2 eseguire la tripla da qualunque posizione, anche dall'altra estremit\u00e0 del campo da gioco, infatti se gli attaccanti del Seirin vanno a segno con i canestri da due punti, Midorima eseguendo ripetutamente la tripla riesce ad allungare il vantaggio sui tre punti, inoltre pu\u00f2 contare sul suo compagno di squadra, il playmaker Kazunari Takao, che all'inizio tramite la sua abilit\u00e0 chiamata \"Hawk Eye\" riesce a neutralizzare la \"Misdirection\" di Kuroko. Kagami, con le sue stoppate impedisce a Midorima di eseguire i suoi tiri liberi da tre punti, in questo modo i giocatori del Seirin possono attaccare indisturbati rimontando lo svantaggio, e Hy\u016bga con una tripla fa il canestro del 82-81, Kagami tenta ancora una volta di bloccare Midorima con una stoppata, ma quest'ultimo con una finta riesce impedirglielo, e a un secondo dalla fine, proprio mentre stava per eseguire il tiro libero che avrebbe potuto portare lo Sh\u016btoku alla vittoria, Kuroko gli toglie la palla mantenendo il vantaggio e il Seirin vince.\nIl Seirin \u00e8 tra le quattro squadre della prefettura che accede alla fase finale, nel round-robin dove l'ultima classificata non avr\u00e0 accesso all'Interhigh, la prima partita \u00e8 contro il T\u014d\u014d dove gioca Aomine, era il trascinatore del Teik\u014d, l'attaccante che pi\u00f9 di tutti riusciva a beneficiare degli assist di Kuroko, ma il T\u014d\u014d pu\u00f2 contare anche sul capitano, Shoichi Imayoshi, e la guardia tiratrice Ry\u014d Sakurai, oltre che al genio strategico della loro manager Satsuki Momoi (la quale in passato era stata la manager della squadra di pallacanestro della scuola media Teik\u014d) matricola del primo anno, molto amica di Aomine da sempre innamorata di Kuroko. Aomine entra in campo nel finale della seconda ripresa, sebbene il T\u014d\u014d conduca gi\u00e0 in vantaggio, Aomine il cui stile di gioco si basa sullo \"street basket\" riesce a sfruttare pienamente le sue doti finalizzative dalla corta-media distanza, infatti \u00e8 implacabile quando va a canestro, oltre al fatto che Kuroko non \u00e8 capace di sorprenderlo con i suoi passaggi dato che Aomine conosce la sua tecnica di gioco e sa come neutralizzarla, inoltre Kagami (avendo riportato un infortunio dalla partita contro Midorima) \u00e8 costretto a uscire dal campo, il Seirin non potendo nulla contro la superiorit\u00e0 del T\u014d\u014d perde per 112-55. Kagami a causa dell'infortunio \u00e8 costretto a lasciare la squadra, la sua assenza si fa pesare anche perch\u00e9 il Seirin perde le altre due partite, anche perch\u00e9 Kuroko, demoralizzato dall'umiliante sconfitta contro Aomine non \u00e8 stato in grado di giocare al meglio delle sue capacit\u00e0, il T\u014d\u014d si classifica come prima squadra della prefettura di Tokyo vincendo anche le altre due partite, sempre superando i cento punti.\nAll'Interhigh il T\u014d\u014d affronta il Kaij\u014d, Kise usa la \"Perfect Copy\" imitando lo stile di gioco di Aomine, ma non serve a molto, infatti la superiorit\u00e0 del suo rivale \u00e8 insostenibile, e con una schiacciata alla quale nemmeno la stoppata di Kise \u00e8 stata capace di opporsi, Aomine segna il canestro del +12 e il T\u014d\u014d vince per 110-98. Purtroppo durante la partita Aomine si infortuna, dovendo ritirarsi dall'Interhigh, quindi il T\u014d\u014d si classifica seconda, a vincere \u00e8 il liceo Rakuzan dove gioca il playmaker Seij\u016br\u014d Akashi, l'ex capitano della Generazione dei Miracoli, mentre il liceo Yosen (nel quale gioca Atsushi Murasakibara, altro ex giocatore della Generazione dei Miracoli) arriva al terzo posto, effettivamente dopo l'infortunio di Aomini, sia Akashi che Murasakibara si sono astenuti dal prendere parte alle ultime partite.\nKagami si \u00e8 ripreso dall'infortunio e quindi rientra in squadra, e con lui Teppei Kiyoshi, il pivot del Seirin nonch\u00e9 fondatore della squadra di pallacanestro del liceo, per un anno \u00e8 stato costretto a ritirarsi dalla squadra, Kiyoshi \u00e8 uno dei cinque giocatori conosciuti come i \"Generali senza corona\" i quali hanno un talento ben superiore a quello degli altri giocatori del panorama scolastico, i campionati delle scuole media avrebbero dovuto essere il trampolino di lancio alla loro carriera nazionale, ma vennero totalmente messi in ombra dalla Generazione dei Miracoli. Kuroko ha capito che per sconfiggere i suoi ex compagni di squadra, non pu\u00f2 pi\u00f9 affidarsi ai suoi soli passaggi, ma che deve evolvere il suo stile di gioco.\nLa Winter Cup.\nIl Seirin vuole conquistare la Winter Cup, solo due squadre della prefettura di Tokyo possono accedervi, oltre al T\u014d\u014d che si \u00e8 gi\u00e0 qualificata per \"wild card\". La prima partita \u00e8 contro il Josei, purtroppo Kagami non \u00e8 ancora nel pieno delle sue forze, e fatica a entrare in partita, ma Hy\u016bga e Kiyoshi rivelandosi un'ottima combinazione, riescono con i loro canestri a mentenere comodamente il vantaggio, Kagami riesce a raggiungere il livello della Generazione dei Miracoli eseguendo una schiacciata saltando avendo superato di poco la \"three-point line\" mettendo a segno il canestro del +47 e il Seirin vince per 108-61.\nIl Seirin affronta la rivale dello Sh\u016btoku, Midorima preferisce attirare l'attenzione di Kagami, impostando il gioco per permettere agli altri attaccanti dello Sh\u016btoku di fare canastro senza problemi, il Seirin adotta la tattica del \"run and gun\", Kuroko usa la sua nuova arma, il \"Vanishing Drive\" un dribbling che gli permette di superare l'avversario che ha davanti mentre ha il possesso palla dando l'impressione di svanire, potendo poi passare comodamente la palla permettendo ai suoi compagni di fare canestro indisturbati. Midorima, approfittando della debole marcatura di Kagami, mette a segno i suoi tiri da tre punti, lo Sh\u016btoku conduce per un punto, Kiyoshi tenta di fare una schiacciata ma Midorima lo ferma commettendo fallo, a Kiyoshi vengono concessi due tiri liberi di penalit\u00e0, il primo lo mette a segno portando al pareggio per 104-104, il secondo per\u00f2 lo sbaglia, all'ultimo secondo Kagami tenta la schiacciata ma Midorima riesce a impedirgliela e la partita finisce in parit\u00e0. Il Serin gioca contro la squadra del liceo Kirisaki Daiichi, dove milita il playmaker Makoto Hanamiya, un altro dei Generali senza corona, ragazzo molto intelligente (con 160 di QI) \u00e8 stato lui che l'anno precedente allontan\u00f2 Kiyoshi dai campi da gioco procurandogli l'infortunio che lo costrinse a ritirarsi, la squadra non solo tenta di mettere in difficolt\u00e0 il Seirin con mosse fallose, ma Hanamiya blocca la loro offensiva prevedendo la loro linea di passaggi intercettandoli, ma Kuroko sfrutta la cosa a suo vantaggio, deviando i passaggi dei suoi compagni di squadra prima che vengano intercettati, infine il Seirin vince per 76-70, e si qualifica per la Winter Cup insieme al Sh\u016btoku.\nKagetora, il padre di Riko ed ex giocatore della nazionale giapponese di pallacanestro, decide di aiutare la squadra del Seirin con un allenamento che permetta ai giocatori di ottimizzare la loro forza fisica, la prima partita della Winter Cup \u00e8 contro il T\u014d\u014d, la prima ripresa diventa un confronto individuale tra Sakurai e Hy\u016bga, che mettono a segno i loro tiri liberi, quest'ultimo usa la sua nuova tecnica, il \"Barrier Jumper\", invece Kuroko riesce in un primo momento a cogliere di sorpresa Aomine con il suo nuovo passaggio, il \"Ignite Pass Kai\" ma successivamente Aomine riesce a renderlo inefficace, cos\u00ec come il \"Vanishing Drive\" rubando palla a Kuroko tenendo chiusi gli occhi affidandosi solo alla percezione dei sensi. Imayoshi marca Kuroko seguendo le istruzioni di Momoi, impedendo il contatto visivo tra Kuroko e il suo compagno di squadra che ha il possesso palla, indispensabile per usare la \"Misdirection\" ma in questo modo tutti non fanno che prestare attenzione a Kuroko mentre gli altri giocatori del Seirin, che passano inosservati, riescono a fare canestro senza alcun problema: si tratta della \"Misdirection Overflow\". Sia Aomine che Kagami entrano nella \"Zone\" uno stato di semi-incoscenza dove possono sfruttare senza limiti le loro doti atletiche, Kagami riesce a giocare a parit\u00e0 di livello con Aomine nel \"one-on-one\" nel quale Aomine \u00e8 sempre stato ritenuto imbattibile: Kagami tenta una schiacciata ma Aomine con una stoppata gli toglie la palla di mano, che per\u00f2 Kuroko intercetta lanciandola contro Kagami che saltando afferra la palla al volo e esegue con la mano sinistra la schiacciata del 101-100 portando il Seirin alla vittoria. In effetti da quando Aomine ha battuto Kagami la prima volta che il Seirin affront\u00f2 il T\u014d\u014d, Kagami ha imparato ad avere una migliore padronanza della mano sinistra anche se non \u00e8 la sua mano dominante.\nIl Seirin affronta lo Yosen della prefettura di Akita, famoso per la sua quasi impenetrabile difesa, dove gioca il pivot Murasakibara, il giocatore pi\u00f9 alto della Winter Cup (208 cm) e anche la guardia tiratrice Tatsuya Himuro, il quale \u00e8 un caro amico di Kagami, si sono conosciuti in California e praticano la pallacanestro fin da bambini, legati da un'amicizia fraterna, entrambi allievi di Alex Garcia ex giocatrice della WNBA. Murasakibara con le sue micidiali stoppate, impedisce pi\u00f9 volte agli avversari di fare canestro, oltre a sfruttare le sue potenti schiacciate, con una delle quali distrugge l'impianto del canestro, mentre Himuro mette a segno i suoi tiri liberi da due punti, usando la sua tecnica il \"Mirage Shot\". Il Seirin usa la tattica del pressing a tutto campo con il quale Kuroko sfrutta al meglio la sua \"Misdirection\" inoltre riesce a fare pi\u00f9 volte canestro con il \"Phantom Shot\", la nuova mossa che ha elaborato con l'aiuto di Aomine, effettivamente \u00e8 l'unico modo che ha per fare canestro. Kiyoshi fa un'ottima partita riuscendo a eludere la difesa avversaria in \"Mismatch\" cambiando ruolo da pivot e playmaker, purtroppo Kiyoshi si infortuna realizzando una schiacciata in \"tap-in\" e successivamente lascia il campo. Kagami, entrando nella \"Zone\" riesce a surclassare i suoi avversari rimontando lo svantaggio, anche Murasakibara entra nella \"Zone\" e tenta la schiacciata, ma Kagami riesce a fermarlo con l'aiuto di Kiyoshi (rientrato in campo) infine Kagami salta con la palla in mano contro il canestro e la lancia con violenza con la mano sinistra dalla media distanza, centrando il canestro cos\u00ec il Seirin conduce per 73-72: Kagami ha usato per la prima volta la sua nuova mossa il \"Meteor Jam\". Murasakibara tenta di fare una schiacciata per riportare in vantaggio lo Yosen ma essendosi indebolito fisicamente durante la partita, non riesce a saltare, dunque tenta di segnare con un tiro libero ma Kuroko riesce a fermarlo con una stoppata mantendendo il vantaggio e il Seirin vince.\nIl Kaij\u014d affronta il Fukuda S\u014dg\u014d dove gioca Sh\u014dgo Haizaki, anche lui ex giocatore della squadra di pallacanestro della scuola media Teik\u014d, era lui l'ala piccola della squadra prima che venisse allontanato da Akashi, che prefer\u00ec a lui Kise (i cui margini di miglioramento sono sempre stati superiori). Almeno all'inizio Haizaki riesce a prevalere su Kise usando una tecnica simile alla sua, ricopiando le mosse avversarie, ma Kise ormai ha evoluto il suo \"Perfect Copy\" ricopiando le mosse degli altri giocatori della Generazioni dei Miracoli, superando Haizaki, infine Kise segna la schiacciata del +3 e il Kaij\u014d vince per 75-72 accedendo alla semifinale insieme al Seirin, al Sh\u016btoku e al Rakuzan. Nella prima semifinale lo Sh\u016btoku osteggia il Rakuzan, la prima met\u00e0 della partita vede le due squadre affrontarsi in un match alla pari ma poi Akashi sfrutta il suo potere, l\"'Emperor Eye\" che gli permette di prevedere le mosse dei suoi avversari solo osservando la tensione muscolare, inoltre il Rakuzan pu\u00f2 contare sull'ala piccola Kotar\u014d Hayama, la guardia tiratrice Reo Mibuchi e il pivot Eikichi Nebuya, tre dei Generali senza corona. Dato che \u00e8 impossibile eludere la marcatura di Akashi in \"triple threat\" per via del suo \"Emperor Eye\" Midorima esegue il movimento del tiro libero lanciando la palla nel momento stesso in cui gli viene passata riuscendo a fare canestro, almeno all'inizio questa mossa sembra cogliere di sorpresa Akashi, ma poi riesce a renderla inefficace intercettando i passaggi per Midorima, dato che \u00e8 facile prevederli: essendo quest'ultimo mancino la palla gli viene servita alla sua sinistra, solo cos\u00ec pu\u00f2 usare questa mossa, infine il Rakuzan usando tutta la sua potenza offensiva riesce a infliggere una pesante sconfitta al Sh\u016btoku e Akashi sul \"buzzer beater\" mette a segno il tiro libero del +16 vincendo per 86-70\nNella seconda semifinale il Seirin affronta il Kaij\u014d, Kise \u00e8 implacabile sfruttando le abilit\u00e0 dei giocatori della Generazione dei Miracoli, persino l\"'Emperor Eye\" di Akashi con cui neutralizza il \"Phantom Shot\" di Kuroko, e anche Kasamatsu ci riesce avendo intuito che per fermarlo \u00e8 necessario avvicinarsi a Kuroko mantenendo per\u00f2 un po' di distanza per ampliare il campo visivo. Kagami fa emergere tutta la sua superiorit\u00e0 su Kise che non \u00e8 capace di reggere il passo con il rivale, quindi Kise viene messo in panchina, anche senza di lui il Kaij\u014d riesce a mettere in difficolt\u00e0 il Seirin che per\u00f2 mantiene il vantaggio. Kise torna in campo nei minuti finali della quarta ripresa, imitando lo stile di gioco di Kuroko, diventando inarrestabile, rimontando lo svantaggio, infine passa la palla a Kasamatsu che con un tiro libero porta il Kaij\u014d in vantaggio di un punto. Nell'epilogo della partita Kagami si lancia a eseguire il \"Meteor Jam\" ma Kise gli si para davanti, Kagami per\u00f2 lancia la palla con la mano sinistra che rimbalza sullo specchio facendo in modo che finisca tra le mani di Kuroko che mettendo a segno il suo \"Phantom Shot\" consegna al Seirin la vittoria imponendosi per 81-80. La scelta di Kagami di non usare il \"Meteor Jam\" \u00e8 stata una necessit\u00e0 dato che non essendo entrato nella \"Zone\" non poteva usare la sua mossa speciale.\nIl Rakuzan e il Seirin si affrontano alla finale, per Kuroko \u00e8 indispensabile vincere sentendo che \u00e8 il solo modo per guarire Akashi dal male che lo affligge, dato che soffre di doppia personalit\u00e0, tutto ebbe inizio quando frequentavano la scuola media Teik\u014d, era stato Akashi ad aiutare Kuroko a entrare in prima squadra notando per primo il suo potenziale, Kuroko perfezion\u00f2 la \"Misdirection\" seguendo i consigli di Akashi, che a quel tempo era un ragazzo gentile, giudizioso e con un forte senso del dovere, ma il talendo della Generazione dei Miracoli sbocci\u00f2 troppo velocemente, vinsero per tre anni consecutivi il campionato nazionale, Aomine non voleva pi\u00f9 allenarsi non ritenendolo opportuno visto che non c'era nussuno che poteva rivaleggiare con lui, Murasakibara voleva prendere il suo esempio, quindi Akashi per stabilire la sua autorit\u00e0 sfid\u00f2 Murasakibara in un confronto individuale battendolo attivando l\"'Emperor Eye\" per la prima volta, risvegliando il suo alter ego, in reazione al fatto che attiv\u00f2 per la prima volta l' \"Emperor Eye\" in maniera forzata davanti alla paura di perdere contro Murasakibara. La nuova personalit\u00e0 di Akashi (arrogante, fredda e a tratti spietata) si sostitu\u00ec al \"vero\" Akashi guidando la squadra con la sola idea che contava unicamente la vittoria, in tutto il Giappone nessuno poteva rivaleggiare con la Generazione dei Miracoli, e senza pi\u00f9 stimoli persero la loro passione per la pallacanestro (pi\u00f9 volte per divertirsi con superficialit\u00e0 umiliavano i loro avversari) e con essa l'unit\u00e0 di gruppo, infatti Akashi, Aomine, Kise, Murasakibara e Midorima sapendo che la loro forza collettiva non aveva eguali decisero di frequentare dei licei diversi cos\u00ec da potersi affrontare nei campionato liceali e stabilire chi fosse il pi\u00f9 forte tra di loro, Kuroko aveva deciso di sconfiggerli tutti sentendo che era il solo modo per salvarli dal loro stesso cinismo che li stava portando alla rovina.\nLa finale tra il Rakuzan e il Seirin \u00e8 molto combattuta, Kagami porta in vantaggio la sua squadra entrando subito nella \"Zone\" ma \u00e8 il Seirin che poi deve subito mettersi all'inseguimento dei loro avversari: pur entrando nella \"Zone\" Kagami non \u00e8 all'altezza di Akashi che con il suo \"Emperor Eye\" riesce a dominare il match, oltre a ci\u00f2 il Rakuzan ha individualit\u00e0 migliori rispetto a quelle del Seirin, infatti Mibuchi e Nebuya ricoprono rispettivamente gli stessi ruoli di Hy\u016bga e Kiyoshi ma sono decisamente pi\u00f9 forti di loro, inoltre il Rakuzan ha un'arma segreta, ovvero Chihiro Mayuzumi, che come Kuroko sfrutta la \"Misdirection\" ma sa padroneggiare le tecniche base meglio di lui. Oltre a ci\u00f2 Kuroko non \u00e8 pi\u00f9 in grado di usare la \"Misdirection\" dato che nelle ultime partite alla luce dei suoi miglioramenti, si \u00e8 messo troppo in mostra, ha perso infatti la sua capacit\u00e0 di passare inosservato. Kuroko in maniera astuta fa in modo che le abilit\u00e0 di Mayuzumi vengano messe in risalto, cos\u00ec quest'ultimo inizia ad attirare l'attenzione perdendo la \"Misdirection\" che invece Kuroko recupera parzialmente, Akashi entra nella \"Zone\" raggiungendo un livello tale da poter sottomettere il Seirin tutto da solo, ma Kuroko sfrutta la sua nuova abilit\u00e0 ovvero il \"Quasi-Emperor Eye\" con cui riesce a prevedere i movimenti dei suoi compagni di squadra, in questo modo quando Kagami marca Akashi, proprio prevedendo le mosse di Kagami intuisce come reagisce Akashi, e cos\u00ec Kuroko gli ruba palla. Grazie ai canestri di Kagami e Hy\u016bga il Seirin accorcia le distanze, il vero Akashi si risveglia ora che il suo alter ego ha perso la sua imbattibilit\u00e0, e con i suoi ottimi passaggi i suoi compagni di squadra riescono a fare comodamente canestro, inoltre entra nella \"Zone\" aumentando la forza del Rakuzan in modo che i suoi compagni possano avvicinarsi al suo livello (possono avvicinarsi alla \"Zone\" al 90%) ma Kagami entra nella \"Direct Drive Zone\" livello che nemmeno la Generazione dei Miracoli ha mai raggiunto con cui trova la sintonia perfetta con i suoi compagni di squadra, rivaleggiando con il nuovo potere del Rakuzan. Akashi cerca di fermare Kuroko ma quest'ultimo usa il \"Phantom Shot\" e Kagami saltando afferra la palla al volo, in questo modo Kuroko e Kagami usano la loro combinazione migliore, l'alley-oop con cui Kagami segna il canestro del +1 e il Seirin vince per 106-105.\nIl Seirin conquista la Winter Cup, Akashi perde per la prima volta ma non porta rancore a Kuroko avendo capito che il suo amore per la pallacanestro supera l'umiliazione della sconfitta e che perdere \u00e8 solo un pretesto per impegnarsi e conquistare in futuro altre vittorie, infine Akashi e Kuroko riescono a rinsanare la loro amicizia.\nLa sfida contro i Jabberwock.\nIn Giappone arrivano i Jabberwock, famosa squadra di \"street basket\" venuta dagli Stati Uniti, il loro livello di gioco riesce a impensierire persino i giocatori della NBA, sono arrivati in Giappone per sfidare la squadra formata dall'\u00e9lite dei giocatori della pallacanestro scolastica giapponese, tra le loro fila c'\u00e8 anche Kasamatsu. I Jabberwock sono guidati dal playmaker e capitano Nash Gold Jr. oltre a poter contare sul pivot Jason Silver, la potenza dei Jabberwock \u00e8 inarrestabile tanto da battere i loro avversari per 86-6. Kagetora, non tollerando l'atteggiamento antisportivo di Nash, che in virt\u00f9 della partita a senso unico ha denigrato pesantemente la pallacanestro nel Giappone, propone ai Jabberwock una sfida contro i \"Vorpal Swords\" una squadra formata da Kuroko, Kagami, Akashi, Kise, Murasakibara, Aomine e Midorima. I Jabberwock accettano, dando per scontato che nessuna squadra possa competere con la loro forza.\nI Vorpal Swords iniziano la partita con Kuroko e Kagami in panchina, portandosi in vantaggio per merito dei canestri di Midorima e Aomine, ma solo perch\u00e9 i Jabberwock hanno commesso l'errore di sottovalutarli non prendendo seriamente la partita, ma dopo aver capito quanto sono forti i loro avversari, inizano a fare sul serio passando subuto al vantaggio. Silver d\u00e0 sfoggio della sua portentosa forza fisica, eseguendo le sue potentissime schiacciate, oltre a saper difendere con delle forti stoppate, nemmeno Murasakibara riesce a competere con lui, infatti Aomine e Kagami si vedono costretti a fare doppia marcatura su di lui. Nash riesce a spiazzare la difesa avversaria con i suoi passaggi fulminei, Akashi per\u00f2 lo mette in difficolt\u00e0 con il suo \"Emperor Eye\" invece Kise non solo usa il \"Perfect Copy\" usando le abilit\u00e0 dei suoi compagni di squadra mettendo in difficolt\u00e0 tutto da solo i suoi avversari, ma riesce a mettere a segno una schiacciata entrando nella \"Zone\" consumando per\u00f2 tutte le sue energie dovendo ritirarsi dalla partita. Nash sfodera la sua arma segreta il \"Belial Eye\" il cui potere supera di gran lunga l' \"Emperor Eye\" di Akashi dato che gli consente di prevedere le mosse dei suoi compagni di squadra ma anche quelle dei suoi avversari impostando le azioni offensive in maniera tale da permettere ai suoi compagni di fare canestro senza difficolt\u00e0. Silver commette intenzionalmente fallo su Murasakibara che si frattura il polso sinistro, quindi Kuroko lo sostituisce, l'alter ego di Akashi svanisce dato che la sua duplice natura non permetteva a quest'ultimo di usare pienamente l\"'Emperor Eye\" ma adesso pu\u00f2 attingere al suo pieno potenziale superando il potere di previsione del \"Belial Eye\" di Nash riuscendo a rubargli palla bloccando l'attacco dei Jabberwock impedendo agli avversati di allungare il vantaggio, inoltre la tripla di Midorima e il \"Phantom Shot\" di Kuroko permettono ai Vorpal Swords di accorciare le distanze. Ormai i Jabberwock conducono di un punto e a pochi secondi dalla fine Nash decide di mantenere il possesso palla per far scadere il tempo e assicurarsi la vittoria, ma Kuroko si rivela ancora una volta determinante, rubando palla a Nash e lanciandola in aria, Kagami e Aomine saltano ed entrambi riescono ad afferrarla al volo, Kagami con la mano destra e Aomine con la sinistra, eseguendo una doppia schiacciata con la quale i Vorpal Swords vincono per 92-91.\nDopo una sofferta ma meritata vittoria, Kuroko e i suoi amici si ritengono soddisfatti del risultato, anche se Nash si sente umiliato per la sconfitta trova il coraggio di ammettere che i suoi avversari si sono rivelati i pi\u00f9 forti, Kuroko e i suoi compagni hanno tenuto alto l'onore della pallacanestro giapponese.\nTornei.\nWinter Cup.\nI preliminari della Winter Cup iniziano il 7 novembre. Alle finali dei preliminari si qualificano 4 squadre. Queste quattro squadre competono in una semifinale e dopo in una finale, tutto nella stessa giornata. La vittoriosa di queste finali otterr\u00e0 un pass per la Winter Cup.\nLa Winter Cup \u00e8 un torneo a eliminazione con girone iniziale , noto in Giappone come \"sudden death\". Si inizier\u00e0 con 2 giri di base, gli ottavi, i quarti, le semi-finali e, infine, le finali.\nInterhigh.\nIl campionato Interhigh \u00e8 un torneo di basket delle scuole Giapponesi. \u00c8 ospitato ogni anno per stabilire la migliore squadra di basket liceale del Giappone.\nOgni prefettura deve decretare i tre migliori licei della sua regione prima di passare all'Interhigh reale, in cui si trovano a competere contro le squadre provenienti da altre regioni.\nPrima della Interhigh, ci sono preliminari, divisi in tornei regionali. Ogni torneo \u00e8 separato in quattro blocchi, dall'A al D. La squadra che vi riesce a vincere \u00e8 qualificata per il campionato finale dei preliminari (Final League). In questo torneo finale, le quattro squadre che sono arrivate prime nel proprio blocco competono una contro l'altra e le migliori tre squadre della regione finalmente avanzano all'Interhigh.\nI tre Re di Tokyo.\nI tre incrollabili Re di Tokyo sono tre squadre che negli ultimi dieci anni hanno sempre acceduto alla Final League, alternandosi nelle prime tre posizioni della fase preliminare del torneo. Queste squadre sono:\nIl Seirin nell'anno precedente \u00e8 stato schiacciato dai 3 Re perdendo con punteggi tre volte superiori a quelli che avevano totalizzato: contro lo Shuutoku 141 - 45, contro lo Senshinkan 131 - 39, contro lo Seihou 150 - 40.\nMedia.\nManga.\n\"Kuroko's Basket\" \u00e8 scritto ed illustrato da Tadatoshi Fujimaki, ed \u00e8 serializzato sulla rivista di manga \"Weekly Sh\u014dnen Jump\" a partire da dicembre 2008. I capitoli sono stati poi raccolti in volumi tank\u014dbon dalla Sh\u016beisha, che ha pubblicato il primo il 3 aprile 2009. In Italia il manga viene pubblicato dalla Star Comics dal 1\u00ba febbraio 2013. Sono stati pubblicati trenta volumi della serie. I titoli dei capitoletti sono presi da una frase pronunciata dai personaggi all'interno del capitolo stesso.\nAnime.\nL'adattamento animato basato sulla serie \"Kuroko's Basket\" prodotto dallo studio Production I.G, \u00e8 iniziato in Giappone il 7 aprile 2012. Il 5 aprile 2012 Crunchyroll ha annunciato che la serie sar\u00e0 trasmessa in streaming in contemporanea alla trasmissioni televisiva.. La prima stagione si \u00e8 conclusa in 25 episodi, il 22 ottobre 2012.\nA fine maggio 2013 sulle pagine della rivista \"Weekly Shonen Jump\", edita da Shueisha, fu rivelata la data di inizio della seconda stagione animata, trasmessa dal 5 ottobre 2013 fino a aprile 2014.\nSul numero 41 di \"Weekly Sh\u014dnen Jump\" di Shueisha venne annunciato che l'ottavo BD/DVD di \"Kuroko no Basket\" avrebbe contenuto l'OAV \"Tip Off\". Il volume \u00e8 stato pubblicato in Giappone da Bandai Visual il 22 febbraio 2013. L'episodio 22.5 svela il passato di Tetsuya Kuroko, al tempo in cui questi faceva parte della famosa squadra di basket \"Generation of Miracles\" della scuola media Teiko.\nNel 2013 all'interno del numero 45 del magazine \"Weekly Shonen Jump\" di Shueisha, \u00e8 stato annunciato il primo BD/DVD della seconda stagione di \"Kuroko no Basket\". Il primo volume pubblicato (29 gennaio 2014) contiene i primi due episodi. I restanti otto volumi composti da tre episodi ciascuno, sono stati pubblicati con cadenza mensile per un totale di 26 episodi.\nNell'ottava edizione del 2014 del settimanale di \"Weekly Shonen Jump\" venne annunciato che nel sesto BD/DVD della seconda stagione di \"Kuroko no Basket\", sarebbe stato incluso l'OAB 41.5 \"Quarter\" tratto dal 124\u00ba capitolo del manga, il quale mostra il primo incontro tra Kuroko e Aomine.\nNella ventisettesima uscita del 2014 della medesima testata \u00e8 stata confermata la terza stagione dell'anime.\nCon la trentaduesima uscita del 2014 sono state mostrate alcune illustrazioni relative alla terza stagione che \u00e8 andata in onda nel 2015.\nIn Italia la serie \u00e8 stata pubblicata in versione sottotitolata su Netflix il 15 gennaio 2021.\nAccoglienza.\nNel sondaggio Manga S\u014dsenkyo 2021 indetto da TV Asahi, persone hanno votato la loro top 100 delle serie manga e \"Kuroko's Basket\" si \u00e8 classificata al 52\u00ba posto."}
{"id": "3091266", "revid": "1442080", "url": "https://it.wikipedia.org/wiki?curid=3091266", "title": "Roberto Di Meglio", "text": "Oltre a quella di autore, ha svolto e svolge attivit\u00e0 di editore di giochi da tavolo e giochi di ruolo.\nTra le altre attivit\u00e0 svolte nell'ambito dell'editoria fantasy e fantascientifica, ha tradotto racconti per l\"'Isaac Asimov's Science Fiction Magazine\" (edizione italiana dell'omonima rivista statunitense) e pubblicato articoli sulla rivista tolkieniana Endore; ha inoltre sostenuto, attraverso Nexus Editrice, le attivit\u00e0 del Trofeo RiLL.\nBiografia.\nCompleta la laurea in Scienze dell'Informazione nel 1990 (con una tesi su calcolo parallelo e intelligenza artificiale). Nel 1994 consegue il dottorato di ricerca in Informatica, sempre occupandosi di calcolo parallelo.\nLa sua attivit\u00e0 professionale nel mondo del gioco inizia nel 1987 con l'organizzazione di eventi e con la pubblicazione della fanzine Crom!, prima in proprio, poi in collaborazione con la casa editrice Black-Out di Modena, collaborazione che durer\u00e0 fino al 1990.\nNel 1991, insieme a Marcello Missiroli e Simone Peruzzi, fonda la rivista \"Kaos\", edita dalla bolognese Granata Press, per molti anni la pi\u00f9 importante rivista italiana dedicata al mondo del gioco di ruolo, che diriger\u00e0 fino a quando, nel 2002, la rivista interrompe le pubblicazioni con il suo numero 75.\nNel 1993 fonda, in societ\u00e0 con la stessa Granata Press e con gli altri redattori di \"Kaos\", la Nexus Editrice, azienda che per oltre 15 anni avr\u00e0 un ruolo fondamentale nello sviluppo del gioco intelligente in Italia. Al 1994 risale l'abbandono definitivo dell'attivit\u00e0 di informatico e l'impegno a tempo pieno nel mondo del gioco.\nNel 2006 \u00e8 tra i fondatori di Giochi Uniti, oggi una delle ditte leader nella distribuzione di giochi da tavolo in Italia.\nNel 2011 riceve il Best of Show alla Carriera conferito dalla manifestazione Lucca Comics &amp; Games.\nDal 2011 \u00e8 direttore di produzione della Ares Games, oltre a continuare la propria attivit\u00e0 come autore di giochi.\nI giochi.\nIl gioco pi\u00f9 importante che ha ideato \u00e8 \"La Guerra dell'Anello\", un gioco di strategia basato sul romanzo \"Il Signore degli Anelli\" di J. R. R. Tolkien.\nIl gioco, realizzato in collaborazione con Marco Maggi e Francesco Nepitello, ha conseguito riconoscimenti internazionali ed \u00e8 stato votato dagli utenti del sito BoardGameGeek come uno dei migliori venti giochi da tavolo di tutti i tempi. L'espansione del gioco, \"Battaglie della Terza Era\" \u00e8 stata nuovamente finalista, nel 2006, degli International Gamers Award. \u00c8 stato tradotto in 8 lingue.\nCome autore di giochi, compare quattro volte nell'Albo d'Oro di Lucca Comics &amp; Games, la principale manifestazione ludica italiana: oltre al gi\u00e0 citato \"La Guerra dell'Anello\" vincitore nel 2004, ha vinto infatti il premio \"Best of the Best\" nel 2006 per il gioco \"Marvel Heroes\", di cui \u00e8 coautore, mentre L'Era di Conan ha ricevuto nel 2009 il premio come \"Miglior Progetto Editoriale\". \u00c8 citato anche in quanto uno dei coautori de \"Il Gioco di Ruolo di Ken il Guerriero\", premiato come \"Miglior Gioco Originale\" nel 1995.\nIl suo gioco per bambini \"Rattlesnake\" \u00e8 stato segnalato come \"gioco consigliato\" dal prestigioso premio \"Spiel des Jahres\" tedesco (Empfehlungsliste Kinderspiel des Jahres 2008)."}
{"id": "3091276", "revid": "1813508", "url": "https://it.wikipedia.org/wiki?curid=3091276", "title": "Contrada Capodarco", "text": "La Contrada Capodarco \u00e8 una delle dieci contrade della citt\u00e0 marchigiana di Fermo. Fa parte delle 4 contrade foranee, e conta 1.323 abitanti.\nStoria.\nLa Contrada, le cui origini si possono collocare intorno al 1100 d.C., risulta essere la pi\u00f9 estesa di Fermo. Nel 1100 esisteva infatti una fortezza denominata Castrum Montis Sicchi il cui consiglio generale era convocato a Fermo in occasioni di grandi strategie decise dal consiglio della citt\u00e0. Proprio in questo sito vi era una zona religiosa chiamata Capo d'Arco, in cui nel periodo del XVI secolo si tenne un Capitolo dei frati di San Francesco dell'Eremo. La stessa struttura ospitava la Chiesa di Santa Maria di Capodarco, di dimensioni ridotte, che oggi custodisce il Polittico di Vittore Crivelli. La contrada \u00e8 considerata terra di agricoltori e artigiani specialmente crivellai e canestrai."}
{"id": "3091282", "revid": "1543377", "url": "https://it.wikipedia.org/wiki?curid=3091282", "title": "Cong\u00e9", "text": "Il cong\u00e9 \u00e8 un genere poetico medievale nato nei primi anni del XIII secolo che esprime poeticamente la separazione da una donna o dal mondo in generale. Queste composizioni liriche sono spesso scritte in prima persona, conferendo al verso un aspetto autobiografico (con il quale dobbiamo tuttavia saper mantenere le distanze).\nIl genere del cong\u00e9 appare dapprincipio ad Arras, con Jean Bodel, Baude Fastoul e Adam de la Halle.\nRutebeuf (\"Po\u00e8mes de l'Infortune\") o Fran\u00e7ois Villon (il \"Testament\") conferiranno al genere una certa nobilt\u00e0."}
{"id": "3091284", "revid": "184755", "url": "https://it.wikipedia.org/wiki?curid=3091284", "title": "Pesca tardiva di Leonforte", "text": "La pesca tardiva di Leonforte IGP, denominata anche \"settembrina\", \u00e8 un frutto coltivato a Leonforte e nei territori dei comuni limitrofi, la cui raccolta tardiva, in periodo autunnale, fa seguito a una particolare tecnica colturale.\nColtivazione e raccolta.\nLa caratteristica principale che contraddistingue la peschicoltura a Leonforte \u00e8 la pratica dell'insacchettamento dei singoli frutti, ancora sull'albero, a partire dalla seconda met\u00e0 di giugno.\nIl frutto viene naturalmente protetto dentro il suo sacchetto di carta pergamenata che lo accompagner\u00e0 fino alla sua completa maturazione. Tale pratica evita di dover intervenire con prodotti antiparassitari assicurando la produzione di frutti esenti da difetti o imperfezioni esteriori. \nAl momento della raccolta, che avviene nei mesi di settembre-ottobre-novembre, il picciolo viene delicatamente rotato fino al completo distacco dal ramo. Il frutto si presenta di colore giallo, con striature rosse, con una polpa molto dolce, che si presta alla preparazione di marmellate e pesche sciroppate.\nNel 2010 le \u00e8 stata riconosciuta dall'Unione Europea il marchio della Indicazione Geografica Protetta."}
{"id": "3091287", "revid": "1266208", "url": "https://it.wikipedia.org/wiki?curid=3091287", "title": "Serie A 1954 (hockey su pista)", "text": "La Serie A 1954 \u00e8 stata la 31\u00aa edizione (la 5\u00aa a girone unico), del torneo di primo livello del campionato italiano di hockey su pista. La competizione ha avuto inizio il 20 giugno e si \u00e8 conclusa il 25 settembre 1954.\nLo scudetto \u00e8 stato conquistato dalla per la quattordicesima volta nella sua storia.\nStagione.\nNovit\u00e0.\nAl torneo parteciparono: , , , , e e al posto della retrocessa vi fu la squadra neopromossa dalla serie B e cio\u00e8 il ; fu ripescato anche il al posto del che rinunci\u00f2 a partecipare alla massima serie e si auto retrocedette in Serie B.\nFormula.\nLa formula del campionato fu la stessa della stagione precedente; la manifestazione fu organizzata con un girone all'italiana, con gare di andata e ritorno per un totale di 14 giornate: erano assegnati 2 punti per l'incontro vinto e un punto a testa per l'incontro pareggiato, mentre non ne era attribuito alcuno per la sconfitta. Al termine del campionato la prima squadra classificata venne proclamata campione d'Italia mentre l'ottava classificata retrocedette in Serie B.\nAvvenimenti.\nIl campionato inizi\u00f2 il 20 giugno 1954 e fu dominato dalla Triestina. La squadra giuliana prese la testa della classifica gi\u00e0 alla seconda giornata per non lasciarla pi\u00f9 chiudendo il torneo con tre punti di vantaggio sui rivali del Monza secondo in classifica e ben sette sul Pirelli terzo laureandosi per la quattordicesima volta nella sua storia campione d'Italia. Il Forza e Costanza retrocedette in Serie B; Ferruccio Panagini del Novara segnando 49 reti fu capocannoniere del torneo per la seconda volta consecutiva, la terza in totale.\nClassifica finale.\nLegenda:\nNote:"}
{"id": "3091290", "revid": "218520", "url": "https://it.wikipedia.org/wiki?curid=3091290", "title": "Incoronazione della Madonna", "text": ""}
{"id": "3091291", "revid": "123068660", "url": "https://it.wikipedia.org/wiki?curid=3091291", "title": "Robert de Castel", "text": "Viene menzionato nel \"cong\u00e9s\" di Baude Fastoul, scritto nel 1272, che in questa data lo colloca ad Arras. Egli \u00e8 il destinatario del componimento poetico, \"Robert du Chastel, biaus sire\", un \"jeu parti\" di un altro troviero di Arras, Jehan Bretel (morto nel 1272), giudicato da un altro artesiano, Gaidifer d'Avion. \nDell'opera di Robert ci sono pervenute sei canzoni; due di queste acquistarono una certa popolarit\u00e0. \"En loial amour ai mis\" in una fonte viene detta \"coron\u00e9e\" (incoronata), indicando con ci\u00f2 che vinse un agone poetico, probabilmente associata al Puy d'Arras. Pi\u00f9 popolare fu \"Se j'ai chant\u00e9 sans guerredon avoir\", la quale sopravvive in undici manoscritti: documentata nel modo frigio nello Chansonnier Cang\u00e9, nel modo dorico nello Chansonnier du Roi, risulta \"coron\u00e9e\" nello Chansonnier des Memses. Il successivo brano religioso anonimo \"La volont\u00e9s dont mes cuers est ravis\" era un contrafactum della sua melodia. Oltre alle due canzoni Robert scrisse \nQuest'ultima venne citata, testualmente e in minor misura musicalmente, da Guillaume de Machaut nel suo mottetto in medio francese a quattro voci."}
{"id": "3091294", "revid": "963244", "url": "https://it.wikipedia.org/wiki?curid=3091294", "title": "Incoronazione di Maria", "text": ""}
{"id": "3091301", "revid": "59785", "url": "https://it.wikipedia.org/wiki?curid=3091301", "title": "Nicocreonte", "text": "Biografia.\nAl tempo della spedizione di Alessandro Magno contro la Persia Nicocreonte, insieme agli altri principi di Cipro, si sottomise al conquistatore senza opporre resistenza. Nel 331 a.C., dopo il ritorno di Alessandro dall'Egitto, si rec\u00f2 a Tiro per rendere omaggio al monarca.\nDopo la morte di Alessandro prese le parti di Tolomeo contro Antigono e nel 315 a.C. collabor\u00f2 attivamente con Seleuco e Menelao, generali di Tolomeo, nel contrastare le citt\u00e0 cipriote che avevano sposato l'opposta causa. Di ritorno da questo servizio, ottenne da Tolomeo i territori di Citium, Lapithos, Keryneia, and Marion e gli fu affidato il comando generale dell'isola.\nMa i rapporti si deteriorarono dopo la pace del 311 a.C., quando Nicocreonte inizi\u00f2 colloqui diplomatici con Antigono. Furioso, Tolomeo gli ordin\u00f2 di suicidarsi. Anche la moglie e il resto della famiglia decisero di seguirlo nella morte, per non cadere in mano al nemico.\nL'unico aneddoto personale su Nicocreonte che ci \u00e8 pervenuto \u00e8 la barbara tortura inflitta al filosofo Anassarco, tortura inflitta per vendicarsi di una frase di scherno che il filosofo gli aveva rivolto durante un banchetto offerto da Alessandro Magno."}
{"id": "3091305", "revid": "287204", "url": "https://it.wikipedia.org/wiki?curid=3091305", "title": "Catherine Binet", "text": "Biografia.\nProveniente da una famiglia borghese (suo padre era medico), fin dall'et\u00e0 di sedici anni aveva espresso il desiderio di diventare una cineasta, ma la sua passione per il cinema venne ostacolata dai familiari, che la volevano laureata in lingue. Conseguita la laurea in inglese, tuttavia, Catherine lasci\u00f2 la provincia e si stabil\u00ec a Parigi con l'intento di fare il suo apprendistato nel mondo cinematografico. Per dieci anni lavor\u00f2 come montatrice e nel 1972 realizz\u00f2 un documentario sul disegnatore-fotografo tedesco Hans Bellmer.\nPer poter girare il primo lungometraggio, Catherine Binet dovette aspettare pi\u00f9 di sei anni. Affascinata dal mondo erotico e surreale di Bellmer, elabor\u00f2 una minuziosissima sceneggiatura di fantasia che ne ricalcava i temi e le atmosfere. I numerosi produttori ai quali veniva presentato il progetto si dimostravano scettici, dichiarando che un'opera simile non avrebbe incontrato i consensi del pubblico. La sceneggiatura fu letta anche da Federico Fellini che, entusiasta, ne parl\u00f2 a Daniel Toscan du Plantier, manager della Gaumont, ma la situazione si sblocc\u00f2 solo quando Catherine conobbe il letterato Georges Perec, che si innamor\u00f2 di lei e del suo progetto, tanto da lanciare una sottoscrizione nel mondo della cultura parigina.\nGrazie a questa mobilitazione il film pot\u00e9 finalmente essere realizzato e fu girato in sei settimane, nell'estate 1980. Con il titolo \"I giochi della contessa Dolingen de Gratz\", il lavoro fu presentato a Cannes nel 1981 in una sezione collaterale e ottenne delle recensioni controverse: i critici le rimproverarono soprattutto l'eccessivo barocchismo e la narrazione non lineare. Gli stessi giudizi vennero sostanzialmente riformulati a Venezia, a settembre dello stesso anno, quando il film venne proiettato alla Mostra del cinema, unico film invitato a rappresentare la Francia nella selezione ufficiale.\nDelusa dall'esperienza, la Binet si dedic\u00f2 successivamente alla realizzazione di altri documentari d'arte, tra cui uno sul disegnatore Jacques Carelman (1983) e uno sulla stilista giapponese Hanae Mori (1986). Il mediometraggio \"Te souviens-tu de Gaspard Winckler?\" \u00e8 invece dedicato alla figura del suo compagno Georges Perec, al quale rimase sentimentalmente legata fino alla morte di lui, avvenuta nel 1982."}
{"id": "3091307", "revid": "647919", "url": "https://it.wikipedia.org/wiki?curid=3091307", "title": "Kuroko's Basketball", "text": ""}
{"id": "3091312", "revid": "986213", "url": "https://it.wikipedia.org/wiki?curid=3091312", "title": "Maddalena Sibilla di Sassonia", "text": "Biografia.\nMaddalena Sibilla era la terza figlia sopravvissuta e la sesta sopravvissuta dell'intera prole di Giovanni Giorgio I, elettore di Sassonia, e di sua moglie Maddalena Sibilla di Prussia. Prima di lei erano nati Sofia Eleonora, Maria Elisabetta, Giovanni Giorgio, Augusto, e Cristiano; il suo unico fratello minore fu Maurizio.\nFu fidanzata nel 1633 con il principe Cristiano di Danimarca. Il matrimonio fu celebrato il 5 ottobre 1634 a Copenaghen, con grandi festeggiamenti. Passato alla storia in Danimarca come \"det store bilager\" (\"il grande matrimonio\"), quest'unione fu un tipico esempio della pompa e del grande lusso, tipici dell'et\u00e0 barocca. Nel corso dei festeggiamenti, fu rappresentato il primo balletto prodotto in Danimarca.\nLa coppia risiedette nel castello di Nyk\u00f8bing. Maddalena Sibilla esercit\u00f2 con discrezione il proprio ruolo di principessa ereditaria. Fece donazioni alle chiese ed al clero, venendo per questo molto lodata. In questo periodo, compose anche un libro di preghiere. Suo marito mor\u00ec durante un viaggio in Sassonia, cui aveva preso parte lei stessa. Poich\u00e9 dall'unione non era nato alcun figlio, alla morte del re Cristiano gli succedette il cognato di Maddalena Sibilla, Federico\nDivenuta vedova, nel 1647, chiese ed ottenne Lolland-Falster quale suo feudo personale, il rango di sceriffo reale della contea di Nyk\u00f8bing, della contea di Falster e di quella di \u00c5lholm. Dopodich\u00e9, si ritir\u00f2 a vivere, con le sue rendite dotali, nel sud della Danimarca.\nNel 1651 venne promessa al duca Federico Guglielmo II di Sassonia-Altenburg, e lo spos\u00f2 a Dresda l'11 ottobre 1652. L'anno dopo perse le sue cariche ed i suoi territori in Danimarca.\nDal secondo marito, Maddalena Sibilla ebbe tre figli:\nVisit\u00f2 la Danimarca nel 1662, in occasione del fidanzamento della principessa Anna Sofia di Danimarca con suo nipote Giovanni Giorgio III, elettore di Sassonia. Al momento della sua morte, si disse che, nel suo intimo, era rimasta una fedele danese sino al suo ultimo giorno di vita. Maddalena Sibilla mor\u00ec il 6 gennaio 1668, ad Altenburg."}
{"id": "3091316", "revid": "1305772", "url": "https://it.wikipedia.org/wiki?curid=3091316", "title": "Spiaggiamento di cetacei", "text": "Lo spiaggiamento di cetacei \u00e8 un evento che accade quando un cetaceo o un gruppo di cetacei si smarrisce per varie cause, arenandosi sulla spiaggia: spesso muore per disidratazione, per l'impossibilit\u00e0 di sopportare il proprio peso oppure perch\u00e9 l'alta marea copre lo sfiatatoio.\nIl fenomeno.\nOgni anno circa 2.000 animali si arenano. Sebbene la maggioranza degli spiaggiamenti comporti la morte, tale fenomeno non costituisce una minaccia verso nessuna specie in particolare. Solo una decina di specie di cetacei manifestano pi\u00f9 frequentemente di altre spiaggiamenti di massa: ne sono soggetti soprattutto gli odontoceti e non tanto i misticeti. Queste specie condividono delle caratteristiche che possono spiegare perch\u00e9 siano maggiormente soggette ad arenarsi. Solitamente, la dimensione corporea non influisce negli spiaggiamenti di massa, cosa su cui invece sembrano incidere sia l'habitat che l'organizzazione sociale di tali animali. Gli odontoceti che normalmente vivono in acque profonde in grandi branchi molto fitti ne sono maggiormente suscettibili: essi comprendono i capodogli, alcune specie di globicefali e orche, alcuni zifidi e alcuni delfinidi. Per contro, le specie solitarie non si arenano in massa al pari dei cetacei che trascorrono la maggior parte del loro tempo in acque costiere poco profonde.\nCause.\nIl filosofo greco Aristotele parlando dei delfini nel primo libro della sua Historia Animalium fu il primo a porsi la questione sulle cause degli spiaggiamenti, scrivendo: \"Non si sa per quale motivo [i delfini] si arenano sulla terraferma; in ogni caso accade abbastanza spesso, e per nessun motivo evidente\".\nIntroduzione.\nGli spiaggiamenti sono classificabili in diversi tipi: la distinzione pi\u00f9 ovvia \u00e8 tra spiaggiamenti singoli e di massa. \u00c8 probabile che le carcasse dei cetacei a un certo punto galleggino: durante questa fase le correnti oceaniche o i venti possono trasportarle verso la costa. Poich\u00e9 migliaia di cetacei muoiono ogni anno, molti si arenano dopo essere morti. Molte carcasse di balena non raggiungono mai la costa e sono divorati dai saprofagi o si decompongono depositandosi sul fondo dell'oceano, dove vanno a formare la base di un ecosistema locale unico. Spiaggiamenti singoli di balene viventi sono spesso il risultato di malattie o ferite, che quasi inevitabilmente, senza l'intervento dell'uomo, finiscono con la morte dell'animale.\nSpiaggiamenti multipli in un singolo luogo sono rari e spesso attirano i mezzi di telecomunicazione oltre alle squadre di soccorso. Anche le morti multiple che avvengono al largo difficilmente portano a spiaggiamenti multipli a causa di correnti e venti variabili.\nUn fattore primario sembra essere la grande coesione sociale degli odontoceti: se uno di essi si trova in difficolt\u00e0, la sua richiesta di aiuto pu\u00f2 spingere il resto del branco a seguirlo finendo anch'esso con lo spiaggiarsi.\nMolte, a volte controverse, teorie sono state avanzate per spiegare gli spiaggiamenti, ma la questione rimane irrisolta.\nNaturali.\nLe balene si sono arenate nel corso dei secoli, quindi molti spiaggiamenti sono da attribuire a cause naturali e a fattori ambientali, come il brutto tempo, la debolezza dovuta all'et\u00e0 avanzata o alle infezioni, la difficolt\u00e0 nel parto, la caccia troppo in prossimit\u00e0 della costa e gli errori di navigazione.\nEvidenza di spiaggiamenti nel tempo geologico.\nUn taglio stradale nella regione di Atacama in Cile ha portato alla luce, in una ristretta area, i resti fossilizzati di et\u00e0 miocenica di almeno 40 cetacei, la cui analisi tafonomica ha permesso di attribuire il decesso a ripetuti episodi di spiaggiamenti di branchi di balene\nNella Rift Valley, entro sedimenti fluviali miocenici, con una et\u00e0 di 17 milioni di anni \u00e8 stato ritrovato un fossile di Ziphiidae, che probabilmente disorientato aveva risalito un fiume che si gettava nell'oceano Indiano, morendo al di fuori del suo ambiente marino naturale.\nIl paleontologo Deraniyagala ha proposto l'ipotesi di spiaggiamento per spiegare il ritrovamento di 20 scheletri di balene nel raggio di circa due chilometri, nel giacimento fossilifero detto \"Whale Valley\" di Wadi al-Hitan in Egitto di et\u00e0 eocenica\nLo spiaggiamento \u00e8 tra le possibili cause della morte di un giovane esemplare di Misticeti i cui resti fossili sono stati rinvenuti tra i sedimenti del Pliocene inferiore del sud della Spagna e di un altro misticeto rinvenuto in Toscana, vicino ad Empoli, sempre in sedimenti pliocenici\nIl ritrovamento di almeno 25 grossi cololiti di ambra grigia fossile, distribuiti in tre livelli stratigrafici, sparsi in un'area di 1200 m2 entro sedimenti argillosi pleistocenici in Umbria, \u00e8 stato attribuito a fenomeni di moria di massa di capodogli avvenuta in acque basse o a seguito spiaggiamento\nSpiaggiamenti attuali.\nUn singolo animale spiaggiato pu\u00f2 spingere il branco a rispondere alla richiesta di aiuto, facendolo spiaggiare a sua volta.\nNel 2004, gli scienziati dell'Universit\u00e0 della Tasmania hanno associato gli spiaggiamenti delle balene al tempo, ipotizzando che quando le fredde acque antartiche ricche di teutidi e di pesce fluiscono verso nord, le balene seguono le loro prede troppo vicino alla costa. In alcuni casi i predatori (come le orche) fanno andare nel panico le balene, spingendole verso la riva.\nIl loro sistema di ecolocalizzazione pu\u00f2 andare in crisi nel rilevare variazioni dolci nelle pendenze della costa. Questa teoria confermerebbe gli spiaggiamenti di massa in luoghi ben precisi come all'Ocean Beach, in Tasmania e a Geographe Bay, nell'Australia occidentale dove la pendenza \u00e8 di soli 0,5\u00b0. Il gruppo di bioacustica dell'Universit\u00e0 di Western Australia sostiene che la scarsa pendenza potrebbe attenuare il suono al punto da rendere l'eco non pi\u00f9 percepibile dalle balene. Tale fenomeno potrebbe essere accentuato ulteriormente dal rimescolamento della sabbia e dalle micro bolle di lunga durata prodotte dalla pioggia.\nUna controversa teoria, sostenuta da Jim Berkland, geologo che ha lavorato per l'U.S. Geological Survey, attribuisce gli spiaggiamenti a cambiamenti radicali nel campo magnetico terrestre poco prima di un terremoto e in genere nelle aree dove le scosse si manifestano con maggiore frequenza. Berkland sostiene che quando ci\u00f2 si verifica, si viene ad interferire con la capacit\u00e0 di orientamento di mammiferi marini e uccelli migratori, cosa che spiegherebbe gli spiaggiamenti di massa. Egli sostiene inoltre che anche i cani e i gatti sono soggetti a tali sconvolgimenti, cosa che spiegherebbe l'alto tasso di animali randagi che si verifica 1-2 giorni prima dei terremoti. Le ricerche sul campo magnetico terrestre e sulle sue variazioni a seguito del movimento delle placche tettoniche e dei terremoti sono tuttora in corso.\nSpiaggiamenti da \"Seguimi\".\nAlcuni spiaggiamenti potrebbero verificarsi quando i cetacei pi\u00f9 grandi seguono delfini e focene in acque poco profonde lungo la costa: in caso di condizioni avverse nei flussi di marea e nella topografia del fondale marino, le specie pi\u00f9 grandi potrebbero rimanere intrappolate.\nA volte seguire un delfino pu\u00f2 aiutare una balena a scampare il pericolo. Un esempio si \u00e8 avuto quando un delfino locale ha condotto verso il mare aperto due cogie di De Blainville che si erano smarrite dietro a una barriera di sabbia a Mahia Beach in Nuova Zelanda. In futuro potrebbe essere possibile addestrare i delfini perch\u00e9 conducano al largo le balene rimaste intrappolate.\nUna osservazione interessante \u00e8 che i branchi di orche, predatori di delfini e focene, raramente si spiaggiano. Gli animali pi\u00f9 piccoli si dirigono verso le acque pi\u00f9 basse per difendersi dai predatori e le orche hanno imparato che devono tenersi alla larga dalla costa: alcune di esse, per\u00f2, hanno imparato come muoversi anche nelle acque basse, specialmente quando danno la caccia alle foche. \u00c8 quanto si verifica nella Penisola Valdes in Argentina e nelle Crozet Islands nell'Oceano Indiano, dove le orche cacciano le foche fin sulle spiagge ghiaiose del litorale. Esse, durante la caccia, finiscono di tanto in tanto fuori acqua spinte dal loro stesso impeto e dalla risacca e devono aspettare l'onda successiva per essere riportate in mare.\nSONAR.\nCi sono prove in base alle quali i sonar provocherebbero gli spiaggiamenti: in alcuni casi, infatti, le balene si sono arenate subito dopo che un sonar militare era stato utilizzato nella zona. Sono state avanzate delle ipotesi su come i sonar possano causare la morte delle balene dopo che le autopsie hanno rinvenuto ferite interne negli animali arenati. Per contro, le balene arenatesi per cause apparentemente naturali sono di solito sane prima dello spiaggiamento:\nI forti e rapidi cambiamenti di pressione dovuti ai sonar possono provocare delle emorragie. Un esempio si \u00e8 avuto quando 17 zifidi si sono spiaggiati nelle Bahamas nel marzo del 2000 a seguito di esercitazioni fatte con i sonar dalla marina americana. Quest'ultima ammise che le balene morte avevano subito emorragie alle orecchie provocate acusticamente e che la conseguente perdita dell'orientamento aveva portato agli spiaggiamenti. Ken Balcomb, esperto di balene, si \u00e8 specializzato sulle orche che popolano lo Stretto di Juan de Fuca tra lo stato di Washington e le Vancouver Island. I suoi studi sugli spiaggiamenti lo hanno portato a concludere che i potenti impulsi dei sonar mandano in risonanza le sacche d'aria interne alle balene, lacerando i tessuti intorno alle orecchie e al cervello.\nUn altro modo con cui i sonar danneggiano le balene \u00e8 tramite una sorta di malattia da decompressione. Se ne \u00e8 parlato per la prima volta dopo l'esame necrologico di 14 zifidi arenatisi nelle Isole Canarie. Gli spiaggiamenti si verificarono il 24 settembre 2002, vicino a una zona che era stata sede di una esercitazione navale internazionale, circa 4 ore dopo l'attivazione di un sonar a media frequenza. Gli esami riportarono un danno acuto ai tessuti provocati da lesioni da bolla di gas, indicative di una malattia da decompressione. Non si conosce l'esatto meccanismo tramite il quale il sonar provoca la formazione di bolle di gas. Potrebbe essere causato da un attacco di panico delle balene che riemergono troppo velocemente nel tentativo di allontanarsi dagli impulsi dei sonar. C'\u00e8 anche una teoria che sostiene che le vibrazioni dei sonar possono causare gas supersaturo in grado di formare le bolle.\nLa stragrande maggioranza delle balene coinvolte negli spiaggiamenti da sonar sono le balene dal becco d'oca. Questa specie si arena spesso ma gli spiaggiamenti di massa sono rari. Sono cos\u00ec difficili da studiare allo stato libero che, prima dell'interesse suscitato dalla polemica sui sonar, la maggior parte delle informazioni sul loro conto era ricavata dai loro spiaggiamenti. I primi a pubblicare una ricerca che associava gli spiaggiamenti alle attivit\u00e0 navali sono stati Simmonds and Lopez-Jurado nel 1991. Essi avevano notato che nell'ultimo decennio c'era stato un gran numero di spiaggiamenti di massa nelle Isole Canarie ogni volta che la marina spagnola conduceva delle esercitazioni, mentre non se ne riscontravano in altri momenti: essi per\u00f2 non avanzarono alcuna ipotesi circa gli spiaggiamenti.\nNel maggio 1996 ci fu un altro spiaggiamento di massa nel Peloponneso occidentale in Grecia: fu considerato atipico sia perch\u00e9 gli spiaggiamenti di massa degli zifidi sono rari e sia perch\u00e9 essi erano sparpagliati su un lunghissimo tratto di costa ognuno distante dall'altro. A quell'epoca non fu fatta alcuna associazione con i sonar, ma il biologo marino che condusse le indagini, Dr. Frantzis, avendo letto su un avviso ai naviganti di alcuni test in corso, scrisse sul Nature un articolo dal titolo \"Possono i test acustici portare allo spiaggiamento delle balene?\".\nIl dott. Peter Tyack del Woods Hole Oceanographic Institute ha condotto delle ricerche sugli effetti del rumore sugli animali marini fin dagli anni '70, soprattutto sugli zifidi e in particolar modo sulle balene dal becco d'oca. I dati mostrano che queste ultime si spingono molto pi\u00f9 in profondit\u00e0 di quanto si pensasse in precedenza, risultando i primatisti in tal senso tra i mammiferi marini. Il loro comportamento in superficie \u00e8 molto insolito perch\u00e9 essi si sottopongono a un considerevole sforzo fisico per controllare la loro emersione, a differenza dei capodogli che si lasciano andare mentre si portano in superficie. Le immersioni profonde vengono seguite da tre o quattro immersioni superficiali. I vocalizzi vengono interrotti a profondit\u00e0 inferiori per paura dei predatori o perch\u00e9 essi non ne hanno bisogno per stare insieme essendoci luce a sufficienza per potersi vedere l'un l'altro. Si presume che tale serie di immersioni serva a controllare la diffusione dei gas nel flusso sanguigno. Gli zifidi sembrano tutti attenersi alla successione di emersioni controllate e successive immersioni superficiali.\nLe balene possono scambiare il suono poco familiare dei sonar con quello di un predatore e cambiare il loro comportamento in modo pericoloso. Quest'ultima teoria renderebbe superfluo anche attenuare il suono prodotto dai sonar in quanto non sarebbe il livello sonoro a provocare danni fisici, quanto la paura che esso provoca.\nCarcasse.\nDopo che una balena muore, essa diventa fonte di malattie e inquinamento. A causa dell'alto isolamento termico del blubber, la temperatura interna della carcassa di una balena pu\u00f2 rimanere sui 30\u00a0\u00b0C anche per tre giorni, rendendola un ambiente ideale per i microorganismi anaerobici.\nUna carcassa cos\u00ec grande \u00e8 difficile da rimuovere e tipicamente viene interrata con l'aiuto di mezzi pesanti oppure trascinata in alto mare e smembrata con l'esplosivo. In alcuni casi le carcasse sono state fatte esplodere sulla terraferma, con effetti spesso indesiderati. La carcassa pu\u00f2 inoltre riempirsi di gas infiammabili prodotti dalla decomposizione stessa ed esplodere spontaneamente.\nLa carcassa di una balena spiaggiata non dovrebbe essere consumata. Nel 2002, 14 abitanti dell'Alaska mangiarono il blubber di una balena spiaggiata: 8 di loro svilupparono il botulismo e due di essi dovettero far ricorso alla ventilazione meccanica.\nNel corso del 2010 si sono verificati numerosi spiaggiamenti sulle coste italiane meridionali tra cui quello del 24 gennaio sul lungomare di Villagrazia di Carini a Palermo, del 30 aprile sulla spiaggia di Calamizzi a Reggio Calabria e del 18 agosto sulla spiaggia di Vaccarizzo a sud di Catania. \nUna apposita task force, denominata C.E.R.T. (Cetaceans stranding Emergency Response Team) \u00e8 stata creata dal Ministero dell'Ambiente Italiano in collaborazione con l'Universit\u00e0 degli Studi di Padova per un rapido intervento nei casi di spiaggiamenti e individuare le cause degli stessi."}
{"id": "3091320", "revid": "767487", "url": "https://it.wikipedia.org/wiki?curid=3091320", "title": "Uomini senza legge", "text": "Uomini senza legge (\"Hors-la-loi\") \u00e8 un film del 2010 scritto e diretto da Rachid Bouchareb. Si tratta del seguito ideale di un precedente film del regista, \"Days of Glory\" del 2006.\nPresentato in concorso alla 63\u00aa edizione del Festival di Cannes, il film ha suscitato forti polemiche per via del suo contesto storico che contempla il massacro di S\u00e9tif e Guelma ed altri avvenimenti legati alle vicende del colonialismo francese in Africa, argomento ancor oggi molto delicato in patria.\nIl titolo originale del film \u00e8 la traduzione francese del termine arabo \"fellagha\" (\u0627\u0644\u0641\u0644\u0627\u0642\u0629, \"fuorilegge\" o, in fu\u1e63\u1e25ah, \"tagliatore di teste\") con cui si autodefinivano i combattenti indipendentisti durante la guerra d'Algeria e che, al tempo, venivano chiamati in Francia i \"rebelles\" (\"ribelli\").\nTrama.\nVerso la fine della seconda guerra mondiale sul Fronte occidentale, le manifestazioni indipendentiste nell'Algeria francese si fanno sempre pi\u00f9 forti e frequenti fin quando la Francia soffoca queste rivolte nel sangue nel massacro di S\u00e9tif e Guelma l'8 maggio 1945: da qui parte la trama del film, che racconta la storia dei tre fratelli Sa\u00efd, Messaoud ed Abdelkader dalla guerra al 1962.\nProduzione.\nIl film \u00e8 costato 19,5 milioni di Euro forniti dal Centre national du cin\u00e9ma et de l'image anim\u00e9e (CNC), un organo del Ministero della cultura francese, e da Canal+, che detiene i diritti di distribuzione della pellicola; la produzione \u00e8 stata guidata dalla Tessalit Productions insieme a France 2, France 3 ed altre compagnie algerine e belghe.\nIl film \u00e8 stato girato in cinque mesi a partire dalla fine di luglio 2009 in molte location sia in Africa (Algeria e Tunisia), sia in Europa (Parigi, Charleroi e Bruxelles, Germania), sia negli Stati Uniti d'America (palazzo di vetro dell'ONU a New York)."}
{"id": "3091322", "revid": "247222", "url": "https://it.wikipedia.org/wiki?curid=3091322", "title": "Farinei d'la brigna", "text": ""}
{"id": "3091324", "revid": "729019", "url": "https://it.wikipedia.org/wiki?curid=3091324", "title": "Guglielmo Chiarini", "text": "Biografia.\nNacque a Firenze il 10 novembre 1917, e lascio presto la sua citt\u00e0 natale per seguire il padre, ufficiale dei bersaglieri, soggiornando in varie parti dell'Italia. Ammesso al Collegio militare della Nunziatella ne usc\u00ec, a soli 17 anni, con la licenza liceale, e appassionatosi fin da giovane al mondo dell'aviazione decise di iscriversi alla Regia Accademia Aeronautica di Caserta. La sua domanda fu rifiutata perch\u00e9 troppo giovane, ed egli si iscrisse all'Universit\u00e0. Il 16 novembre 1935, pochi giorni dopo aver compiuto i 18 anni, fu ammesso all'Accademia Aeronautica quale aviere allievo pilota del Corso Pegaso.\nIl 2 marzo 1937 fu nominato pilota d\u2019aeroplano, e usc\u00ec dall'Accademia con il grado di sottotenente pilota nel 1938.\nDestinato al 12\u00ba Stormo da Bombardamento Terrestre nel mese di luglio partiva per la Spagna, partecipando a quel conflitto. Venne assegnato al gruppo da bombardamento \"Falchi delle Baleari\", basato a Palma di Maiorca sotto il comando del tenente colonnello Gennaro Giordano, ed equipaggiato con trimotori Savoia-Marchetti S.79 Sparviero. In meno di 10 mesi di attivit\u00e0 bellica fu promosso tenente, merit\u00f2 una Medaglia d'argento al valor militare, una di Medaglia di bronzo al valor militare, una Croce di guerra al valor militare, una Croce al merito di guerra e due decorazioni concessegli dal governo spagnolo.\nRientrato dalla Spagna chiese ed ottenne di passare alla specialit\u00e0 caccia, entrando a far parte del 53\u00ba Stormo Caccia Terrestre il 22 aprile 1939. Partecip\u00f2 al corso di addestramento sull'aeroporto di aeroporto di Torino-Caselle. \nIn vista dell'entrata in guerra del Regno d'Italia, il 7 giugno 1940 venne trasferito in Africa settentrionale. Il 9 giugno fu assegnato alla 82\u00aa Squadriglia, 13\u00ba Gruppo caccia, del 2\u00ba Stormo Caccia Terrestre. Il 13\u00ba Gruppo (77\u00aa, 78\u00aa e 82\u00aa Squadriglia) era basato sull'aeroporto di Tripoli-Castel Benito, sotto il comando del maggiore Secondo Revetria. I piloti avevano a disposizione un totale di 25 Fiat C.R.42 Falco ed 11 Fiat C.R.32 Quater, con il compito di vigilare contro le offensive francesi da ovest. \nAll'82\u00aa Squadriglia erano in particolare assegnati 12 Fiat C.R.42, 6 Fiat C.R.32 Quater ed 1 Breda Ba.25 per voli di collegamento. L'11 giugno effettu\u00f2 la sua prima missione bellica ai comandi di un caccia Fiat C.R.42. Nel cielo di Sidi Azeis, il 27 luglio, si merit\u00f2 una Medaglia di bronzo al valor militare, ottenendone una d'Argento sul cielo della Marmarica il 18 settembre. Quest'ultima decorazione fu ottenuta per il coraggio dimostrato nell'attaccare, alla testa di una sparuta squadriglia, una formazione di 9 bombardieri Bristol Blenheim. Ferito a una spalla, dovette rinunciare al combattimento per aver perso troppo sangue, temendo di non poter riportare il suo aereo alla base.\nNel tardo autunno, dopo breve convalescenza, venne trasferito alla 366\u00aa Squadriglia, 151\u00ba Gruppo del 53\u00ba Stormo, sempre equipaggiata con i caccia C.R.42 e dove fu sempre tra i primi nelle varie missioni di guerra, durante le quali colse numerose vittorie contro le formazioni inglesi avversarie.\nIl 4 febbraio 1941 era impegnato in volo di scorta ad un Caproni Ca.133 pilotato dal maresciallo Giovanni Accorsi della 366\u00aa Squadriglia e dal 1\u00ba aviere motorista Callerani, insieme ad altri due C.R.42 della 366\u00aa Squadriglia (pilotati dal maresciallo Giulio Cesare e dal sergente Antonio Camerini). Nel cielo sopra Barce l'aereo da trasporto fu intercettato a 150 metri di quota da un gruppo di Hawker Hurricane Mk.I, la \"B Flight\" del No.73 Squadron composta dal \"Pilot Officer\" George Goodman, \"Pilot Officer\" J. B. 'Chips' McColl e \"Pilot Officer\" Ken M. Millist. Il Ca.133 fu colpito e danneggiato gravemente da McColl. Il pilota Accorsi cerc\u00f2 di compiere un atterraggio di emergenza, ma l'aereo si fracass\u00f2 al suolo ed entrambi gli aviatori a bordo morirono. Mentre gli Hurricane stavano abbattendo il Caproni, Chiarini e gli altri due piloti di C.R.42 (meno armati e potenti degli Hurricane) si lanciarono sui caccia nemici , ma i piloti inglesi li videro arrivare e virarono per affrontarli . Nel violento combattimento che ne seguiva, Chiarini veniva abbattuto in fiamme ed ucciso da George Ernest Goodman (vittoria numero sette delle 10 totalizzate durante la guerra), che volava sul caccia Hurricane Mk.I matricola V7716 \"TP-U\" e che dichiar\u00f2 l'abbattimento di un C.R.42 che stava attaccando McColl.\nAlla memoria di Chiarini, cos\u00ec come a quella del maresciallo Accorsi, venne assegnata la Medaglia d'oro al valor militare, massima decorazione italiana La sua salma riposa presso il Sacrario dell'Aeronautica Militare presso il cimitero del Verano, Roma.\nL'Aeronautica Militare Italiana ha ulteriormente onorato la sua memoria il 15 ottobre 1971, intitolandogli il 53\u00ba Stormo basato sull'aeroporto di Cameri (NO), equipaggiato con i caccia intercettori Lockheed F-104G Starfighter."}
{"id": "3091335", "revid": "287204", "url": "https://it.wikipedia.org/wiki?curid=3091335", "title": "Len Deighton", "text": "La sua produzione letteraria spazia dai romanzi di spionaggio e di suspense, ai libri di cucina e ai saggi storici.\n\u00c8 il creatore del personaggio Harry Palmer, una spia britannica protagonista di una serie di romanzi e di film interpretati da Michael Caine.\nNel 1983, grazie al libro \"Gioco a Berlino\" (\"Berlin Game\"), gli \u00e8 stato assegnato il premio Martin Beck Award."}
{"id": "3091340", "revid": "1543377", "url": "https://it.wikipedia.org/wiki?curid=3091340", "title": "Andr\u00e9 Dh\u00f4tel", "text": "Nelle sue opere ha colto con suggestivo lirismo personaggi e ambienti della provincia francese: \"L'uomo della segheria\" (L'homme de la sciene, 1943), \"Il paese dove non si arriva mai\" (Le pays o\u00f9 l'on n'arrive jamais, 1955, con cui ottenne il Prix Femina), \"Il cielo del sobborgo\" (Le ciel du faubourg, 1957).\nBiografia.\nAndr\u00e9 Dh\u00f4tel trascorre i primi sei anni della vita nel paese natale di Attigny, nelle Ardenne. Scriver\u00e0 i ricordi di questo periodo in \"Un jour viendra\", nel 1972. Nel 1907, il padre \u00e8 nominato banditore d'asta a Autun e si trasferisce con la famiglia. Ma Andr\u00e9 torna sempre dai nonni nelle Ardenne e non si lega a Autun. Dopo i primi studi, va a frequentare il liceo Sainte-Barbe a Parigi.\nNominato sorvegliante da novembre 1918 a Sainte-Barbe, in compagnia del futuro chansonnier Raymond Souplex, prepara nello stesso tempo una licenza di filosofia. Effettua il servizio militare dal 1920 al 1923, con gli scrittori Georges Limbour, Roger Vitrac e Marcel Arland. Con quest'ultimo fonda nel 1921 la rivista \"Aventure\" e pubblica l'unico numero della rivista \"D\u00e8s\".\nLe lacune di effettivi, dovute alla Prima guerra mondiale, portano il giovane ad essere nominato professore all' \"Istituto superiore di studi francesi di Atene\" nel 1924; scopre cos\u00ec la Grecia e le sue isole durante i suoi quattro anni all' \"Istituto francese di Atene\". Nei suoi romanzi posteriori non \u00e8 raro trovare personaggi greci o espressioni filoelleniche. Al mondo ellenico ha dedicato quattro romanzi: \"Ce lieu desh\u00e9rit\u00e9\", 1949, \"Ma ch\u00e8re \u00e2me\", 1961, \"L'\u00eele de la Croix d'Or\", 1979, \"Lorsque tu reviendras\", 1986.\nRientrato in Francia, prende servizio al collegio di B\u00e9thune nel 1928 e pubblica i primi testi poetici. Nel 1930 esce \"Campements\", suo primo romanzo, e si sposa nel 1932 con Suzanne Laurent. Il loro figlio Fran\u00e7ois nasce nel 1933. Tuttavia la sua carriera letteraria ristagna. Dal 1930 al 1940, lo scrittore \u00e8 rifiutato dai principali editori. A ci\u00f2 si uniscono altri dispiaceri inerenti l'insegnamento, sicch\u00e9 Andr\u00e9 Dh\u00f4tel si ammala di depressione. Si ristabilisce tuttavia, e nel 1940, allo scoppio della guerra, \u00e8 per qualche tempo mobilitato.\nFinalmente, grazie a Jean Paulhan, torna a pubblicare, nonch\u00e9 a un insegnamento pi\u00f9 tranquillo. Paulhan impiega la sua influenza per farlo nominare professore a Coulommiers nel 1943 (dove rimarr\u00e0 fino al suo ritiro nel 1961) e fa accettare il romanzo \"Le village path\u00e9tique\" alla Nouvelle Revue Fran\u00e7aise. Qui Dh\u00f4tel pubblica un romanzo quasi ogni anno. Fonda anche la rivista \"84\", insieme a Marcel Bisiaux, Jacques Brenner, Alfred Kern, Armen Lubin e Henri Thomas. Il suo romanzo \"David\", del 1947 alle \u00c9ditions de Minuit, riceve il Prix Sainte-Beuve.\nNell'estate 1947, Jean Dubuffet ne dipinge il ritratto, che intitola \"Dh\u00f4tel nuanc\u00e9 d'abricot\". Riceve il Prix Femina nel 1955 per \"Le Pays o\u00f9 l'on n'arrive jamais\", il Grand Prix de litt\u00e9rature pour les Jeunes nel 1960, il Grand Prix de litt\u00e9rature de l'Acad\u00e9mie fran\u00e7aise nel 1974 e il Grand Prix national des lettres per il romanzo \"Les Disparus\" nel 1975. Dopo il ritiro dall'insegnamento, va finalmente a vivere a Parigi.\nMuore nel 1991, circa un anno dopo la moglie, ed \u00e8 sepolto nel cimitero di Provins."}
{"id": "3091341", "revid": "287204", "url": "https://it.wikipedia.org/wiki?curid=3091341", "title": "Himantura alcockii", "text": "La pastinaca macchiepallide (Himantura alcockii) \u00e8 una specie di pastinaca della famiglia dei Dasiatidi. \u00c8 strettamente imparentata con la pastinaca macchiebianche (\"H. gerrardi\"), tanto che molti autori le considerano entrambe come appartenenti alla stessa specie.\nDistribuzione.\nVive solamente nelle acque dell'oceano Indiano orientale, dall'India all'Indonesia, ma essendo una specie poco nota l'areale esatto \u00e8 sconosciuto. L'olotipo venne catturato nel 1909 al largo di Puri, nell'Orissa (India)."}
{"id": "3091342", "revid": "599013", "url": "https://it.wikipedia.org/wiki?curid=3091342", "title": "Andr\u00e8 Dhotel", "text": ""}
{"id": "3091343", "revid": "599013", "url": "https://it.wikipedia.org/wiki?curid=3091343", "title": "Andr\u00e9 Dhotel", "text": ""}
{"id": "3091345", "revid": "18323", "url": "https://it.wikipedia.org/wiki?curid=3091345", "title": "Thomas Ernest Hulme", "text": "Tra i fondatori dell'imagismo, esercit\u00f2 sul movimento un influsso prevalentemente filosofico con le sue tesi sulla fine dell'umanesimo in arte e in poesia e sull'artisticit\u00e0 dell'artificiale. \nLa sua opera, pochi saggi e poesie, fu quasi interamente pubblicata postuma a cura dell'amico Herbert Read. Contribu\u00ec al periodico del movimento vorticista: \"Blast\".\nVolontario della grande guerra nella \"Royal Marine Artillery\", mor\u00ec al fronte nel 1917 vicino a Nieuwpoort, in Belgio."}
{"id": "3091347", "revid": "256896", "url": "https://it.wikipedia.org/wiki?curid=3091347", "title": "T. E. Hulme", "text": ""}
{"id": "3091348", "revid": "256896", "url": "https://it.wikipedia.org/wiki?curid=3091348", "title": "T.E. Hulme", "text": ""}
{"id": "3091353", "revid": "256896", "url": "https://it.wikipedia.org/wiki?curid=3091353", "title": "Raynerius de Pontio", "text": ""}
{"id": "3091357", "revid": "729019", "url": "https://it.wikipedia.org/wiki?curid=3091357", "title": "Ugo Fiorelli", "text": "Biografia.\nEx-allievo della Scuola Militare Nunziatella, e successivamente dell'Accademia Navale di Livorno dal settembre 1909, fu nominato guardiamarina nel 1913, avanzando poi al grado di Sottotenente di Vascello nel 1915 e di Tenente di Vascello nell'aprile 1917.\nDurante la prima guerra mondiale prest\u00f2 servizio su navi da battaglia, partecipando alla campagna albanese nel 1920 con l'incarico di Comandante della Squadriglia MAS di Sebenico. Terminato il conflitto, prosegu\u00ec la carriera nella Marina Militare, con periodi a terra e nuovi imbarchi.\nCon il grado di Capitano di Corvetta, fu nominato Sottocapo di Stato Maggiore del Comando Militare Marittimo di Pola, quindi Comandante in seconda della Scuola Meccanici CREM di Venezia, dove lo ritraggono certamente immagini risalenti al 1934 (vedi foto). Essendo stato promosso Capitano di Fregata nel maggio 1931, nel 1937 richiese il congedo ed entr\u00f2 a far parte della Riserva.\nLo scoppio della seconda guerra mondiale lo vide ritornare in servizio, come Comandante dell'incrociatore Egeo. Alle 00.40 del 24 aprile 1941, durante un viaggio di trasferimento da Tripoli a Palermo, la Egeo fu intercettata dalla forza K di base a Malta, composta dalla 14\u00aa Flottiglia Cacciatorpediniere della Mediterranean Fleet, HMS Jervis, HMS Janus, HMS Jaguar e HMS Juno.\nPur essendo la Egeo una ex motonave civile riarmata in occasione delle ostilit\u00e0, e con funzioni ausiliarie, sotto il comando del capitano Fiorelli essa sostenne una ventina di minuti di combattimento, fino ad essere colpita da una coppia di siluri della HMS Juno e ad affondare a circa 65 miglia da Tripoli.\nNel naufragio perse la vita gran parte dell'equipaggio, compreso il capitano Fiorelli il quale, sebbene illeso, rifiut\u00f2 di porsi in salvo ed affond\u00f2 con la propria unit\u00e0, guadagnandosi la medaglia d'oro al valor militare."}
{"id": "3091360", "revid": "108881141", "url": "https://it.wikipedia.org/wiki?curid=3091360", "title": "Robert de la Piere", "text": "A suo tempo la famiglia borghese di Robert era importante ad Arras, bench\u00e9 il membro pi\u00f9 antico sia documentato nel 1212. Robert svolse il ruolo di magistrato nel 1255, come viene attestato da un documento conservato negli archivi municipali. Si trova inoltre la notizia della sua morte nella primavera del 1258, ad Arras. \nLe sue nove \"chansons\" e cinque \"jeux partis\" si trovano solo in fonti della Francia settentrionale, ed erano probabilmente non estesamente copiate o eseguite, con la sola possibile eccezione di \"H\u00e9, Amours, je fui nouris\", ampiamente conservata, ma allo stesso tempo con un'attribuzione conflittuale: in genere nei manoscritti \u00e8 assegnata a Gillebert de Berneville. Inoltre, la canzone \"Joliement doi chanter\" attribuita a Robert risulta pi\u00f9 spesso ascritta a Gillebert. \"H\u00e9, Amours\" era la base di due contrafacta: \"Aucun gent m'out blasm\u00e9\" e \"Mout sera cil bien mouris\", in lode di Maria. Tutte le altre sette \"chansons\", incontestatamente assegnate a Robert, hanno melodie in forma bar con simile \"Aufgesangen\", ma il loro \"Abgesangen\" mostra maggiore libert\u00e0."}
{"id": "3091362", "revid": "305330", "url": "https://it.wikipedia.org/wiki?curid=3091362", "title": "Globicefali", "text": ""}
{"id": "3091365", "revid": "1494169", "url": "https://it.wikipedia.org/wiki?curid=3091365", "title": "Monte Vidon", "text": ""}
{"id": "3091367", "revid": "34396695", "url": "https://it.wikipedia.org/wiki?curid=3091367", "title": "Vidon", "text": ""}
{"id": "3091371", "revid": "729019", "url": "https://it.wikipedia.org/wiki?curid=3091371", "title": "562. Grenadier-Division", "text": "La 562. Grenadier-Division (562\u00aa divisione granatieri) fu una divisione di fanteria costituita dall'esercito tedesco verso la fine della seconda guerra mondiale e ridenominata 562. Volksgrenadier-Division (562\u00aa divisione granatieri del popolo) poco tempo dopo.\nFormata con elementi di scarsa organizzazione e male equipaggiati, prima di cambiare nome oper\u00f2 in Polonia dal luglio all'ottobre 1944 al comando del \"generalmajor\" Johannes-Oskar Brauer. Con il nuovo nome fu sottoposta al LV Armee-Korps (\"Heeresgruppe Nord\") alla fine del gennaio 1945 e fu distrutta nel marzo dello stesso anno durante l'accerchiamento di Mamonovo (Prussia Orientale) da parte dell'Armata Rossa sovietica."}
{"id": "3091372", "revid": "1318658", "url": "https://it.wikipedia.org/wiki?curid=3091372", "title": "Edificio incompiuto", "text": "Un edificio incompiuto \u00e8 un edificio (o altra struttura architettonica come un ponte o una strada) i cui lavori di costruzione si sono interrotti e il progetto \u00e8 stato abbandonato. L'espressione pu\u00f2 riferirsi anche a edifici che sono attualmente in costruzione, in particolare quelli che sono stati ritardati o quelli in cui i lavori di costruzione procedono con estrema lentezza. Sono molti i progetti di costruzione o di ingegneria rimasti incompiuti. Uno degli edifici incompiuti pi\u00f9 noti \u00e8 la \"Sagrada Fam\u00edlia\" di Antoni Gaud\u00ed a Barcellona, una chiesa in costruzione dal 1880 e che dovrebbe essere completata nel 2020.\nCostruzioni parzialmente completate.\nSono numerosi gli edifici che rimangono parzialmente costruiti, alcuni dei quali possono essere utilizzati anche allo stato incompleto.\nAlcuni edifici sono oggetto di un processo di costruzione quasi perpetuo, con lavori della durata di decenni o addirittura secoli. La \"Sagrada Fam\u00edlia\" di Antoni Gaud\u00ed a Barcellona, in Spagna, \u00e8 in costruzione da circa 120 anni (lavori iniziati nel 1880). Il completamento della costruzione \u00e8 stato ritardato dalla guerra civile spagnola, durante la quale i modelli originali e parti del palazzo stesso sono andati distrutti. Il Duomo di Colonia, in Germania, ha atteso 632 anni per essere completato: i lavori iniziarono infatti nel 1248 e terminarono nel 1880.\nEdifici (e altre strutture) mai completate.\nElenco degli edifici rimasti incompleti:\nEdifici i cui lavori di costruzione procedono con estrema lentezza:\nProgetti incompiuti.\nA causa delle interruzioni durante la progettazione, molti edifici non sono neanche arrivati nella fase di costruzione. Un esempio sono i disegni commissionati da Ludovico II di Baviera per il \"Castello di Falkenstein\". I primi due progetti sono stati respinti: uno a causa dei costi elevati e l'altro perch\u00e9 non gradito a Ludovico. L'ultimo invece \u00e8 stato completato, ma il sovrano mor\u00ec prima che iniziassero i lavori.\nIl Palazzo di Whitehall, a Londra, all'epoca il pi\u00f9 grande palazzo d'Europa, fu in gran parte distrutto da un incendio nel 1698. Sir Christopher Wren, famoso per il ruolo avuto nella ricostruzione di diverse chiese dopo il grande incendio di Londra nel 1666, disegn\u00f2 un progetto per ricostruire parte del palazzo, ma i costi elevati ne impedirono la realizzazione.\nAnche senza essere costruiti, molti progetti architettonici hanno avuto un'influenza duratura nel tempo come ad esempio nel costruttivismo russo, iniziato nel 1914, insegnato nella scuola di architettura del Bauhaus."}
{"id": "3091377", "revid": "1313685", "url": "https://it.wikipedia.org/wiki?curid=3091377", "title": "Scheda telefonica ricaricabile", "text": "La scheda telefonica ricaricabile \u00e8 l'evoluzione della scheda telefonica prepagata nell'ambito della telefonia cellulare. Da essa si differenzia per il fatto di sottoscrivere un accesso completo (e non solo in chiamata) e non anonimo al servizio legato unicamente alla presenza di un credito attivo.\n\u00c8 oggi, in Italia, il principale strumento di accesso al mercato della telefonia cellulare.\nStoria.\nLa prima scheda telefonica prepagata GSM venne introdotta in Italia nel 1994 da SIP con il nome \"Ready to go\", grazie a Mauro Sentinelli. Dopo un certo periodo di tempo era convertibile per il servizio post-pagato a tariffa \"family\" oppure poteva essere lasciata scadere. Nell'ottobre 1996 nacque, come sua evoluzione, la ricaricabile \u201cTIM card\u201d, segu\u00ecta a breve distanza da \"Libero ricaricabile\" di Omnitel.\nImmediatamente adottata da tutti i gestori di telefonia mobile si \u00e8 rivelata lo strumento vincente nella diffusione della telefonia cellulare, consentendo l'accesso a tale tecnologia alle fasce giovanili e a quelle meno abbienti."}
{"id": "3091381", "revid": "287204", "url": "https://it.wikipedia.org/wiki?curid=3091381", "title": "Tracheotomia percutanea", "text": ""}
{"id": "3091383", "revid": "339392", "url": "https://it.wikipedia.org/wiki?curid=3091383", "title": "Balena spiaggiata", "text": ""}
{"id": "3091386", "revid": "1305772", "url": "https://it.wikipedia.org/wiki?curid=3091386", "title": "Proletarskij rajon", "text": "Proletarskij rajon "}
{"id": "3091389", "revid": "339392", "url": "https://it.wikipedia.org/wiki?curid=3091389", "title": "Tracheostomia percutanea", "text": ""}
{"id": "3091390", "revid": "1573940", "url": "https://it.wikipedia.org/wiki?curid=3091390", "title": "Dipartimento di Kouh Orientale", "text": "Il dipartimento di Kouh Orientale \u00e8 un dipartimento del Ciad facente parte della regione del Logone Orientale. Il capoluogo \u00e8 Bodo. \nSuddivisione amministrativa.\nIl dipartimento \u00e8 diviso in 3 sottoprefetture:"}
{"id": "3091396", "revid": "110157", "url": "https://it.wikipedia.org/wiki?curid=3091396", "title": "Proletarskij rajon (Oblast' di Rostov)", "text": "Il Proletarskij rajon () \u00e8 un rajon dell'Oblast' di Rostov, nella Russia europea, il cui capoluogo \u00e8 Proletarsk. Istituito nel 1924, ricopre una superficie di 2.740 chilometri quadrati e ospita una popolazione di circa 35.500 abitanti."}
{"id": "3091397", "revid": "34397417", "url": "https://it.wikipedia.org/wiki?curid=3091397", "title": "Proletarskij", "text": ""}
{"id": "3091398", "revid": "729019", "url": "https://it.wikipedia.org/wiki?curid=3091398", "title": "563. Grenadier-Division", "text": "La 563. Grenadier-Division fu una delle molte divisioni arruolate dall'Heer, l'esercito tedesco, per tentare un'estrema difesa del territorio del Reich contro gli assalti portati dall'Armata Rossa sui confini orientali della nazione. Costituita in Norvegia nell'ottobre 1944 da tre reggimenti di fanteria e uno d'artiglieria, combatt\u00e9 in Curlandia fino alla fine delle ostilit\u00e0, avvenute il 9 maggio del 1945"}
{"id": "3091406", "revid": "1305772", "url": "https://it.wikipedia.org/wiki?curid=3091406", "title": "Proletarskaja", "text": "Proletarskaja "}
{"id": "3091407", "revid": "89688", "url": "https://it.wikipedia.org/wiki?curid=3091407", "title": "Tempo diegetico", "text": ""}
{"id": "3091409", "revid": "729019", "url": "https://it.wikipedia.org/wiki?curid=3091409", "title": "19. Grenadier-Division", "text": "La 19. Grenadier-Division (19\u00aa divisione granatieri) fu una delle molte divisioni di \"volksgrenadier\" (l'unit\u00e0 fu infatti rinominata 19. Volksgrenadier-Division nell'ottobre del 1944) arruolate in Germania verso la fine della seconda guerra mondiale, quando, nel disperato tentativo di capovolgere le sorti del conflitto, vennero coscritti uomini sempre pi\u00f9 giovani e sempre pi\u00f9 vecchi, insieme a feriti tornati in condizioni di combattere e soldati momentaneamente privi di assegnamento. Gli ufficiali erano comunque veterani esperti di guerra, mentre l'equipaggiamento era pi\u00f9 a carattere difensivo che offensivo.\nCreata dalla \"19. Luftwaffen-St\u00fcrm-Division\", si trovava nell'agosto 1944 in Danimarca per poi essere trasferita un mese dopo in Francia dove rimase sino al gennaio 1945, quind\u00ec arretr\u00f2 nel sud della Germania fino alla capitolazione, avvenuta nel maggio del 1945.\nComandanti.\n19. Grenadier-Division\n19. Volksgrenadier-Division"}
{"id": "3091419", "revid": "110157", "url": "https://it.wikipedia.org/wiki?curid=3091419", "title": "Campionati mondiali juniores di sci alpino 2011", "text": "I Campionati mondiali juniores di sci alpino 2011 si sono svolti in Svizzera, a Crans-Montana, dal 30 gennaio al 5 febbraio. Il programma ha incluso gare di discesa libera, supergigante, slalom gigante, slalom speciale e combinata, tutte sia maschili sia femminili. A contendersi i titoli di campioni mondiali juniores sono stati i ragazzi e le ragazze nati tra il 1991 e il 1995.\nRisultati.\nUomini.\nDiscesa libera.\nData: 3 febbraio\nOre: 10.15 (UTC+1)\nPista: Nationale\nPartenza: 2\u00a0370\u00a0m\u00a0s.l.m.\nArrivo: 1\u00a0550\u00a0m\u00a0s.l.m.\nLunghezza: 820\u00a0m\nTracciatore: \nSupergigante.\nData: 4 febbraio\nOre: 10.00 (UTC+1)\nPista: Nationale\nPartenza: 2\u00a0147\u00a0m\u00a0s.l.m.\nArrivo: 1\u00a0550\u00a0m\u00a0s.l.m.\nLunghezza: 597\u00a0m\nTracciatore: \nSlalom gigante.\nData: 30 gennaio\n1\u00aa manche:\nOre: 9.00 (UTC+1)\nPista: Mont Lachaux\nPartenza: 1\u00a0920\u00a0m\u00a0s.l.m.\nArrivo: 1\u00a0550\u00a0m\u00a0s.l.m.\nDislivello: 370\u00a0m\nTracciatore: \n2\u00aa manche:\nOre: 11.30 (UTC+1)\nPista: Mont Lachaux\nPartenza: 1\u00a0920\u00a0m\u00a0s.l.m.\nArrivo: 1\u00a0550\u00a0m\u00a0s.l.m.\nDislivello: 370\u00a0m\nTracciatore: \nSlalom speciale.\nData: 31 gennaio\n1\u00aa manche:\nOre: 9.00 (UTC+1)\nPista: Mont Lachaux\nPartenza: 1\u00a0750\u00a0m\u00a0s.l.m.\nArrivo: 1\u00a0550\u00a0m\u00a0s.l.m.\nDislivello: 200\u00a0m\nTracciatore: \n2\u00aa manche:\nOre: 11.30 (UTC+1)\nPista: Mont Lachaux\nPartenza: 1\u00a0750\u00a0m\u00a0s.l.m.\nArrivo: 1\u00a0550\u00a0m\u00a0s.l.m.\nDislivello: 200\u00a0m\nTracciatore: \nCombinata.\nData: 30 gennaio-3 febbraio\nClassifica ottenuta attraverso i piazzamenti ottenutiin discesa libera, slalom gigante e slalom speciale\nDonne.\nDiscesa libera.\nData: 1\u00ba febbraio\nOre: 10.15 (UTC+1)\nPista: Nationale\nPartenza: 2\u00a0370\u00a0m\u00a0s.l.m.\nArrivo: 1\u00a0550\u00a0m\u00a0s.l.m.\nLunghezza: 820\u00a0m\nTracciatore: \nSupergigante.\nData: 5 febbraio\nOre: 10.00 (UTC+1)\nPista: Nationale\nPartenza: 2\u00a0147\u00a0m\u00a0s.l.m.\nArrivo: 1\u00a0550\u00a0m\u00a0s.l.m.\nLunghezza: 597\u00a0m\nTracciatore: \nSlalom gigante.\nData: 2 febbraio\n1\u00aa manche:\nOre: 9.00 (UTC+1)\nPista: Mont Lachaux\nPartenza: 1\u00a0920\u00a0m\u00a0s.l.m.\nArrivo: 1\u00a0550\u00a0m\u00a0s.l.m.\nDislivello: 370\u00a0m\nTracciatore: \n2\u00aa manche:\nOre: 11.30 (UTC+1)\nPista: Mont Lachaux\nPartenza: 1\u00a0920\u00a0m\u00a0s.l.m.\nArrivo: 1\u00a0550\u00a0m\u00a0s.l.m.\nDislivello: 370\u00a0m\nTracciatore: \nSlalom speciale.\nData: 3 febbraio\n1\u00aa manche:\nOre: 9.00 (UTC+1)\nPista: Mont Lachaux\nPartenza: 1\u00a0710\u00a0m\u00a0s.l.m.\nArrivo: 1\u00a0550\u00a0m\u00a0s.l.m.\nDislivello: 160\u00a0m\nTracciatore: \n2\u00aa manche:\nOre: 11.30 (UTC+1)\nPista: Mont Lachaux\nPartenza: 1\u00a0710\u00a0m\u00a0s.l.m.\nArrivo: 1\u00a0550\u00a0m\u00a0s.l.m.\nDislivello: 160\u00a0m\nTracciatore: \nCombinata.\nData: 1\u00ba-3 febbraio\nClassifica ottenuta attraverso i piazzamenti ottenutiin discesa libera, slalom gigante e slalom speciale"}
{"id": "3091420", "revid": "39900", "url": "https://it.wikipedia.org/wiki?curid=3091420", "title": "Mondiali juniores di sci alpino 2011", "text": ""}
{"id": "3091439", "revid": "69794", "url": "https://it.wikipedia.org/wiki?curid=3091439", "title": "Palio straordinario", "text": ""}
{"id": "3091447", "revid": "118160092", "url": "https://it.wikipedia.org/wiki?curid=3091447", "title": "Gautier d'Arras", "text": "Biografia.\nVissuto verso la fine del XII secolo, viene chiamato Galterus attrebatensis o Walterus de Altrebat in molti documenti latini contemporanei, il primo dei quali risale al 1160, dove viene menzionato come proprietario ad Arras (\"Atrebatum\" in latino). Gautier sembra essere stato un cavaliere di Arras il quale tra il 1160 e il 1170 mantenne molti feudi importanti dell'abbazia di Saint-Vaast e tra il 1166 e il 1185 risulta essere un ufficiale alla corte di Filippo I delle Fiandre. Un testamento risulta chiaramente datato al 1185, in cui vengono nominati sua moglie Agnes e il figlio maggiore Roger.\nGautier ci ha lasciato due romanzi, \"Eracle\" e \"Ille et Galeron\", dai quali si apprende che Gautier scrivesse per Baldovino di Hainaut, Thibaut V de Blois (morto il 1191), Maria di Champagne (figlia di Luigi VII ed Eleonora di Guienna) e anche per l'imperatrice Beatrice di Borgogna. Questi due romanzi sembrano essere stati redatti tra il 1176 e il 1184. \n\"Eracle\" \u00e8 una biografia romanzata di Eraclio I, imperatore bizantino e fondatore della dinastia degli eraclidi. Similmente al personaggio storico, l'eroe del romanzo diventa imperatore di Costantinopoli, combatte il re di Persia e recupera la Vera Croce. Anche se conforme a grandi linee ai fatti reali, il romanzo contiene una parte importante di meraviglioso, accentuato ancor pi\u00f9 dallo scenario dell'Oriente.\n\"Ille et Galeron\" \u00e8 dedicato a Beatrice, la seconda moglie di Federico Barbarossa. L'azione di \"Ille et Galeron\" si svolge principalmente a Roma, anche se Ille \u00e8 un eroe bretone. Il soggetto somiglia molto a quello del \"Lai d'\u00c9liduc\" di Maria di Francia. Del resto, nel romanzo di Gautier, Ille \u00e8 il figlio di un \"\u00c9liduc\". Numerosi studiosi suppongono che la prosa di Gautier \u00e8 direttamente ispirata dal lai della poetessa."}
{"id": "3091455", "revid": "486946", "url": "https://it.wikipedia.org/wiki?curid=3091455", "title": "Associazione Calcio Siderno 1911", "text": ""}
{"id": "3091465", "revid": "113003148", "url": "https://it.wikipedia.org/wiki?curid=3091465", "title": "Monte Giovarello", "text": "Il monte Giovarello una montagna dell'Appennino tosco-emiliano, l'ultima della cresta prima di entrare nel modenese. \nDescrizione.\nLa montagna \u00e8 alta 1760 metri, e quindi dalla cima si pu\u00f2 ammirare un paesaggio che comprende la valle del Serchio e le Alpi Apuane. Nei giorni pi\u00f9 chiari si possono vedere anche le Alpi. La vegetazione prevalente \u00e8 composta da castagni ai piedi della montagna, faggi sui fianchi, e sulla cima si trova la brughiera. Ai piedi del monte c'\u00e8 il passo del Giovarello e il passo delle Forbici. Da quest'ultimo partono quasi tutte le escursioni."}
{"id": "3091466", "revid": "1851848", "url": "https://it.wikipedia.org/wiki?curid=3091466", "title": "Luciano Venturini", "text": "Carriera.\nCresce nella Fiorentina, facendo parte della formazione Primavera che vince il Torneo di Viareggio 1978, dove Venturini segna una doppietta nella finale vinta 4-0 sulla , e di quella che vince il Torneo di Viareggio 1979 l'anno successivo.\nDebutta in Serie A il 19 febbraio 1978 in Fiorentina- (2-1), e in quella stagione scender\u00e0 in campo altre 5 volte in massima serie.\nLa stagione successiva resta in viola segnando anche una rete in Serie A su sei partite disputate. La rete \u00e8 decisiva per la vittoria viola sul campo di Vicenza dove i toscani strappano lo 0-1 negli ultimi minuti di gara..\nNel 1979-1980 \u00e8 al , e con gli amaranto, nonostante un problema fisico a inizio stagione, segna tra campionato e Coppa Italia una decina di reti. Il Livorno sfiora la promozione in serie B classificandosi terzo alle spalle di e . Una sua doppietta consente ai labronici il 2-0 contro la , un colpo di testa in zona Cesarini \u00e8 decisivo contro la (1-0).\nNella stagione successiva, dopo una presenza in Serie A con la , nella sessione autunnale del calciomercato passa all'Verona, dove disputa una stagione in Serie B. Nella stagione successiva \u00e8 ancora nella rosa degli scaligeri, ma non scende in campo in incontri di campionato.\nProsegue quindi la sua carriera in serie C2, con Prato,vincendo il campionato, Asti e, dal 1985, Chievo, che alla prima stagione aiuta (con 3 reti) a vincere il Campionato Interregionale e ad ottenere la sua prima promozione tra i professionisti. Nella stagione successiva in Serie C2 segna una rete in 21 incontri.\nIn carriera totalizza complessivamente 13 presenze ed una rete in Serie A e 21 presenze ed una rete in Serie B.\nAttualmente fa parte dell'Asd Hellas Verona"}
{"id": "3091475", "revid": "476256", "url": "https://it.wikipedia.org/wiki?curid=3091475", "title": "Double Galick Cannon", "text": ""}
{"id": "3091478", "revid": "308552", "url": "https://it.wikipedia.org/wiki?curid=3091478", "title": "Sergio Porcedda", "text": "Attivit\u00e0 imprenditoriale.\nPorcedda si forma nel settore della moda (abbigliamento e calzature), in seguito diversifica le proprie attivit\u00e0 operando nel settore turistico e nel settore della ricettivit\u00e0 alberghiera, immobiliare e finanziaria. \u00c8 stato consigliere d'amministrazione della Banca di Cagliari e della \"SFIRS\" (Societ\u00e0 Finanziaria Regione Sardegna). Possiede numerose attivit\u00e0, fra le quali \"Il Lido\" a Cagliari ed \u00e8 proprietario della discoteca \"Tsunami\". Socio della \"Baie Investimenti Turistici\", societ\u00e0 che fino al 23 dicembre 2010 possedeva l'Hotel Riviera a Carloforte, passato al Bologna fc 1909 e impegnato per evitare il fallimento della societ\u00e0 stessa. Di fatto l'hotel \u00e8 servito a chiudere i conti della societ\u00e0 che aveva un patrimonio netto negativo. Viene arrestato il 7 febbraio 2013 dalla Guardia di Finanza con l'accusa di bancarotta fraudolenta nel fallimento della clinica privata \"Citt\u00e0 di Quartu\".\nAttivit\u00e0 sportiva.\nNel 2005 Porcedda prov\u00f2 ad entrare nel mondo del calcio, cercando di rilevare il Cagliari Calcio di Massimo Cellino, ma senza successo.\nNell'estate del 2010 rileva l'80% del pacchetto azionario della societ\u00e0 calcistica , fino a quel momento in mano alla famiglia Menarini, assumendone la presidenza.\nNel club inserisce, oltre al figlio Andrea (consigliere), Silvino Marras, amministratore delegato, e Carmine Longo, direttore sportivo dei rossoblu. Vice presidente \u00e8 il suo amico Lorenzo Giannuzzi, nonch\u00e9 direttore del Forte Village.\nLa loro gestione \u00e8 contraddistinta da un calciomercato molto attivo, con un deciso rinnovamento dell'organico, e dall'esonero del tecnico Franco Colomba all'immediata vigilia del campionato. \u00c8 per\u00f2 sul piano societario che emergono problematiche di natura economica che sfociano, il 18 novembre 2010, nel deferimento di Sergio Porcedda e di Silvino Marras alla Commissione Disciplinare Nazionale dal Procuratore Federale, a seguito di segnalazione della COVISOC \"per la mancata attestazione agli Organi Federali competenti del pagamento delle ritenute IRPEF relative agli emolumenti dovuti per le mensilit\u00e0 di maggio e giugno 2010, nei termini stabiliti dalle disposizioni federali\". Viene anche deferito il Bologna Calcio \"a titolo di responsabilit\u00e0 diretta per le violazioni disciplinari ascritte ai propri legali rappresentanti\".\nA seguito di tale deferimento Porcedda e Marras vengono inibiti per 6 mesi ed il Bologna penalizzato di un punto in classifica da scontare nel campionato in corso.\nIl 19 novembre Porcedda, a causa delle contestazioni della tifoseria \u00e8 costretto a lasciare il centro tecnico del Bologna scortato dalla polizia.\nIl 17 dicembre Sergio Porcedda, assieme all'amministratore delegato Silvino Marras, \u00e8 nuovamente deferito \"per la mancata attestazione agli Organi Federali competenti del pagamento degli emolumenti dovuti ai propri tesserati per le mensilit\u00e0 di luglio, agosto e settembre 2010, entro il termine del 15/11/2010 stabilito dalle disposizioni federali\" e \"per la mancata attestazione agli Organi Federali competenti del pagamento delle ritenute Irpef e dei contributi Enpals relativi agli emolumenti dovuti ai propri tesserati per le mensilit\u00e0 di luglio, agosto e settembre 2010, entro il termine del 15 novembre 2010 stabilito dalle disposizioni federali\". Il Bologna Calcio viene rimesso in vendita e ceduto poi alla cordata imprenditoriale \"Comitato Bologna 2010\", guidata da Massimo Zanetti, proprietario dell'azienda di caff\u00e8 Segafredo Zanetti.\nIl 13 gennaio 2011 Porcedda, che non si presenta in Procura federale n\u00e9 fornisce una memoria difensiva, viene inibito nuovamente per 6 mesi dalla Commissione disciplinare nazionale, mentre il Bologna calcio subisce un'ulteriore penalizzazione di due punti in classifica, Marras patteggia 2 mesi e 20 giorni."}
{"id": "3091481", "revid": "767487", "url": "https://it.wikipedia.org/wiki?curid=3091481", "title": "Teen Idols", "text": "I Teen Idols erano un gruppo pop punk originaria di Nashville (Tennessee). Si sono formati nel 1992 da Phillip Hill e originariamente si sciolsero nel 2003. La band si riun\u00ec nel 2008 a Chicago (Illinois) con una scaletta reinventato prima di sciogliersi di nuovo nel 2010.\nStoria del gruppo.\nLa band si form\u00f2 nel 1992 a Nashville (Tennessee) e rapidamente guadagnato popolarit\u00e0. Durante la met\u00e0 degli anni 90, hanno commercializzato diversi EP sotto l'etichetta indipendente locale, House O 'Pain. Nel 1996, il Nashville Music Association nomina la band come miglio artista indipendente dell'anno. Un anno dopo, i Teen Idols pubblicarono il loro primo album omonimo tramite l'etichetta indipendente Honest Don's Records. Hanno pubblicato altri due album sotto l'etichetta Honest Don's prima di firmare per la Fueled by Ramen all'inizio del 2003. In quel tempo, Keith Witt lasci\u00f2 la band e Kevin Sierzega ha assunto la voce. Poco dopo, la band ha registrato Nothing to Prove nel luglio 2003, ma si sciolse durante il tour successivo. Durante la loro carriera, i Teen Idols si esibirono in numerosi tour negli Stati Uniti come supporto di altre band di spicco come NOFX, Anti-Flag, Less Than Jake, e The Queers.\nIl 26 dicembre 2008, i Teen Idols annunciato sul loro blog di MySpace di aver deciso di riesibirsi e rimettersi in gioco. Nei primi mesi del 2009, i Teen Idols annunciato un tentativo di accordo per firmare con Fat Wreck Chords, ma un contratto ufficiale non \u00e8 mai concretizzata. Nello stesso anno, il chitarrista Philip Hill \u00e8 stato ricoverato con quattro costole rotte e un polmone collassato dopo aver partecipato ad una rissa. Poich\u00e9 non disponeva di assicurazione medica, \u00e8 stato istituito un conto per contribuire a raccogliere fondi per le sue spese mediche. La band si sciolse nuovamente nel giugno 2010."}
{"id": "3091482", "revid": "106872", "url": "https://it.wikipedia.org/wiki?curid=3091482", "title": "Classe Ramadam", "text": ""}
{"id": "3091485", "revid": "367445", "url": "https://it.wikipedia.org/wiki?curid=3091485", "title": "Teen idols", "text": ""}
{"id": "3091492", "revid": "73843", "url": "https://it.wikipedia.org/wiki?curid=3091492", "title": "David Wottle", "text": ""}
{"id": "3091504", "revid": "1793900", "url": "https://it.wikipedia.org/wiki?curid=3091504", "title": "One California Plaza", "text": "One California Plaza \u00e8 un grattacielo di Los Angeles, negli Stati Uniti. \u00c8 parte del progetto California Plaza Project che comprende anche il Two California Plaza e ospita il MOCA (Los Angeles Museum of Contemporay Art)."}
{"id": "3091505", "revid": "104458", "url": "https://it.wikipedia.org/wiki?curid=3091505", "title": "Nor-Am Cup", "text": "La Nor-Am Cup \u00e8 un circuito internazionale di gare di sci alpino organizzato annualmente dalla Federazione Internazionale Sci (FIS). Per importanza viene dopo la Coppa del Mondo e la Coppa Europa. Come quest'ultima \u00e8 utilizzata dalle giovani promesse dello sci, soprattutto statunitensi e canadesi, per fare esperienza a livello internazionale. Non vi sono comunque limiti di et\u00e0 per parteciparvi.\nNacque nel 1970/1971 come Can-Am e cambi\u00f2 nome in quello attuale dalla stagione 1977/1978.\nLe gare si tengono tra novembre e marzo e, a differenza della Coppa del Mondo, si disputano solo in localit\u00e0 del nord-America, anche se sono aperte a sciatori di ogni nazionalit\u00e0.\nCome in Coppa del Mondo gli atleti raccolgono punti, secondo il sistema del punteggio FIS, in cinque discipline (slalom speciale, gigante, super G, discesa libera, con l'aggiunta della supercombinata dal 2007) e il trofeo \u00e8 aggiudicato a chi, a fine stagione, si trova primo nella classifica generale, mentre ai vincitori delle classifiche di ogni singola disciplina va la Coppa di specialit\u00e0. I primi due atleti nord-americani classificati in ogni disciplina acquisiscono inoltre un posto fisso in Coppa del Mondo per la stagione seguente in quella specialit\u00e0."}
{"id": "3091508", "revid": "729019", "url": "https://it.wikipedia.org/wiki?curid=3091508", "title": "Robert Soro", "text": "Biografia.\nDopo gli esordi giovanili nel Tarbes prima della seconda guerra mondiale si trasferir\u00e0 quindi nel 1946 a Romans, prima di trasferirsi ad Arreau (Hautes-Pyr\u00e9n\u00e9es) dove aprir\u00e0 una tabaccheria.\nIl 7 febbraio 1948, disputer\u00e0 un eroico match contro il a Swansea, con un contributo determinante il primo successo della nazionale francese in terra straniera, nel Torneo delle Cinque Nazioni.\nL'impresa gli porter\u00e0 in dote il soprannome di \"Leone di Swansea\"\nLa sua rinuncia a giocare per la Francia nel 1950 fu figlia di insinuazioni di professionismo oltre che di un calo delle sue prestazioni.\nIndebolito da una malattia, muore nella casa di riposo di Guchen il 28 aprile 2013 all'et\u00e0 di 90 anni."}
{"id": "3091514", "revid": "149587", "url": "https://it.wikipedia.org/wiki?curid=3091514", "title": "Campionato italiano di calcio di Eccellenza 2010-2011", "text": ""}
{"id": "3091521", "revid": "773636", "url": "https://it.wikipedia.org/wiki?curid=3091521", "title": "Chiesa di San Michele Arcangelo ad Argiano", "text": "La chiesa di San Michele Arcangelo \u00e8 un edificio sacro situato in localit\u00e0 Argiano a San Casciano in Val di Pesa.\nStoria.\nLa localit\u00e0 Argiano \u00e8 nota fin dal XII secolo e gi\u00e0 all'inizio del XIII risulta incastellata. La chiesa di San Michele arcangelo (localmente conosciuta come Sant'Angelo) appare nei documenti a partire dal 1260. Nel periodo compreso tra il 1276 e il 1303 pag\u00f2 sempre una decima annua di 5 lire, una cifra modesta ma sufficiente a mantenere un prete residente. Nel 1310 il rettore era prete Pietro che, insieme al suo collega Chele rettore della vicina chiesa di santa Maria, lesse pubblicamente la lettera di scomunica del vescovo di Firenze Antonio d'Orso emessa nei confronti di Cenni Pisano, partigiano dell'imperatore Arrigo VII, che aveva invaso e saccheggiato le terre dei due popoli di Argiano.\nIl 9 novembre 1390 la chiesa di sant'Angelo venne beneficiata da un lascito testamentario fatto da tale Giovanni Cecchi. Nel 1520 la chiesa venne unita alla parrocchia di Casavecchia ma l'unione fu solo momentanea visto che nel 1561 venne annessa alla vicina chiesa di Santa Maria ad Argiano e tale unione era ancora in essere il 5 agosto 1711.\nAlla data 26 dicembre 1736 risulta attiva in questa chiesa la confraternita della Cintura di sant'Agostino e qualche anno dopo, comunque prima del 1784, divenne propriet\u00e0 delle monache di San Frediano di Firenze. Le monache, in seguito, cedettero la chiesa alla famiglia Pandolfi che la trasform\u00f2 nella cappella privata della loro villa, situata accanto alla chiesa. Ai primi del XX secolo la chiesa e la villa attigua appartenevano alla famiglia Bombassei che la cedettero ai Carradori i quali nel 1970 la vendettero alla famiglia Panzani, tuttora proprietaria, i quali oltre a mantenerla come cappella privata, l'hanno anche restaurata.\nArchitettura e patrimonio artistico.\nLa chiesa di San Michele arcangelo consiste in una aula rettangolare coperta a tetto. Della struttura originale di epoca romanica rimane solo una parte del paramento murario della fiancata settentrionale costituito da conci di calcare alberese di color avorio disposti a filaretto.\nLa facciata \u00e8 frutto dei restauro novecentesco ed ha un paramento murario completamente diverso da quello della controfacciata e delle fiancate. Ma in facciata \u00e8 collocato l'elemento architettonico pi\u00f9 interessante di questa chiesa e di tutte le chiese circostanti: si tratta del portale, che per i suoi caratteri \u00e8 riferibile alla prima met\u00e0 del XII secolo e geograficamente riferibile all'area aretina-senese..\nIl portale presenta un architrave in arenaria scolpita ed \u00e8 sovrastato da un archivolto a cunei di serpentino verde. L'architrave ha dimensioni del tutto sproporzionate rispetto alla porta; la decorazione \u00e8 cos\u00ec costituita: al centro un croce greca inserita in un cerchio affiancato da due aquile accanto alle quali vi sono degli intrecci viminei; al di sopra di questa composizione si trova una ghiera dentellata e un'iscrizione illeggibile. L'archivolto \u00e8 percorso da tre ordini concentrici di fasce con cordone e conclusi da un listello. Questi due elementi cos\u00ec diversi son frutto di acquisti sul mercato antiquario e sono stati collocati nella chiesa la tempo della propriet\u00e0 della famiglia Pandolfi."}
{"id": "3091529", "revid": "2039387", "url": "https://it.wikipedia.org/wiki?curid=3091529", "title": "Commissione parlamentare per le questioni regionali", "text": "La Commissione parlamentare per le questioni regionali \u00e8 una commissione parlamentare direttamente prevista dalla Costituzione italiana (art.126). L'organismo ha natura bicamerale e, per espressa previsione costituzionale, deve essere consultato allorch\u00e9 debbano essere disposti lo scioglimento del Consiglio regionale o la rimozione del presidente della Giunta regionale nel caso in cui abbiano compiuto atti contrari alla Costituzione o gravi violazioni di legge. La legge ordinaria e i regolamenti parlamentari hanno attribuito alla Commissione parlamentare per le questioni regionali numerose competenze di carattere consultivo, nei confronti di Governo e Parlamento, nell'esercizio del potere, rispettivamente, esecutivo e legislativo nelle materie di rilevanza regionale. Tre sono le funzioni della Commissione: consultiva, di controllo e di informazione.\nComposizione.\nLa Commissione parlamentare per le questioni regionali fu costituita nel 1953, inizialmente era composta da quindici deputati e quindici senatori. Nel 1970, in seguito all'istituzione delle regioni a statuto ordinario, il numero dei componenti venne innalzato a quaranta, mantenendo inalterata la proporzione tra deputati e senatori.\nI venti deputati e i venti senatori sono designati dalle rispettive Camere con criteri di proporzionalit\u00e0. Una volta nominati, i componenti della commissione mantengono la carica sino al termine della legislatura.\nIn seguito alla costituzione, la Commissione elegge, scegliendo tra i propri membri, un presidente, due vicepresidenti e due segretari.\nFunzionamento.\nAi membri della Commissione \u00e8 fatto divieto di partecipare alle sedute in cui siano discusse questioni della Regione nei cui collegi siano stati eletti.\nLa \"ratio\" di questa incompatibilit\u00e0 \u00e8 individuabile nell'intenzione del legislatore di evitare il pi\u00f9 possibile i conflitti di interesse. La legge vuole evitare che il parlamentare possa essere indotto ad avvantaggiare la propria regione o, comunque, a tenere in considerazione interessi particolaristici. Ci\u00f2 in ragione del fatto che il parlamentare potrebbe orientare il proprio convincimento in vista di un futuro esito elettorale.\nNel caso in cui si verifichi tale incompatibilit\u00e0, il componente della Commissione viene di volta in volta sostituito da un altro parlamentare all'uopo designato dai presidenti delle rispettive Camere.\nComposizione nella XVIII legislatura (2018 - \"in corso\").\nElenco dei membri al gennaio 2022"}
{"id": "3091538", "revid": "311692", "url": "https://it.wikipedia.org/wiki?curid=3091538", "title": "Torre espacio", "text": ""}
{"id": "3091542", "revid": "125627451", "url": "https://it.wikipedia.org/wiki?curid=3091542", "title": "Unico testimone", "text": "Unico testimone (\"Domestic Disturbance\") \u00e8 un film del 2001 diretto da Harold Becker, con John Travolta e Vince Vaughn.\nTrama.\nDanny Morrison, dodici anni, \u00e8 un adolescente figlio di genitori separati, Frank, costruttore di barche in legno e Susan. Ragazzino inquieto e turbolento, con un passato di bugiardo alle spalle, il suo carattere peggiora quando la madre intreccia una relazione con Rick Barnes, uomo di spicco della citt\u00e0, con il quale finisce per sposarsi. Il giorno delle nozze, si presenta al matrimonio un misterioso individuo, Ray Coleman. Incuriosito dalla tensione che nota fra lui e Rick, Frank chiede ad entrambi, in momenti diversi, come si sono conosciuti, ottenendone versioni discordanti, ma inizialmente non d\u00e0 peso alla cosa.\nTempo dopo, una sera, dopo aver sentito sua madre dire a Rick di essere incinta, il ragazzino si ribella alla donna, decidendo poi di scappare da casa per andare dal padre, al quale \u00e8 rimasto molto legato. Approfittando perci\u00f2 di un'uscita di Rick, che dice di doversi recare in citt\u00e0, si nasconde nella sua auto. Poco dopo essere partito per\u00f2, l'uomo fa tappa in un motel, dove fa salire Ray Coleman. Rimessosi in viaggio, dopo aver parlato un po' con lui, lo uccide. Trasportato poi il cadavere nella fabbrica di mattoni di sua propriet\u00e0, lo brucia in un altoforno, assieme a tutti gli effetti personali. Danny, assistita la scena, riesce a scappare senza essere visto e corre da Frank a riferirgli l'accaduto. Assieme al padre e alla sua convivente, si recano quindi dalla polizia per denunciare il fatto, ma non viene creduto da nessuno, in quanto gli agenti ritengono che il racconto del ragazzino sia l'ennesima bugia volta al far riavvicinare i suoi genitori. Dopo un tentennamento iniziale per\u00f2, forte del fatto che Danny a lui non ha mai mentito, Frank inizia ad indagare sul passato di Rick, a lui totalmente sconosciuto.\nCercando informazioni su Internet e contattando le persone giuste, scopre che, prima di essere Rick Barnes, il marito della sua ex moglie, si chiamava Jack Parnell ed era un criminale specializzato in rapine, estorsioni e tentati omicidi. Assieme a Ray Coleman e ad altri due complici, anni prima si era reso protagonista di una rapina che aveva fruttato parecchi soldi. Catturati per\u00f2 dalla polizia, mentre lui aveva trovato un bravo avvocato che gli aveva fatto evitare il carcere, Ray e i suoi amici erano stati invece condannati. Una volta uscito di prigione, Ray si era quindi messo sulle tracce dell'ex compagno e, dopo averlo visto sui rotocalchi cittadini con la sua nuova identit\u00e0, aveva iniziato a pressarlo affinch\u00e9 questi gli desse la parte di denaro che ancora gli spettava.\nScoperta la verit\u00e0, Frank spedisce un'e-mail alle autorit\u00e0 con allegati i vecchi trafiletti di giornale che parlavano delle malefatte passate di \"Rick\", ma quest'ultimo, intrufolatosi a casa dell'uomo, tenta di ucciderlo, prima tramortendolo, poi dando fuoco alla rimessa per le barche con annessa casa dove Frank si era trasferito dopo il divorzio. Ripresi per\u00f2 i sensi in tempo, Frank riesce a mettersi in salvo. Dal canto suo, \"Rick\", rientrato a casa convinto invece di aver ucciso il rivale, viene visto dalla moglie Susan mentre cerca di tamponarsi un braccio rimasto ustionato nell'incendio. Forte della notizia sull'incidente appena vista al telegiornale, la donna capisce che \"Rick\" \u00e9 l'autore del rogo e che il figlio Danny ha detto la verit\u00e0. Cerca perci\u00f2 di scappare di casa con lui, ma, accortosene, \"Rick\" riesce a bloccarla e a stordirla. Convinto invece di averla uccisa, il criminale lega poi Danny e lo carica in macchina, per allontanarsi da casa allo scopo di ucciderlo e di cancellare cos\u00ec ogni prova della sua colpevolezza.\nFrank per\u00f2 riesce a raggiungere l'abitazione in tempo, dove ingaggia una colluttazione con \"Rick\" che si conclude con Danny che riesce ad uscire dall'auto nonostante le mani legate per spingere il patrigno contro un quadro elettrico aperto, che gli provoca la morte per folgorazione.\nAll'arrivo dei soccorsi e della polizia, gli agenti si scusano con Danny per non avergli creduto ed aver dato cos\u00ec tanta fiducia a \"Rick\". Il ragazzo accetta, per poi ricongiungersi con il padre, mentre un'ambulanza porta via Susan, la quale caduta provocatale da \" Rick\" le ha fatto perdere il bambino.\nProduzione.\nNell'aprile 2001, durante le riprese a Wilmington, North Carolina, l'attore Steve Buscemi \u00e8 stato sfregiato al volto dopo essere intervenuto in uno scontro tra il suo amico Vince Vaughn, lo sceneggiatore Scott Rosenborg e un uomo locale, Timothy Fogerty, che presumibilmente ha causato la rissa.\nAccoglienza.\nRilasciato ufficialmente il 2 novembre 2001, non si dimostra un successo commerciale, incassando solo $54 milioni a fronte dei 75 di budget.\nCritica.\nViene accolto negativamente dalla critica, ricevendo una valutazione media di 4/10 e con il 24% di rating su Rotten Tomatoes e con una valutazione di 29/100 su Metacritic.\nIl critico Roger Ebert lo recensisce con una voto di 1.5/4, raccontando un aneddoto sul fatto che i suoi colleghi di Chicago avessero visto l'ultima bobina sbagliata. Lui, che invece aveva visto quella corretta, scrive: \"Nell'ultima bobina mancava la musica finale. La musica \u00e8 l'ultima cosa sbagliata di quella bobina.\""}
{"id": "3091544", "revid": "131145", "url": "https://it.wikipedia.org/wiki?curid=3091544", "title": "Livella sferica", "text": ""}
{"id": "3091545", "revid": "122708593", "url": "https://it.wikipedia.org/wiki?curid=3091545", "title": "David Rudisha", "text": "\u00c8 il detentore del record mondiale, stabilito a Londra il 9 agosto 2012 con il tempo di 1'40\"91. Il record precedente era stato stabilito a Rieti il 29 agosto 2010 con il tempo di 1'41\"01, otto centesimi meno di quello fatto segnare a Berlino la settimana precedente.\nBiografia.\n\u00c8 figlio di Daniel Rudisha, medaglia d'argento con la staffetta 4\u00d7400 metri ai Giochi olimpici di .\n2006-2008: gli esordi.\nDavid Rudisha esordisce per la prima volta in ambito internazionale ai Campionati mondiali juniores 2006 di Pechino, nella specialit\u00e0 degli 800 metri piani; dopo aver vinto batteria e semifinale rispettivamente con 1'49\"12 e 1'47\"24, il 26 agosto vince la finale in 1'47\"40, precedendo di 24 centesimi di secondo il connazionale Jackson Kivuva e di 39 l'ugandese Abraham Chepkirwok.\nL'11 maggio 2007 fa la sua prima apparizione da seniores con un discreto sesto posto al meeting di Doha, con il tempo di 1'45\"63 in una gara vinta dal connazionale Wilfred Bungei con 1'44\"14, la stagione prosegue con una serie di vittorie all'Athletissima di Losanna (1'45\"82), al Weltklasse di Zurigo (1'45\"51) e al Memorial Van Damme di Bruxelles (1'44\"15) in cui segna il suo primato personale che a soli 19 anni lo posiziona al nono posto del ranking mondiale stagionale. Nello stesso anno vince i Campionati africani juniores a Ouagadougou, in Burkina Faso, con 1'46\"41, davanti al connazionale Leonard Kiplagat (1'47\"95) e all'algerino Nadim Mansour (1'48\"20).\nComincia la stagione 2008 ancora al meeting di Doha, stavolta vincendo in 1'44\"36; successivamente prende parte ai Campionati africani di Addis Abeba (Etiopia), vincendo le batterie in 1'52\"93, la semifinale in 1'48\"82 e infine la finale in 1'44\"20, davanti al sudanese Ismail Ahmed Ismail (1'45\"41) e al connazionale Asbel Kiprop (1'46\"02). Il 6 giugno al meeting di Oslo segna il suo primato personale con 1'43\"72, dietro al sudanese Abubaker Kaki che con 1'42\"69 fa registrare il primato stagionale assoluto; a fine stagione Rudisha risulter\u00e0 settimo nella classifica dei migliori tempi stagionali sugli 800 m.\n2009: i mondiali di Berlino e il primato africano.\nIl 2009 comincia bene per Rudisha che si dimostra in buone condizioni: al meeting di Doha arriva quarto con 1'44\"78, mentre al meeting di Hengelo finisce terzo dietro ad Abubaker Kaki (1'43\"10) e al marocchino Amine La\u00e2lou (1'43\"36) segnando per\u00f2 stavolta il suo primato personale in 1'43\"53; al Golden Spike di Ostrava vince in 1'44\"09.\nAi Campionati mondiali di Berlino, nonostante si presenti come uno dei migliori atleti dell'anno, non riesce ad arrivare in finale: dopo aver passato facilmente le batterie vincendo in 1'47\"83, in semifinale non arriva tra i primi due, chiudendo terzo con 1'45\"40, dietro di soli 7 centesimi al cubano Yeimer L\u00f3pez, secondo dopo il marocchino Amine La\u00e2lou. La finale \u00e8 vinta dal sudafricano Mbulaeni Mulaudzi con 1'45\"29.\nCinque giorni dopo la conclusione dei Campionati mondiali si riscatta al Weltklasse di Zurigo migliorando di un centesimo di secondo il proprio primato personale e battendo il campione mondiale Mbulaeni Mulaudzi di 51 centesimi, mentre il 4 settembre vince al Memorial Van Damme con un pi\u00f9 modesto 1'45\"80. Esattamente due giorni dopo gareggia per la prima volta sulla veloce pista di Rieti, in Italia, correndo il fantastico tempo di 1'42\"01 e battendo il primato africano di 1'42\"28 di Sammy Koskei, risalente al 1984, diventando, a soli 20 anni e 9 mesi, il quarto miglior ottocentista della storia, dietro a Wilson Kipketer (1'41\"11), Sebastian Coe (1'41\"73) e Joaquim Cruz (1'41\"77). La gara \u00e8 molto veloce e caratterizzata anche dai primi tre tempi sotto il minuto e 43 secondi, comprendendo anche Alfred Kirwa Yego, secondo in 1'42\"67 e Mbulaeni Mulaudzi, terzo in 1'42\"86. Il meeting tra l'altro, riesce a far stampare ben sei primati personali stagionali, di cui, oltre ai sopracitati, anche l'olandese Bram Som, quarto con 1'43\"59, il bahreinita Yusuf Saad Kamel, quinto con 1'44\"83 e l'australiano Ryan Gregson, quinto in un'altra finale con 1'47\"38.\nIl 12 settembre corre la sua ultima gara alla World Athletics Final vincendo in 1'44\"85 (record dell'evento), con un passaggio ai 400 m in 53 secondi, davanti al canadese Gary Reed (1'45\"23) e nuovamente al campione mondiale Mbulaeni Mulaudzi (1'45\"53). Dimostra cos\u00ec ancora una volta, nonostante la sfortunata edizione dei Campionati mondiali, di essere il migliore atleta della stagione 2009.\n2010: doppio record mondiale.\nNel 2010 vengono istituiti i circuiti del World Challenge e della Diamond League. Rudisha prende parte a 4 meeting del primo e 4 del secondo, vincendoli tutti. Gi\u00e0 il 4 marzo si presenta in ottime condizioni correndo in 1'43\"15 al Melbourne Track Classic in Australia, per poi migliorarsi a maggio, al meeting di Doha, correndo in un minuto e 43 secondi netti.\nLa stagione prosegue con risultati di enorme rilievo, come l'1'42\"04 ai Bislett Games di Oslo, in cui Rudisha sfiora il proprio primato personale di 3 centesimi di secondo e l'1'43\"25 al meeting di Losanna. Due giorni dopo Losanna prende parte a un meeting di minore importanza a Heusden-Zolder, in Belgio, migliorando il proprio primato in 1'41\"51, a 40 centesimi dal record mondiale di Wilson Kipketer, diventando il secondo atleta pi\u00f9 veloce della storia e segnando la miglior prestazione di sempre per un atleta under 23. Il 30 luglio vince i campionati africani a Nairobi con 1'42\"84, davanti ad Alfred Kirwa Yego (1'44\"85) e a Jackson Kivuva (1'45\"47).\nIl 22 agosto, all'ISTAF di Berlino, all'et\u00e0 di soli 21 anni e 8 mesi, riesce nell'impresa di battere il primato mondiale di Wilson Kipketer risalente al 24 agosto 1997; con un passaggio ai 400 m della lepre Sammy Tangui a 48\"65 (il passaggio di Rudisha \u00e8 stimato intorno ai 50 secondi) ed ai 600 metri in 1'14\"54, chiude la gara in 1'41\"09, con un distacco di oltre 3 secondi sul secondo classificato, migliorando cos\u00ec di 2 centesimi il precedente record e diventando il pi\u00f9 veloce atleta in assoluto sulla distanza. Cinque giorni dopo, al Memorial Van Damme corre un pi\u00f9 modesto 1'43\"50, vincendo il circuito della Diamond League con un totale di 20 punti, davanti al sudanese Abubaker Kaki (10 punti) e al polacco Marcin Lewandowski (5 punti).\nCome l'anno precedente partecipa al meeting di Rieti, con l'intento di fare qualcosa di buono anche stavolta, tuttavia con una certa preoccupazione del direttore del meeting Sandro Giovannelli, credendolo appagato dal record mondiale stabilito a Berlino. Anche questa volta Rudisha non delude: grazie ancora alla lepre Sammy Tangui che corre in 48\"20 i primi 400 m (45 centesimi meglio di Berlino) chiude la gara con 1'41\"01, battendo il record mondiale soltanto una settimana dopo il precedente primato e sfiorando la storica barriera dei 100 secondi. La seconda lepre Jackson Kivuva avrebbe dovuto accompagnarlo fino ai 600 metri, tuttavia si ritira verso i 500 m, dal momento che il keniota riesce a passare ai 200 m dal traguardo in 1'14\"59, appena 5 centesimi sopra il passaggio di Berlino. Ancora una volta la gara \u00e8 molto veloce, con altri risultati di rilievo, come l'1'42\"95 del connazionale Boaz Kiplagat Lalang e l'1'43\"76 dello statunitense Nick Symmonds, con i primi 6 tempi (quindi quelli di tutti i concorrenti escluse le lepri) sotto il minuto e 45 secondi. Il precedente primatista Wilson Kipketer riusc\u00ec a migliorare il primato mondiale (da 1'41\"24 a 1'41\"11) in 11 giorni mentre a Rudisha gliene sono bastati 8.\nIl 5 settembre partecipa alla coppa continentale, in rappresentanza dell'Africa, vincendo in 1'43\"37 (nuovo record della manifestazione, con passaggio ai 400 metri in 50\"84), davanti al polacco Marcin Lewandowski e al bahreinita Belal Mansoor Ali.\nA fine anno viene eletto atleta mondiale dell'anno insieme alla saltatrice in alto croata Blanka Vla\u0161i\u0107, battendo in questa occasione un altro record: quello del pi\u00f9 giovane atleta a ricevere questo titolo, a soli 21 anni e 338 giorni.\n2011: l'oro ai Mondiali di Taegu.\nL'inizio della stagione 2011 si presenta con qualche problema fisico per Rudisha; dopo aver vinto in 1'43\"88 il Melbourne Track Classic in Australia, \u00e8 costretto a saltare il Grand Prix di Doha, in programma il 6 maggio a causa di un leggero infortunio al piede, rinviando la sua seguente gara al Golden Gala di Roma, in programma il 26 maggio. Tuttavia \u00e8 poi costretto a saltare anche questa tappa, compreso il Golden Spike di Ostrava, non essendosi ancora ripreso completamente e ritenendo di aver bisogno ancora di circa una settimana in pi\u00f9 per tornare a gareggiare.\nTorna alle gare il 26 giugno a Tomblaine in Francia, battendo il primato stagionale di 1'43\"68 appartenente ad Abubaker Kaki, migliorandolo di 22 centesimi di secondo; in vista dei Campionati mondiali di Taegu registra un'altra serie di vittorie: all'Athletissima di Losanna vince in 1'44\"15, in seguito partecipa all'Herculis di Monaco, migliorando ulteriormente il record stagionale con 1'42\"61, mentre al London Grand Prix chiude in 1'42\"91. Il 16 luglio a Nairobi, nel suo paese, conquista il pass per Taegu, vincendo i campionati nazionali in 1'43\"76.\nSi presenta ai Mondiali di Taegu in buona forma, nonostante una stagione non all'altezza della precedente, ponendosi come obiettivo la medaglia d'oro che gli manca, non il record. Il 27 agosto passa tranquillamente le batterie in 1'46\"29, mentre il giorno dopo riesce a non distrarsi nella semifinale, riuscendo stavolta a passare in 1'44\"20, qualificandosi insieme al polacco Adam Kszczot (1'44\"81). Il 30 agosto si disputa la finale, che vede trionfare il keniota che, primo ai 400 m in 51\"33, tiene il vantaggio fino alla fine, vincendo in 1'43\"91, davanti al sudanese Abubaker Kaki (1'44\"41) e al russo Jurij Borzakovskij (1'44\"49). Rudisha riesce cos\u00ec a raggiungere l'obiettivo dell'oro mondiale, proprio ci\u00f2 che mancava al suo curriculum di atleta.\nArchiviati i mondiali Rudisha pensa a battere il record mondiale, ancora una volta allo stadio Raul Guidobaldi di Rieti, con l'intento di infrangere la barriera dei 100 secondi; ci pensa nuovamente la lepre Sammy Tangui a tirarlo nei primi metri con una velocissima partenza: 23\"90 i primi 200 m e 48\"30 ai 400 m. A 600 metri Rudisha registra il tempo di 1'14\"28, addirittura 31 centesimi meglio di quanto fatto l'anno precedente sulla stessa pista, ma stavolta non riesce a mantenere il ritmo e chiude in 1'41\"33, percorrendo quindi gli ultimi 200 metri in 27\"06.\nNonostante il record mancato di 31 centesimi, il tempo rappresenta la quinta miglior prestazione della storia, dopo i suoi primati mondiali di 1'41\"01 e 1'41\"09 e dopo i precedenti record di Wilson Kipketer di 1'41\"11 e 1'41\"24; Rudisha non si dichiara sconfitto, pensando di poter compiere l'impresa mancata sempre sul territorio italiano, alla Notturna di Milano. Nella gara viene comunque registrato un record: quello degli 800 m piani categoria allievi, registrato dal diciassettenne etiope Mohammed Aman che batte l'1'44\"08 del keniota Leonard Kirwa Kosencha, fatto qualche mese prima a Lilla. Il tempo rappresenta anche il secondo miglior risultato di sempre al mondo nella categoria juniores, dopo l'1'42\"69 di Abubaker Kaki.\nA Bruxelles si limita a vincere la Diamond League, con 1'43\"96 davanti all'etiope Mohammed Aman (1'44\"29) e al connazionale Asbel Kiprop (1'44\"46), guadagnandosi ancora una volta la prima posizione con 16 punti in totale, davanti ad Asbel Kiprop (8 punti) e ad Alfred Kirwa Yego (5 punti).\nA Milano tuttavia, la gara non va secondo i suoi piani: una pioggia torrenziale allaga la pista, ponendo gi\u00e0 un disincentivo al record mondiale e in pi\u00f9 stavolta Rudisha non riesce a tenere il vantaggio nel finale e si vede sorpassare dal giovanissimo Mohammed Aman che vince in 1'43\"50, appena di 7 centesimi davanti al campione mondiale, che subisce la prima sconfitta dal 2009.\n2012: l'oro olimpico e il nuovo record mondiale.\nCome di consueto, a marzo Rudisha comincia la sua stagione a Melbourne, dove segna un ottimo 1'44\"33, per poi riconfermarsi a Doha due mesi dopo con 1'43\"15. Il grande risultato arriva a New York, dove riesce addirittura a scendere sotto il minuto e 42 secondi, con 1'41\"74, precedendo di oltre 2 secondi il secondo classificato Alfred Kirwa Yego (1'44\"49), battendo sia il record del meeting che il primato stagionale.\nIn un'intervista afferma che a Londra gli piacerebbe sfidare il velocista Usain Bolt nella staffetta 4\u00d7400 metri, sostenendo che: \u00abSarebbe bello veder correre uno contro l'altro due detentori di record mondiali.\u00bb.\nIl 23 giugno ai trials keniani si qualifica per i Giochi olimpici di vincendo in 1'42\"12 in altitudine, secondo miglior risultato stagionale. Il 6 giugno al meeting Areva a Saint-Denis (Francia), manca di mezzo secondo il suo record mondiale con una gara da 1'41\"54, realizzando comunque il miglior risultato stagionale.\nSi presenta cos\u00ec a Londra da favorito, con l'obiettivo di vincere l'unico titolo che gli manca: quello dei Giochi olimpici; le batterie e la semifinale le passa tranquillamente con 1'45\"90 e 1'44\"35, secondo miglior tempo delle semifinali dopo l'1'44\"34 di Mohammed Aman.\nIl 9 agosto vince la finale degli 800 m piani siglando anche il record mondiale con il tempo di 1'40\"91, diventando di fatto il primo atleta a scendere sotto il muro degli 1'41\"00. Il record \u00e8 impreziosito anche dal fatto che Rudisha ha corso due turni nei giorni precedenti e in assenza di lepri (presenti invece ai meeting); nonostante tutto il keniota \u00e8 partito fortissimo, con un passaggio ai 400 m di 49\"28 e ai 600 m di 1'14\"30, per tenere il vantaggio fino alla fine e vincere la sua prima medaglia d'oro olimpica. Era dal 1976 che non veniva battuto un record mondiale su questa distanza in un'Olimpiade, quando Alberto Juantorena a Montr\u00e9al vinse in 1'43\"50.\nOltre al suo record, in gara vengono segnati da tutti gli atleti dei tempi eccezionali, che avrebbero valso l'oro l'anno precedente ai Mondiali (l'ottavo classificato Andrew Osagie chiude in 1'43\"77 quando a Taegu Rudisha vinse con 1'43\"91). Il podio si completa con i giovanissimi Nijel Amos (18 anni), secondo per il Botswana con 1'41\"73, e Timothy Kitum (17 anni), terzo per il Kenya con 1'42\"53 con entrambi che riescono ad andare sotto il precedente primato della categoria juniores appartenente ad Abubaker Kaki (settimo in gara con 1'43\"32) di 1'42\"69. Il podio \u00e8 cos\u00ec il pi\u00f9 giovane della storia, dal 1896 a oggi.\nIl tempo di Nijel Amos eguaglia anche l'ex-primato mondiale di Sebastian Coe (e in seguito anche di Wilson Kipketer) dal 1981 al 1997. In gara si registrano cos\u00ec i primati delle categorie seniores e juniores, 2 record nazionali e 7 primati personali (l'unico che non si migliora \u00e8 Abubaker Kaki che riesce a fare \"solo\" il personale stagionale) con i primi 5 tempi sotto il minuto e 43 secondi (comprendendo anche Duane Solomon e Nick Symmonds con 1'42\"82 e 1'42\"95) e tutti gli otto tempi sotto il minuto e 44 secondi; la gara viene cos\u00ec considerata la pi\u00f9 grande finale di tutti i tempi.\nL'obiettivo di partecipare alla staffetta 4\u00d7400 m viene meno a causa della squalifica della squadra keniota nelle batterie, dovuta a uno scontro tra il corridore keniota Vincent Kiilu e quello sudafricano Ofentse Mogawane, che inciampando non riesce a passare il testimone all'ultimo frazionista Oscar Pistorius. In seguito a questo incidente il team sudafricano non concluder\u00e0 la gara, ma verr\u00e0 comunque ammesso in finale.\nIl 30 agosto si conclude la Diamond League a Zurigo ed anche questa volta Rudisha si pone l'obiettivo del primato mondiale, volendolo portare a 1'40\"50, avvantaggiato dal fatto di non avere nelle gambe i turni delle batterie come ai Giochi olimpici; ma come l'anno precedente la gara viene danneggiata dalla pioggia e ancora una volta Rudisha deve soccombere a Mohammed Aman, il sesto classificato della finale di Londra, che riesce a superarlo nel finale e batterlo con il tempo di 1'42\"53, mentre il campione olimpico deve accontentarsi del secondo posto con 1'42\"81. Questa sconfitta gli coster\u00e0 anche la perdita del circuito: il giovane etiope guadagna 8 punti in pi\u00f9 rispetto a Rudisha che ne prende 4; con un totale di 14 punti riesce a sorpassarlo di 2 e a vincere la Diamond League."}
{"id": "3091555", "revid": "124123", "url": "https://it.wikipedia.org/wiki?curid=3091555", "title": "Rubaut", "text": "Poco si conosce della sua vita. Scambi\u00f2 alcune stanze con Lanfranco Cigala a cui si rivolge chiamandolo \"segne'n\" contrariamente a quest'ultimo che lo chiama \"amics\" o per nome (Rubaut). "}
{"id": "3091563", "revid": "124808", "url": "https://it.wikipedia.org/wiki?curid=3091563", "title": "Professor Layton and the Unwound Future", "text": ""}
{"id": "3091569", "revid": "66387", "url": "https://it.wikipedia.org/wiki?curid=3091569", "title": "Lista delle piramidi egiziane", "text": ""}
{"id": "3091572", "revid": "122449267", "url": "https://it.wikipedia.org/wiki?curid=3091572", "title": "Toroide (magnetismo)", "text": "Un toroide \u00e8 un anello di materiale ferromagnetico in cui \u00e8 avvolto un solenoide (un filo avvolto strettamente a forma di spirale prende il nome di solenoide) e che ha, generalmente, un raggio molto maggiore della sua larghezza. Si trova all'interno degli interruttori differenziali.\nCampo magnetico.\nIn base a considerazioni di simmetria le linee del campo di induzione magnetica formula_1 formano circonferenze concentriche all'interno del toroide. \nSe applichiamo la legge di Amp\u00e8re considerando come linea chiusa una di queste circonferenze concentriche di raggio formula_2 percorsa in senso orario, risulta:\ndove formula_4 \u00e8 la corrente negli avvolgimenti toroidali (positiva) e formula_5 \u00e8 il numero totale di spire. \nRicavando formula_6, si ha:\nDiversamente da quanto avviene nel caso del solenoide, formula_6 non \u00e8 costante sulla sezione del toroide; inoltre, si pu\u00f2 dimostrare che formula_9 per i punti all'esterno di un toroide ideale.\nIl verso del campo magnetico all'interno di un toroide segue la regola della mano destra: chiudendo le dita nel verso della corrente, il pollice indica il verso del campo magnetico."}
{"id": "3091573", "revid": "125105647", "url": "https://it.wikipedia.org/wiki?curid=3091573", "title": "Simona Mariani", "text": "Biografia.\nHa fatto la sua prima apparizione in \"Pane, burro e marmellata\" nel 1977. Tra i suoi ruoli pi\u00f9 importanti si pu\u00f2 ricordare quello di \"Giulietta\", protagonista femminile de \"I fichissimi\" (1981), nel quale ha il ruolo della sorella di Felice (interpretato da Diego Abatantuono), nonch\u00e9 fidanzata di Romeo (interpretato da Jerry Cal\u00e0). Nel 1983 ha recitato a fianco di Adriano Celentano in \"\". Dal 1983 \u00e8 stata valletta a fianco di Raimondo Vianello nella trasmissione televisiva \"Zig Zag\". Successivamente ha continuatoa lavorare come attrice, bench\u00e9 in ruoli minori, anche in varie fiction degli anni Duemila."}
{"id": "3091583", "revid": "74801", "url": "https://it.wikipedia.org/wiki?curid=3091583", "title": "Patricio Araujo", "text": ""}
{"id": "3091585", "revid": "1318658", "url": "https://it.wikipedia.org/wiki?curid=3091585", "title": "Santuario della Madonna dell'Altomare", "text": "Il santuario della Madonna dell'Altomare, \u00e8 un santuario cattolico della citt\u00e0 di Andria (provincia di Barletta-Andria-Trani), situata sulla laura basiliana di .\nStoria.\nIl culto della Madonna dell'Altomare risale circa al 1598, anno in cui si sarebbe verificato un miracolo.\nAlla fine del XVI secolo il luogo dove sorge la chiesa era situato alla periferia della citt\u00e0, all'esterno delle mura cittadine. Qui, una bambina caduta in una cisterna venne ritrovata solo dopo tre giorni di vane ricerche, in piena salute ed asciutta, sorretta da un'immagine della Madonna sopra il livello dell'acqua. La bambina avrebbe quindi raccontato che l'immagine l'avrebbe nutrita e sorretta.\nL'immagine venne denominata Madonna dell'Altomare, per essere stata ritrovata a pelo d'acqua, e fu oggetto di pellegrinaggio in quanto ritenuta miracolosa. Venne costruita la chiesa per ospitare i fedeli in costante aumento, la cui facciata \u00e8 attribuita a Federico Santacroce. L'attuale edificio \u00e8 frutto di un rifacimento eseguito tra il 1875 e il 1877.\nNel 1898 in occasione del terzo centenario del ritrovamento dell'immagine, la popolazione richiese l'incoronamento della Madonna: l'anno seguente assieme alla corona fu aggiunta all'immagine una rosa, una croce ed un libro.\nDescrizione.\nSi conservano alcuni elementi considerati appartenenti alla precedente laura basiliana, tra cui una vasca circolare del diametro di 4,50 m e profonda oltre 1 m, e un affresco in una grotta adiacente che rappresenta un santo vescovo, forse riferibili ad un antico battistero nel quale il rito del battesimo veniva praticato per immersione. Sono inoltre stati rinvenuti tracce di tre pilastri e il pavimento in cocciopesto pertinenti ad un pi\u00f9 antico edificio.\nIl santuario \u00e8 oggi formato da un'unica navata con le pareti in tufo, cos\u00ec come la laura di origine.\nAll'interno del santuario vi si trova la scultura \"La Piet\u00e0 dell'Altomare\" di Luigi Enzo Mattei dichiarata insieme alle sue altre opere \"'Patrimonio per una cultura della pace'\" dall'UNESCO."}
{"id": "3091587", "revid": "262457", "url": "https://it.wikipedia.org/wiki?curid=3091587", "title": "Him\u0101laya", "text": ""}
{"id": "3091589", "revid": "36426", "url": "https://it.wikipedia.org/wiki?curid=3091589", "title": "San Verano tra due angeli e sei storie della sua vita", "text": "San Verano tra due angeli e sei storie della sua vita \u00e8 un dipinto a tempera e oro su tavola (152x97 cm) di un anonimo di scuola pisana, databile al 1270-1275 circa e conservato nella Pinacoteca di Brera a Milano.\nStoria.\nL'opera, dal soggetto cos\u00ec inconsueto, proviene probabilmente dalla pieve di San Verano a Peccioli, vicino a Pisa, dove doveva essere il dossale dell'altare maggiore. Probabilmente immesso sul mercato antiquario all'epoca delle soppressioni napoleoniche, lo ebbe in collezione Alfredo Gerli, che nel 1982 lo don\u00f2 alla pinacoteca milanese. \nRecentemente \u00e8 stata attribuita al Maestro di Castelfiorentino.\nDescrizione e stile.\nL'opera \u00e8 tipica dell'arte duecentesca toscana, sia per formato sia per impostazione iconografica: un santo a tutta figura in atto benedicente al centro e, ai lati, storie della sua vita, in questo caso sormontate da due angeli simmetrici che si affacciano a mezza figura. La figura \u00e8 altamente monumentale, con quei giochi lineari nel panneggio lumeggiato d'oro che, nonostante la raffinatezza, finiscono per appiattire il volume. \nGli episodi vanno letti in senso orizzontale: \nLe scene sono caratterizzate da una certa vivacit\u00e0 narrativa tipica dell'arte bizantina, evidente nelle scene dei miracoli: nella \"Resurrezione\" si vede ad esempio un fanciullo steso a terra e contemporaneamente in piedi a un gesto del vescovo, secondo uno schema eloquente che esplicita l'azione. I fondali sono variati ed eleganti, anche si tratta di spazi astratti, come nelle quinte teatrali, con cui le figure in primo piano non interagiscono mai."}
{"id": "3091591", "revid": "913245", "url": "https://it.wikipedia.org/wiki?curid=3091591", "title": "Gary Kikaya", "text": "All'et\u00e0 di 12 anni si trasferisce con la famiglia a Johannesburg, in Sudafrica, dove il padre \u00e8 stato ambasciatore. Come per la maggior parte dei giovani sudafricani si \u00e8 avvicinato allo sport con rugby e calcio.\nCarriera scolastica.\nHa frequentato la Queens High School di Johannesburg, dove ha militato come atleta nella categoria senior nel 1999 dopo aver visto la Coppa del Mondo disputata l'anno precedente a Johannesburg.\nDopo aver vinto una borsa di studio della Rand Afrikaans University (RAU), conosciuta adesso come Universit\u00e0 di Johannesburg (UJ), \u00e8 passato successivamente all'Universit\u00e0 del Tennessee, dove si \u00e8 laureato in sociologia.\nFamiglia.\nGary \u00e8 il figlio dell'ambasciatore Kikaya bin Karubi, precedentemente Ministro dell'Informazione e Assistente Speciale del Presidente Joseph Kabila. Kikaya attualmente vive e lavora a Raleigh (Carolina del Nord)."}
{"id": "3091593", "revid": "1632387", "url": "https://it.wikipedia.org/wiki?curid=3091593", "title": "Hypocrisy (album)", "text": "Hypocrisy \u00e8 il sesto album di studio dell'omonimo gruppo melodic death metal svedese Hypocrisy, pubblicato il 22 giugno 1999 da Nuclear Blast."}
{"id": "3091594", "revid": "1305887", "url": "https://it.wikipedia.org/wiki?curid=3091594", "title": "Soul Eater Evans", "text": ", chiamato anche o pi\u00f9 comunemente soltanto , \u00e8 il protagonista della serie anime e manga \"Soul Eater\" di Atsushi Ohkubo. \u00c8 l'arma demoniaca di tipo falce utilizzata da Maka Albarn, sua partner con la quale condivide la casa.\nIl personaggio.\nAspetto.\nIn forma umana, Soul ha i capelli bianchi, gli occhi rossi e denti a punta, aspetto che lo fa somigliare ad un albino. Nel corso della serie animata Soul indossa tre differenti tipi di fasce per capelli: nella prima parte della storia una fascia beige con adesivi e spille, successivamente un cerchietto nero e, in solo un episodio, un cerchietto bianco. Non ama apparire molto elegante, anche se in realt\u00e0, quando appare nel suo inconscio, indossa sempre abiti molto formali, dimostrando di tenere comunque al proprio aspetto, poich\u00e9 un minimo errore lo renderebbe terribilmente \"poco fico\".\nIn forma di arma assume l'aspetto di una falce, la cui lama \u00e8 divisa in due parti da una linea a zig-zag, che riprende il disegno dei denti, ed ha due colori: rosso e nero. I due colori sembrano essere i veri e propri colori di Soul, perch\u00e9 anche gli abiti eleganti che indossa nella sua mente e lo stesso aspetto della stanza del pianoforte, dove si svolgono le scene ambientate nella sua mente, sono neri e rossi. All'estremit\u00e0, dove la lama \u00e8 adiacente al manico, c'\u00e8 un occhio che varia espressione a seconda di come quella di Soul sia in realt\u00e0.\nQuando Maka attiva l'Eco dell'Anima (chiamato Risonanza dell'Anima nella versione originale dell'anime) l'aspetto di Soul cambia a seconda della tecnica usata dalla sua maestra: con la Majogari (Cacciastreghe) la lama si prolunga anche dall'altra parte del manico, ingigantendosi. L'occhio cambia leggermente e si ingrandisce, sulla falce spunta una specie di bocca e Soul risplende interamente di un bagliore azzurrognolo. Quando Maka attiva la Majingari (Cacciademoni) Soul assume invece un aspetto simile ad un'alabarda: spunta sempre una doppia punta dall'altro lato della lama ma stavolta \u00e8 molto pi\u00f9 piccola, mentre si ingrandisce a dismisura la lama originale. Oltre a ci\u00f2, Soul splende di luce biancastra e il suo occhio \u00e8 caratterizzato dalla comparsa di un simbolo che lo attraversa.\nCon la Kishingari (Cacciakishin), infine, Soul si trasforma radicalmente: le sue dimensioni diventano enormi e il suo aspetto impressionante, mentre dalla sua lama fuoriescono molteplici altre lame, di luce splendente multicolore. Questa pu\u00f2 essere considerata la forma definitiva di Soul nell'anime, oltre che una delle tecniche pi\u00f9 potenti in assoluto, utilizzata solamente durante lo scontro con il primo Kishin Ashura.\nVizi o fissazioni.\nCome altri personaggi di \"Soul Eater\", anche Soul ha una fissazione: quella di essere \"fico\". Infatti, ogni cosa che lo circonda e che lo riguarda deve essere \"fica\" per non farlo arrabbiare. Odia tutto quello che gli fa ottenere l'esatto contrario di ci\u00f2 che vuole. Tuttavia, nel manga si vede chiaramente che \u00e8 il suo unico vizio: \u00e8 l'unico che non si fa scoraggiare da nessuno dei vizi. Invidia, lussuria, accidia, ira, superbia e avarizia non gli hanno fatto neanche il solletico. Un suo aspetto molto marcato \u00e8 il fatto che lui sia, in qualche modo, \"dipendente\" da un piccolo diavoletto rosso che abita la sua mente e che rappresenta la sua follia. Questo nel manga lo spinge pi\u00f9 volte ad usare il sangue nero.\nFerite e cicatrici.\nSoul ci dimostra pi\u00f9 volte di essere un \"gentleman\" molto coraggioso: pi\u00f9 volte \u00e8 infatti stato ferito per proteggere la sua meister. La ferita pi\u00f9 importante \u00e8 comunque quella inflittagli da Crona, presente sia nell'anime che nel manga: una lunga cicatrice lungo tutto il busto, che gli ha segnato dalla spalla sinistra sino al fianco.\nRapporto con Maka.\nSoul ha un rapporto \"speciale\" con la propria maestra, e questo rapporto sembra andare oltre l'amicizia. Le cicatrici che si \u00e8 procurato erano quasi d'obbligo in quanto la sua arma. Nonostante i caratteri diametralmente opposti, durante le battaglie lascia emergere il suo lato pi\u00f9 umile e le ripete continuamente che la salverebbe, anche a costo della vita, come d'altronde le altre armi per i propri maestri.\nDifferenze tra manga e anime.\nSoul \u00e8 forse colui che pi\u00f9 \u00e8 stato modificato dal personaggio originale.\nInfatti, mentre nell'anime \u00e8 assolutamente ignota la sua \"condizione familiare ed economica\", nel manga viene sottolineata pi\u00f9 volte la sua provenienza da una famiglia molto ricca. Tuttavia, non viveva in sintonia con i propri familiari: nel manga si viene infatti a conoscenza di un certo Wes Evans, fratello maggiore di Soul, e si nota come Wes non perdesse mai l'occasione di oscurarlo, cercando di mettergli sempre i bastoni tra le ruote, ma in maniera \"elegante\". Infatti, i due Evans erano entrambi grandi musicisti, anche se Wes era tenuto pi\u00f9 in considerazione: Soul suonava il piano, mentre Wes suonava il violino.\nStoria.\nInizio.\nSoul appare per la prima volta con Maka Albarn nel capitolo 0a del manga. In \"Soul Eater\", lo scopo principale di ogni arma magica \u00e8 quello di conquistare 99 anime umane e un'anima di strega per passare al livello successivo e diventare \"Falce della Morte\" (\"Death Schyte\"). Soul e la sua maestra d'armi erano ad un passo da conquistare questo glorioso podio, e in questa occasione incontrano una ragazza che ha tutti i presupposti per essere una vera strega: Blair. Cos\u00ec, Soul e Maka la uccidono senza alcun riguardo, senza sapere che, in realt\u00e0, la dolce Blair non era niente meno che una gatta dai poteri magici, trasformata in umana, e che l'anima di uovo di Kishin era solo una delle sette vite della gattina.\nInfatti, Soul si era accorto che qualcosa non andava per il verso giusto: una volta ingerita quella che avrebbe dovuto essere la centesima anima, non era successo niente di particolare, e la trasformazione in Falce della Morte non aveva avuto inizio.\nAssieme a Black Star e a Tsubaki Nakatsukasa devono successivamente affrontare un corso di recupero, poich\u00e9 entrambe le coppie si ritrovano senza anime accumulate. I quattro studenti devono sconfiggere il professor Sid, intenzionato a rendere gli studenti degli zombie come lui, e il dottor Franken Stein, colui che ha ridotto a zombie Sid. I quattro sconfiggono Sid ma sono in seria difficolt\u00e0 con Stein, che alla fine del combattimento da lui dominato rivela loro che era tutta una messinscena.\nSuccessivamente Soul combatte in coppia con Black Star contro il figlio del Sommo Shinigami, Death the Kid, durante il primo giorno di scuola di questi, venendo sconfitto.\nL'incontro con Crona e il Sangue Nero.\nMaka e Soul si recano a Firenze per una missione extra-scolastica, nella quale devono sconfiggere Sanson J. Tuttavia Maka si accorge della presenza di un misterioso maestro d'armi in Santa Maria Novella che ha ucciso un gruppo di teppisti e fatto assorbire alla sua arma le loro anime umane.\nIntenzionata a fermare le sue azioni, Maka si reca nella basilica con Soul e scoprono che tale maestro si chiama Crona e maneggia la spada demoniaca Ragnarok (per questo \u00e8 considerato \"spadaccino demoniaco\"), che ha reso il sangue del suo maestro nero. Crona \u00e8 in realt\u00e0 manovrato dalla strega Medusa, che sta compiendo degli esperimenti sul Sangue Nero.\nMaka e Soul tentano di sconfiggere Crona, ma alla fine, per proteggere la propria maestra d'armi che non riusciva pi\u00f9 a capire cosa fare, la falce rimane gravemente ferita nello scontro. Stein e il padre di Maka, Spirit Albarn, giungono sul posto e sconfiggono Crona, che per\u00f2 viene messo al sicuro da Medusa. Soul viene ricoverato nell'infermeria della Shibusen: si salva, ma nello scontro \u00e8 rimasto infetto dal sangue nero e si forma una grossa cicatrice sul petto.\nQuesto fatto rende i due studenti oggetto di studio della strega Medusa, la quale pianifica uno scontro tra Free, il licantropo immortale da lei liberato tramite la strega Elka Frog, e Maka con Soul.\nDopo tali avvenimenti, sia Maka che Soul partecipano al Super Esame Scritto, che Maka supera con il massimo del punteggio.\nLa battaglia contro Medusa e il risveglio di Ashura.\nSoul partecipa con Maka alla festa per l'anniversario della fondazione della Shibusen. Durante la festa Medusa con i suoi alleati si introduce nella scuola intenzionata a risvegliare il primo Kishin, Ashura, rinchiuso nei sotterranei della scuola. Con un incantesimo di Free, Shinigami e tutti i maestri d'armi ed insegnanti rimangono intrappolati per circa mezz'ora. Tutti tranne i protagonisti, Stein e Spirit, i quali grazie a Sid riescono a raggiungere i sotterranei prima della magia. Nei sotterranei Maka affronta con Soul nuovamente il maestro d'armi Crona. Stavolta, con l'aiuto del Sangue Nero e della sua lunghezza d'onda anti-demone, la studentessa riesce a capire lo stato d'animo di Crona e a farlo uscire dalla sua tristezza. Successivamente tenta di fermare il Kishin ed impedirgli la fuga, ma non ci riesce.\nIl risveglio dell'Aracnophobia.\nDopo che Crona \u00e8 stato accettato come studente della Shibusen, Soul e Maka partono con lei per la Repubblica Ceca per fermare un Golem impazzito a causa dell'onda di follia del Kishin. In realt\u00e0 \u00e8 tutta una trappola: infatti tale onda ha fatto risvegliare uno dei pi\u00f9 forti e antichi nemici di Shinigami, la strega Arachne. Un'arma fedele servitrice di Archne e manipolatrice di Golem, Giriko, capace di mutare in motosega, combatte con gli studenti della Shibusen. La battaglia \u00e8 dura e persino il Sangue Nero fatica a sopportare i colpi dell'arma motosega. Giunge cos\u00ec su ordine di Shinigami, la falce della morte Justin Law, che salva i ragazzi. La strega Arachne e Giriko si ritirano verso il Castello di Baba Yaga.\nLa battaglia per il Brew.\nNella battaglia contro l'Arachnofobia per recuperare il Brew, Soul e Maka si ritrovano con Death the Kid, Patricia \"Patty\" Thompson ed Elizabeth \"Liz\" Thompson nel Campo Magnetico, per recuperare Franken Stein e la professoressa Marie Mjolnir, la sua partner. Dopodich\u00e9, una volta incontrati e fatti ritornati indietro i due, hanno provato a recuperare l'artefatto demoniaco di Eibon, venendo ostacolati da Mosquito. Dopo una lunga lotta nella quale i ragazzi utilizzano a fondo le loro doti con la risonanza a catena, Mosquito riesce a fuggire e il gruppo fallisce la missione.\nDopo la guerra per il Brew (nell'anime).\nAlla fine, Maka, Soul e gli altri combattono contro Ahsura, il primo Kishin.\nAshura \u00e8 troppo potente e riesce a mettere al tappeto tutti, persino Maka e Soul; tuttavia, Maka si alza in piedi e combatte sola contro il Kishin.\nDopo la guerra per il Brew (nel manga).\nInfine, Maka e Soul sconfiggono Arachne e acquistano, cos\u00ec, l'ultima anima per completare la procedura per divenire Falce della Morte."}
{"id": "3091595", "revid": "105772177", "url": "https://it.wikipedia.org/wiki?curid=3091595", "title": "Giovan Battista Passeri", "text": "Biografia.\nNasce a Farnese il 10 novembre 1694 dal medico condotto pesarese Domenico Passeri e da Anna Maria Evangelisti. Prima segue il padre ad Orvieto, il quale viene trasferito come primario all'Ospedale. Poi nel 1707 si trasferiscono a Roma dove Giovan Battista inizia i suoi studi di giurisprudenza, seguito dal padre gesuita Giulio Vitelleschi e da Gianvincenzo Gravina.\nNel 1726, a Todi inizia la pubblicazione di opere archeologiche. Susseguentemente si trasferisce a Pesaro, dove esercita l'attivit\u00e0 d'avvocato, ma si occupa soprattutto di discipline umanistiche, di filologia e in particolare di archeologia e di civilt\u00e0 etrusca.\nDiviene membro di alcune delle pi\u00f9 importanti accademie italiane (l'Arcadia, la Crusca di Firenze e tante altre) ed europee (Olimutz e Londra), inoltre viene nominato archeologo dei possedimenti del granduca di Toscana. Papa Clemente XIV lo investe di diverse onorificenze.\nDopo la morte della moglie decide di percorrere la vita religiosa prendendo gli ordini da sacerdote, e successivamente viene eletto Vicario Generale dal Vescovo di Pesaro.\nMuore il 4 febbraio 1780, cadendo nel burrone adiacente ad una sua villa nei pressi di Pesaro."}
{"id": "3091596", "revid": "729019", "url": "https://it.wikipedia.org/wiki?curid=3091596", "title": "Centrale nucleare di Belene", "text": "Il sito nucleare di Belene (in bulgaro \u0410\u0415\u0426 \u0411\u0435\u043b\u0435\u043d\u0435) avrebbe dovuto ospitare una centrale con 2 reattori VVER1000 da 1060 MWe lordi per un totale di 1906 MWe netti.\nDopo un lungo travaglio finanziario ed istituzionale, si \u00e8 poi deciso di abbandonare il progetto di questa centrale per concentrarsi unicamente su Kozloduj 7, installandovi uno dei due reattori originariamente preposti a questo impianto."}
{"id": "3091603", "revid": "709565", "url": "https://it.wikipedia.org/wiki?curid=3091603", "title": "Madonna col Bambino (Ambrogio Lorenzetti Brera)", "text": "La Madonna col Bambino \u00e8 un dipinto a tempera e oro su tavola (85x57 cm) di Ambrogio Lorenzetti, databile al 1320-1330 circa (pur con qualche incertezza) e conservato nella Pinacoteca di Brera a Milano.\nStoria.\nProbabilmente il dipinto era l'elemento centrale di un polittico, come nelle opere coeve di Duccio di Buoninsegna e dello stesso Ambrogio.\nNon si hanno notizie della tavola prima della fine dell'Ottocento, quando la signora Helbig l'acquist\u00f2 dal mercato senese per la propria collezione. Tra il 1926 e il 1930 la tavola fu acquistata dal collezionista Guido Cagnola e da questi donata alla Pinacoteca Brera nel 1947. L'opera \u00e8 oggi in un cattivo stato di conservazione, dovuto anche a una cattiva pulitura eseguita in antico.\nL'opera non \u00e8 firmata, n\u00e9 datata dall'artista. L'attribuzione ad Ambrogio Lorenzetti \u00e8 stata proposta per la prima volta da Guido Cagnola nel 1908 su basi puramente stilistiche e da allora generalmente accettata da tutta la critica. Pi\u00f9 dibattuta \u00e8 stata la data dell'opera, con un pendolo attributivo che va da prima del 1319 al 1345. Anche recentemente Michel Laclotte si \u00e8 espresso a favore di una datazione anteriore alla Madonna col Bambino di Vico l'Abate e quindi precedente al 1319. L'opera \u00e8 collocata addirittura tra il 1340 e 1345 da altri. Pur con queste incertezze la maggior parte degli esperti colloca oggi l'opera ai primi anni venti del 1300 (1320-1327). A favore di questa ipotesi depone il manto della \"Madonna\", inusualmente chiaro e con decorazioni geometrico-floreali (generalmente \u00e8 blu scuro), soluzione usata dagli artisti di scuola senese solo intorno al 1320-1325 (ad esempio nel \"polittico\" della chiesa di Santa Maria della Pieve ad Arezzo di Pietro Lorenzetti e la \"Madonna col Bambino e dedicante\" del Philadelphia Museum of Art, sempre di Pietro Lorenzetti). Anche il panneggio poco volumetrico e la postura rigida della \"Madonna\" danno credito ad una datazione di questo tipo, nonch\u00e9 l'irrequietezza del piedino e della mano del bambino, vicina alla Madonna di Vico l'Abate del 1319.\nDescrizione e stile.\nMaria, vestita di un ricco panneggio in broccato, tiene dolcemente tra le mani il Bambino, che \u00e8 fasciato strettamente in un panno bicolore, da cui sporgono, oltre alla testa, una manina e i due piedini, vivacemente sgambettanti, tratti dall'osservazione dal vivo dei bambini. Il tipo di manto, raro nella pittura senese del tempo, mostra la mano di un grande maestro che rifiutava la semplificazione convenzionale di applicare un motivo indipendentemente dalle pieghe dal panneggio: il motivo vegetale della decorazione infatti si deforma a seconda dell'andamento della stoffa, come \u00e8 ben evidente sul velo che copre la testa. L'acconciatura di Maria mostra una treccia raccolta attorno al capo, come usava tra le nobildonne dell'epoca. \nLa fisionomia del Bambino \u00e8 vicinissima a quella della \"Madonna di Vico l'Abate\", opera giovanile dalla forte monumentalit\u00e0 scultorea: in questa tavola di poco successiva si nota gi\u00e0 un adattamento dei modi dell'artista a schemi pi\u00f9 aggraziati, con figure pi\u00f9 allungate e dettagli pi\u00f9 morbidi, come le affusolate mani di Maria. Si tratta quindi di una via di mezzo tra quella prima opera e il successivo \"Trittico di San Procolo\" agli Uffizi."}
{"id": "3091604", "revid": "767487", "url": "https://it.wikipedia.org/wiki?curid=3091604", "title": "Teenage Bottlerocket", "text": "I Teenage Bottlerocket sono un gruppo musicale statunitense con membri di Laramie e Newcastle, formatosi nel 2001 e attualmente in pausa.\nLa band \u00e8 stata formata dai fratelli gemelli Brandon e Ray Carlisle, a seguito dello scioglimento delle loro band precedente, i Homeless Wonders, nel 2000.\nStoria del gruppo.\nOriginariamente composto da Ray (basso e voce), Brandon (batteria), e Zach Doe (chitarra), il gruppo pubblic\u00f2 il loro EP di debutto \"A Bomb\", nel 2002. Poco dopo Doe torn\u00f2 a Chicago, lasciando i due gemelli senza un chitarrista fino a trovare all'University of Wyoming Music Majo, Joel Pattinson. Nel 2003 incisero il loro primo album \"Another Way\", pubblicato anche su One Legged Pup. La pubblicazione \u00e8 avvenuta solo in vinile, nella notte di Halloween 2003. La band continua a suonare e promuovere in numerosi locali. La band intende intraprende un breve tour estivo del Midwest nel 2004, ma Pattinson non \u00e8 potuto partire a causa dei suoi obblighi verso l'orchestra dell'Universit\u00e0. I gemelli Carlisles chiamano il loro vecchio amico Kody Templeman a suonare la chitarra durante il tour, per poi farlo entrare stabilmente nella formazione.\nTra la fine del 2004 e il 2005 la band registra un nuovo album, \"Total\", con la nuova casa discografica Red Scare. Dopo aver inciso \"Total\", suonano con Methadones, Chixdiggit, e The Mr. T Experience. Durante l'inverno 2005/2006 hanno intraprendono il loro tour europeo per le vacanze. Nell'estate del 2006 i Bottlerocket intraprendono un altro tour nazionale.\nIl 28 dicembre 2007 la band ha girato un videoclip per la canzone \"In the Basement\", dall'album \"Warning Device\", pubblicato dalla Red Scare Records.\nIl 10 febbraio 2009 i Teenage Bottlerocket firmano per la Fat Wreck Chords. Il loro primo album per l'etichetta, intitolato \"They Came from the Shadows\", \u00e8 stato pubblicato il 15 settembre 2009. Da questo album \u00e8 stato estratto il singolo \"Skate or Die\", per il quale \u00e8 stato girato un video ufficiale. Negli anni successivi vengono pubblicati altri due album, \"Freak Out!\" (2012) e \"Tales from Wyoming\" (2015).\nIl 7 novembre 2015 arriva la notizia della morte, dopo tre giorni di coma, del batterista e cofondatore della band Brandon Carlisle."}
{"id": "3091605", "revid": "31886", "url": "https://it.wikipedia.org/wiki?curid=3091605", "title": "Gustaf Kossinna", "text": "Insieme a Carl Schuchhardt fu il pi\u00f9 influente studioso tedesco di preistoria del suo tempo ed \u00e8 stato il creatore delle tecniche di \"Siedlungsarchaologie\" o \"archeologia dell'insediamento\" . Le sue teorie nazionaliste sulle origini dei popoli germanici influenzarono alcuni aspetti dell'ideologia nazista, tuttavia fu respinto come storico ufficiale del partito.\nBiografia.\nKossinna era un masuro germanizzato. Nacque a Tilsit (Prussia Orientale) nel Regno di Prussia. Suo padre era un insegnante di scuola secondaria superiore. Da bambino impar\u00f2 a suonare il pianoforte e il latino.\nSuccessivamente intraprese gli studi universitari iscrivendosi in diverse universit\u00e0 tedesche, studi\u00f2 filologia classica e germanica a Gottinga, Lipsia, Berlino e Strasburgo. Fu molto influenzato da K. Muellenhoff, che lo incoraggi\u00f2 nella ricerca delle origini delle lingue indoeuropee e della cultura germanica. Consegu\u00ec il dottorato a Strasburgo nel 1887, in materia di documentazione della lingua francone. Fra il 1888 e il 1892 lavor\u00f2 come bibliotecario.\nKossinna aveva dedicato i suoi primi studi all'origine ed alla preistoria del popolo germanico. Individu\u00f2 l'\"insediamento ancestrale\" dei Germani nella zona che abbraccia il nord della Germania ed il sud della Scandinavia. Nel 1896 rese pubbliche le sue teorie nella conferenza organizzata da lui stesso e intitolata: \"\"Le origini preistoriche dei Teutoni in Germania\". Nel 1902 venne nominato professore di archeologia presso l'Universit\u00e0 di Berlino. Nello stesso anno individu\u00f2 la patria ancestrale dei proto-Indoeuropei che secondo la sua ipotesi era da ricercare nel territorio dove nell'Eneolitico si estendeva la Cultura della ceramica cordata; fu lui a proporre lo Schleswig-Holstein e le aree circostanti come Urheimat delle lingue indoeuropee, precisamente quella che era anche la patria ancestrale degli antichi Germani. La sua tesi rimase in auge per parecchi decenni, soprattutto all'interno del mondo accademico tedesco dove divenne una specie di dogma raramente contraddetta.\nIn seguito pubblic\u00f2 molti libri sulle origini dei popoli Germanici e fond\u00f2 la \"Societ\u00e0 tedesca di Preistoria\" per promuovere l'interesse e la ricerca in materia. Egli divenne l'archeologo di lingua tedesca pi\u00f9 famoso del mondo anche per l'uso che fece dell'archeologia per giustificare l'espansionismo tedesco.\nCultura materiale ed etnia.\nGustaf Kossinna svilupp\u00f2 la teoria secondo la quale il territorio regionale di un'etnia pu\u00f2 essere definito dalla cultura materiale ritrovata nel sito archeologico. Egli scrisse che le \"aree archeologiche-culturali corrispondono indiscutibilmente con le aree di un particolare popolo o trib\u00f9\"\". Questa affermazione \u00e8 nota come \"Legge di Kossinna\" (Lex Kossinna) e costituisce la base del suo metodo denominato \"Archeologia dell'insediamento\". A proposito dell'Archeologia di insediamento moderna Kossinna sottolinea, nelle parole di Stefan Arvidsson, che \"un insieme unificato di reperti archeologici, una cultura, era il segno di una etnia unificata\". Le idee di Kossinna quindi possono essere considerate strettamente legate alla ideologia tedesca detta \"Movimento v\u00f6lkisch\", egli giunse all'estremo di considerare ciascun cambiamento culturale verificatosi in un territorio come il risultato della migrazione di un nuovo popolo (\"\"tutto \u00e8 migrazione\"\")."}
{"id": "3091606", "revid": "122488682", "url": "https://it.wikipedia.org/wiki?curid=3091606", "title": "Contrada San Bartolomeo", "text": "La contrada San Bartolomeo \u00e8 una delle dieci contrade della citt\u00e0 marchigiana di Fermo.\nStoria.\nLa contrada sorge nei pressi dell'omonima chiesa che le d\u00e0 il nome, ed \u00e8 tagliata oggi dalla via che prende il nome di Corso. La contrada ebbe dal XIII secolo un aumento della popolazione dovuto ai flussi migratori di genti straniere che popolarono la citt\u00e0. Proprio i flussi dei mercanti stranieri resero la borgata un isolato di borghesia benestante e centro di quelle attivit\u00e0 che dovevano essere svolte lontano dal centro cittadino (pescaria, beccaria, conce nonch\u00e9 tintori). Importanti erano infine gli orti, che erano punto di contatto tra le case e tra le genti.\nConfini.\nEst: Dalla casa del signor Savino Ottavini contigua alle ripe del Girone, passando per la via delle Botteghe si termina nell'angolo della chiesa di Sant'Anna presso le mura Castellane.\nSud: Sempre dalla casa del signor Ottavini si prosegue per il muro del seminario sino ad arrivare al punto che dalla porta maggiore della chiesa metropolitana porta al locale della vecchia chiesa di Ogni Santi terminando all'imboccatura del vicolo posto tra l'ospizio dei padri cappuccini e le propriet\u00e0 del signor Perozzi.\nOvest: Parte dal vicolo sopraccitato fino ad arrivare alla grande strada fino agli orti dei marchesi Passari con il vicolo stesso che termina nella porta di Sant'Antonio detta anche del Crocifisso.\nNord: Dalla porta sant'Antonio fino all'angolo della chiesa di Sant'Anna.\nAltre attivit\u00e0.\nLa contrada oltre che nelle rievocazioni storiche \u00e8 impegnata nella vita cittadina durante l'anno. Si occupa dell'organizzazione della festa del suo patrono, il 24 agosto e dell'organizzazione del Presepe vivente da quest'anno di concerto con le altre contrade firmane ."}
{"id": "3091608", "revid": "116778332", "url": "https://it.wikipedia.org/wiki?curid=3091608", "title": "Geraldo d'Aurillac", "text": "Era figlio di Geraldo, di origine merovingia, signore d'Aurillac, che fu ugualmente canonizzato, e di Adeltrude. Sant'Aredio di Limoges era uno dei suoi antenati.\nFond\u00f2 l'abbazia di Aurillac e la sua vita fu narrata da Oddone di Cluny, che ne fece il modello cavalleresco del signore cristiano che pone la sua forza e le sue ricchezze al servizio della giustizia e degli umili.\nBiografia.\nGeraldo, che come il padre portava il titolo di conte, nonostante Aurillac non fosse una contea, era destinato a condurre una vita di signore, conformemente al proprio rango. Gli fu dunque insegnato l'uso delle armi, la cavalleria e la falconeria. Alto, agile e di bell'aspetto, era cagionevole di salute e gli fu insegnato anche il canto, la grammatica e le Sacre scritture, nonch\u00e9 il diritto romano. Egli stupiva i preti che erano ospiti di tavola dei suoi genitori per l'importanza delle sue cognizioni.\nAlla morte dei genitori egli si ritrov\u00f2 a capo di una signoria considerevole, che si estendeva nel Rouergue, ed esercitava tutte le funzioni di un signore: egli teneva udienza, rifiutandosi di delegare completamente la funzione giudiziaria ai suoi funzionari, avendo fatto sapere a tutti che chiunque avrebbe potuto appellarsi a lui per richieste e lamentele. Egli assicurava la sua protezione agli abitanti delle sue terre ponendosi egli stesso alla testa delle milizie destinate a reprimere il banditismo proveniente dai territori vicini. Impegnandosi a vivere secondo il Vangelo, liber\u00f2 i servi donando loro la propriet\u00e0 delle terre, accogliendo i poveri alla sua tavola, sforzandosi di limitare la violenza delle guerre rimettendosi al giudizio di Dio.\nNon volle mai sposarsi e nascondeva la sua tonsura sotto una parrucca che indicava la sua qualit\u00e0 e che non lasciava mai: in effetti i signori portavano capelli lunghi, essendo la tonsura un segno di servit\u00f9. \nUna sera, durante una cavalcata nella Ch\u00e2taigneraie, fu ospitato da un contadino di modeste condizioni e fu ammirato dalla bellezza di sua figlia, che egli vide seduta alla luce del camino. Il cronista dice che ne fosse tentato ma che non soccombette e che molti mesi dopo ritorn\u00f2 per chiedere al padre della fanciulla il permesso di fornirle una dote.\nGeraldo fond\u00f2 verso l'885 l'abbazia di Aurillac alla quale don\u00f2 per testamento tutti i suoi domini. Egli aveva scelto la regola di San Benedetto, riformata a quell'epoca da san Benedetto d'Aniane.\nAvendo rifiutato l'offerta del duca di Aquitania Guglielmo il Pio, che gli aveva proposto di porre l'abbazia da lui fondata sotto la sua protezione, Geraldo aveva voluto rendere la sua fondazione autonoma dalle gerarchie feudali ed ecclesiastiche: egli la pose cos\u00ec sotto la protezione diretta del Papa e del re, che gli accordarono un diploma d'immunit\u00e0. \n\u00c8 per questo motivo che l'abate d'Aurillac indossava la mitra, portava il bastone pastorale e poteva fregiarsi del titolo di conte.\nAlla fine della sua vita Geraldo divenne cieco, soffrendo nel riscontrare che la costruzione della sua fondazione andava a rilento (la nuova chiesa era stata mal costruita e dovette essere ricostruita) e che lo zelo dei monaci ch'egli aveva chiamato da Vabres si attenuava.\nCulto.\nGeraldo fu acclamato dal popolo come santo e fu uno dei primi esempi di santi canonizzati senza aver subito il martirio od essere entrato in un ordine religioso.\nAlla richiesta del vescovo di Limoges, Turpino, la sua vita fu descritta da Oddone di Cluny, che fu anche abate di Aurillac. Egli fece di Geraldo il ritratto di un uomo ricco e potente che, senza rinunciare alle sue funzioni, pose la sua forza e le sue ricchezze al servizio dei deboli e dei poveri. Senza dubbio fu il primo modello di cavaliere cristiano.\n\u00c8 nell'Abbazia di Aurillac, fondata da Geraldo, che il giovane Gerberto d'Aurillac fu educato ed iniziato alla vita monastica. Sapientissimo, divenne papa con il nome di Silvestro II.\nIn effetti l'abbazia d'Aurillac era dotata di uno \"scriptorium\" ove si insegnavano le discipline del Trivio e del Quadrivio (soprattutto la grammatica, la retorica ed il Quadrivio). Essa rimase costantemente in contatto con la Catalogna, focolaio intellettuale di primo piano, ove erano conservate numerose copie di opere antiche come quelle di Isidoro di Siviglia e di Severino Boezio.\nSan Geraldo viene ricordato il 13 ottobre."}
{"id": "3091609", "revid": "288300", "url": "https://it.wikipedia.org/wiki?curid=3091609", "title": "Udinese Calcio nelle coppe europee", "text": ""}
{"id": "3091610", "revid": "1318658", "url": "https://it.wikipedia.org/wiki?curid=3091610", "title": "Lucy Hayes", "text": "Biografia.\nNata a Chillicothe nell'Ohio, da James Webb, un fisico, e Maria Cook-Webb, Lucy rimase orfana di padre durante l'infanzia ed insieme alla madre si trasfer\u00ec a Delaware, dove nel 1847, incontr\u00f2 Rutherford B. Hayes. Nello stesso anno Lucy Webb si iscrisse al Wesleyan Women's College (attualmente Ohio Wesleyan University) diventando la prima first lady ad ottenere una laurea. Rutheford Hayes spos\u00f2 Lucy Webb il 30 dicembre 1852, quando la donna aveva ventuno anni. La coppia ebbe sette figli: Sardis \u201cBirchard Austin\u201d Birchard Hayes (1853-1926), James Webb Cook Hayes (1856-1934), Rutherford Platt Hayes (1858-1931), Joseph Thompson Hayes (1861-1863), George Crook Hayes (1864-1866), Frances \u201cFanny\u201d Hayes-Smith (1867-1950), Scott Russell Hayes (1871-1923) e Manning Force Hayes (1873-1874).\nLucy Hayes divenne first lady nel 1877. Divenne famosa con il soprannome di \"Lemonade Lucy\" (Lucy limonata), per aver abolito gli alcolici da qualunque evento che si tenne alla Casa Bianca (ad eccezione della visita di Aleksej Aleksandrovi\u010d Romanov, durante la quale fu servito del vino). Devota metodista, Lucy Hayes conduceva i canti degli inni sacri durante le funzioni della domenica. Nel 1881, alla fine del mandato di Hayes, Lucy ed il marito si ritirano a Spiegel Grove a Fremont nell'Ohio, dove la donna mor\u00ec di ictus il 25 giugno 1889. In occasione della sua morte, le bandiere in tutti gli Stati Uniti furono tenute a mezz'asta in suo onore."}
{"id": "3091612", "revid": "1910402", "url": "https://it.wikipedia.org/wiki?curid=3091612", "title": "Yeah (Pitura Freska)", "text": "Yeah \u00e8 il quarto album in studio dei Pitura Freska, pubblicato nel 1995.\nDescrizione.\nLa copertina dell'album rappresenta un pacchetto di sigarette: per questo i Pitura Freska finirono sotto accusa per violazione della legge che proibisce di pubblicizzare le sigarette; accusa tanto pi\u00f9 giustificata da canzoni come \"Olanda\", che chiedono la legalizzazione delle droghe leggere."}
{"id": "3091618", "revid": "709565", "url": "https://it.wikipedia.org/wiki?curid=3091618", "title": "Cristo in trono adorato da angeli", "text": "Cristo in trono adorato da angeli \u00e8 un dipinto a tempera e oro su tavola (152,3x68,5 cm) di Giovanni da Milano, databile al 1371 circa e conservato nella Pinacoteca di Brera a Milano.\nStoria.\nL'opera si trovava sul mercato antiquario inglese, dove venne acquistata il milanese Carlo Fossetti. Passata poi ad Alessandro Contini Bonacossi nel 1940, venne ceduta nel 1970 al museo milanese.\nLa destinazione originale del dipinto \u00e8 sconosciuta, ma ipotesi recenti hanno ricostruito un polittico per il monastero di Santa Maria degli Angeli a Firenze eseguito vero il 1371, di cui farebbero parte anche altre tre tavole: una alla Galleria Sabauda di Torino, una alla National Gallery di Londra e una nella Collezione Bacri di Parigi.\nDescrizione e stile.\nCristo, su un trono del quale si vedono solo i grandini della base e due intagli leonini alle estremit\u00e0 dei braccioli, sta seduto in posizione benedicente con in mano il libro della Sacra Scrittura aperto (\"Ego sum alpha et o[mega]...\"). Si tratta dell'iconografia del \"Rex iustitiae\", cio\u00e8 di Ges\u00f9 come re e giudice nell'Apocalisse. La sua figura \u00e8 monumentale, con il panneggio del manto blu che ne esalta la plasticit\u00e0, quasi dilatandola, secondo la lezione di Giotto. Egli \u00e8 circondato dall'abbagliante fondo oro, che ne simboleggia la gloria. Il suo sguardo non cerca direttamente lo spettatore ma diverge leggermente verso destra. Alcuni dettagli sono straordinari, come la mano in scorcio, colta nel gesto in corso di sollevarsi per benedire. \nIn basso, su differenti gradini, si trovano quattro angeli che lo guardano in posizione di preghiera, con le mani incrociate sul petto; nelle loro figure si nota la volont\u00e0 di rompere la rigida simmetria variandone la disposizione spaziale: due sono di profilo, uno di tre quarti ed uno \u00e8 quasi voltato di schiena."}
{"id": "3091619", "revid": "200568", "url": "https://it.wikipedia.org/wiki?curid=3091619", "title": "Mikhail Kupriyanov", "text": ""}
{"id": "3091621", "revid": "287204", "url": "https://it.wikipedia.org/wiki?curid=3091621", "title": "Vittoria Crispo", "text": "Biografia.\n\u00c8 stata una caratterista tra le pi\u00f9 quotate del secondo dopoguerra, ed ha recitato al fianco dei pi\u00f9 grandi attori italiani dell'epoca.\nHa interpretato, fra gli altri ruoli, la madre di Gina Lollobrigida in \"Pane, amore e gelosia\" e \"Pane, amore e fantasia\", e la sorella di Tot\u00f2 e Peppino De Filippo in \"Tot\u00f2, Peppino e la... malafemmina\".\nIn televisione \u00e8 stata interprete nel 1958 della trasmissione \"Il teatro dei ragazzi\", uno dei primi programmi di \"fiction\" destinati ad un pubblico giovanile."}
{"id": "3091631", "revid": "1305772", "url": "https://it.wikipedia.org/wiki?curid=3091631", "title": "Chiesa di Santa Maria Vetere", "text": "Hanno la denominazione di chiesa di Santa Maria Vetere edifici religiosi situati in diversi centri:"}
{"id": "3091634", "revid": "126257", "url": "https://it.wikipedia.org/wiki?curid=3091634", "title": "San Lorenzo (Bernardo Daddi)", "text": "San Lorenzo \u00e8 un dipinto a tempera e oro su tavola (43x24 cm) di Bernardo Daddi, databile al 1340 circa e conservato nella Pinacoteca di Brera a Milano.\nStoria.\nL'opera si trovava nella collezione di Casimiro Sipriot, che la don\u00f2 a Brera nel 1903. Si ignora la collocazione originale della tavola, che sicuramente venne decurtata in alto e in basso per darle forma rettangolare: si trattava di una pratica comune quando, dopo le soppressioni tra XVIII e XIX secolo, i polittici venivano smembrati e immessi separatamente sul mercato antiquario.\nL'attribuzione a Bernardo Daddi, tra i migliori giotteschi attivi a Firenze dopo la morte del maestro, sebbene messa in passato in dubbio, \u00e8 stata confermata da un'analisi scientifica nel corso del restauro. La datazione \u00e8 collocabile nella fase tarda della sua attivit\u00e0, non molto prima della morte durante la peste nera del 1348.\nDescrizione e stile.\nIl santo indossa una dalmatica rossa riccamente decorata, sul collo, sul petto, sui bordi delle maniche e lungo le principali cuciture, da dorature e ricami, come erano tipici nei pi\u00f9 sontuosi vestiti diaconali dell'epoca. Tiene in mano un libro e un ramo di palma stilizzato, che ne ricorda il martirio. Probabilmente ai suoi piedi doveva anche trovarsi, magari appoggiata a una gamba, la graticola, tipico suo attributo.\nLo sguardo \u00e8 girato a destra, verso dove si trovava il pannello centrale del polittico: si trattava quindi di uno scomparto di sinistra. Il suo volto \u00e8 reso nella rotondit\u00e0 dal chiaroscuro, con gli occhi particolarmente sottili e allungati, una delle caratteristiche tipiche dello stile del Daddi."}
{"id": "3091635", "revid": "170423", "url": "https://it.wikipedia.org/wiki?curid=3091635", "title": "Campionati del mondo Ironman 70.3", "text": "I campionati del mondo Ironman 70.3 si tengono tra il mese di settembre e quello di novembre, dal 2006."}
{"id": "3091638", "revid": "1869172", "url": "https://it.wikipedia.org/wiki?curid=3091638", "title": "Torre Cepsa", "text": "La Torre Cepsa \u00e8 un grattacielo di Madrid, situato nella Cuatro Torres Business Area. Con un'altezza di 248 metri \u00e8 il pi\u00f9 alto grattacielo della Spagna e il decimo pi\u00f9 alto d'Europa.\nDescrizione.\nLa torre, progettata da Norman Foster, era inizialmente chiamata Torre Repsol e sarebbe dovuta essere la sede compagnia petrolifera Repsol YPF, ma durante la costruzione Repsol decise di cambiare sede e la torre venne venduta alla banca Caja Madrid per un costo di 815.000.000 di euro e venne rinominata Torre Caja Madrid fino 2013, quando cambi\u00f2 nome in Torre Bankia. Nel 2014 ha assunto la denominazione attuale di Torre Cepsa.\nLa costruzione \u00e8 stata finanziata da Grupo ACS e da FCC."}
{"id": "3091640", "revid": "182193", "url": "https://it.wikipedia.org/wiki?curid=3091640", "title": "Stadio comunale di Sanremo", "text": "Lo stadio comunale chiamato in passato \"Stadio dei Milioni\", \u00e8 un impianto sportivo di Sanremo, utilizzato principalmente per il gioco del calcio. \u00c8 stato sin dalla sua inaugurazione nel 1932 lo storico campo della Sanremese.\nStoria.\nLe origini.\nIl progetto per dotare la citt\u00e0 di Sanremo di un campo polisportivo (adibito sia al calcio, sia all'atletica leggera) fu redatto nel 1929 dall'ingegnere Domenico Parodi, nel quadro della campagna di potenziamento delle infrastrutture ludico-agonistiche voluta dal regime fascista su tutto il territorio italiano. Dei lavori si interess\u00f2 anche il presidente della FIFA Jules Rimet, che apprezz\u00f2 la bellezza strutturale del costruendo impianto.\nLo \"Stadio Littorio\" (denominazione d'uso comune all'epoca) si sviluppava su due livelli, ottenuti ricavando due ampi terrazzamenti sul lato occidentale della collina del Poggio, in direzione Taggia, prospiciente la costa: sul terrazzamento pi\u00f9 basso era collocato il campo da calcio, dotato di pista d'atletica larga 5 metri, una tribuna coperta lato mare (con all'interno palestre per la lotta e la boxe) e una gradinata scoperta lato collina, dietro alla quale era collocato uno sferisterio per il pallone elastico; al livello rialzato vi erano quattro campi da tennis con un'ulteriore gradinata addossata al declivio.\nL'impianto venne ultimato e inaugurato nel 1932 con una partita amichevole tra le selezioni giovanili di Imperia e Savona, partita finita con il risultato di 2-1, e da un'altra amichevole tra e Wiener, che termin\u00f2 col risultato di 3-3, alla presenza di circa 15.000 spettatori, ben oltre la capienza teorica delle gradinate: diverse persone dovettero sistemarsi sulla pista. \nNel secondo dopoguerra la denominazione mut\u00f2 in \"Stadio comunale\".\nDal 1970 al terzo millennio.\nNel 1970 furono avviati dei lavori di ristrutturazione che mutarono la destinazione d'uso a puramente calcistica: la pista d'atletica e lo sferisterio furono smantellati, cos\u00ec da far spazio alla ricostruzione della gradinata scoperta con dimensioni maggiori (e una peculiare forma a L, parzialmente allungata verso il lato est del campo); i campi da tennis vennero invecesostituiti da un ulteriore campo da calcio di dimensioni non regolamentari. Al contempo venne eliminato il palco reale sulla tribuna e i locali interni vennero riallestiti.\nNell'ottobre 2010 si ipotizz\u00f2 d'intitolare lo stadio a Luigi Cichero, giocatore e allenatore simbolo della Sanremese deceduto nel 2009) e di dedicare la tribuna con le due gradinate rispettivamente a Gianni Borra, presidente del club negli anni ottanta, e ai giocatori Alessandro \"Ceci\" Von Mayer e Mario Ventimiglia; la proposta non ebbe per\u00f2 seguito in quanto si ritenne avrebbe trascurato la memoria di troppe altre figure chiave della storia calcistica cittadina-\nSettori e capienza.\nLa capienza totale dell'impianto \u00e8 di circa 4000 posti, cos\u00ec distribuiti:"}
{"id": "3091642", "revid": "179980", "url": "https://it.wikipedia.org/wiki?curid=3091642", "title": "Jos\u00e9 Eugenio Soares", "text": ""}
{"id": "3091644", "revid": "262457", "url": "https://it.wikipedia.org/wiki?curid=3091644", "title": "Sutra del loto", "text": ""}
{"id": "3091650", "revid": "1910402", "url": "https://it.wikipedia.org/wiki?curid=3091650", "title": "Yeah in Dub", "text": "Yeah in Dub \u00e8 il primo album di remix dei Pitura Freska, pubblicato nel 1996.\nDescrizione.\nQuesto disco ripropone i remix di brani del precedente pubblicati in versione dub, con l'aggiunta di tre inediti: \"Crudele\", \"ABCDE\" e \"Bea cit\u00e0\"."}
{"id": "3091658", "revid": "1910402", "url": "https://it.wikipedia.org/wiki?curid=3091658", "title": "Gran calma", "text": "Gran calma \u00e8 il quinto e ultimo album in studio dei Pitura Freska, pubblicato nel 1997.\nDescrizione.\nLa canzone pi\u00f9 nota dell'album \u00e8 \"Papa nero\", presentata al Festival di Sanremo 1997 ed estratta come singolo."}
{"id": "3091666", "revid": "339392", "url": "https://it.wikipedia.org/wiki?curid=3091666", "title": "Zoon", "text": ""}
{"id": "3091671", "revid": "1543377", "url": "https://it.wikipedia.org/wiki?curid=3091671", "title": "Campionato mondiale di hockey su ghiaccio Under-18 2008", "text": "Il 10\u00ba Campionato mondiale di hockey su ghiaccio U-18 \u00e8 stato assegnato dall'International Ice Hockey Federation alla Russia, che lo ha ospitato nella citt\u00e0 di Kazan' nel periodo tra il 13 e il 24 aprile 2008. Le partite si sono disputate in due diversi palazzetti, le pi\u00f9 importanti nella TatNeft Arena, palazzetto della KHL, mentre le altre presso la Arena Kazan'. Nella finale il si \u00e8 aggiudicato il secondo titolo sconfiggendo sonoramente i padroni di casa nonch\u00e9 campioni uscenti della con il punteggio di 8-0. Al terzo posto invece sono giunti gli , che hanno avuto la meglio sulla per 6-3.\nCampionato di gruppo A.\nPartecipanti.\nAl torneo prendono parte 10 squadre:\nGironi preliminari.\nLe dieci squadre partecipanti sono state divise in due gironi da 5 cinque squadre ciascuno: le compagini che si classificano al primo posto nel rispettivo girone si qualificano direttamente alle semifinali. La seconda e la terza classifica di ciascun raggruppamento disputano invece i quarti di finale. La quarta e la quinta giocano infine un ulteriore girone al termine del quale le ultime due classificate vengono retrocesse in Prima Divisione.\nGirone per non retrocedere.\nLe ultime due classificate di ogni raggruppamento si sfidano in un girone all'italiana di sola andata. Le prime due classificate guadagnano la permanenza nel Gruppo A, mentre le ultime vengono retrocesse in Prima Divisione. Le sfide tra squadre provenienti dallo stesso girone si disputano, ma tutte le squadre ereditano i punti e la differenza reti delle partite precedentemente giocate. Pertanto Slovacchia e Svizzera partono da 3 punti in virt\u00f9 delle vittorie rispettivamente su Danimarca e Bielorussia.\nClassifica finale.\nRiconoscimenti.\nRiconoscimenti individuali\nAll-Star Team\nPrima Divisione.\nIl Campionato di Prima Divisione si \u00e8 svolto in due gironi all'italiana. Il Gruppo A ha giocato a Toru\u0144, in Polonia, fra il 2 e l'8 aprile 2008. Il Gruppo B ha giocato a Riga, in Lettonia, fra il 2 e l'8 aprile 2008:\nSeconda Divisione.\nIl Campionato di Seconda Divisione si \u00e8 svolto in due gironi all'italiana. Il Gruppo A ha giocato a M\u00e9ribel e a Courchevel, in Francia, fra il 30 marzo e il 5 aprile 2008. Il Gruppo B ha giocato a Tallinn, in Estonia, fra il 23 e il 29 marzo 2008:\nTerza Divisione.\nIl Campionato di Terza Divisione si \u00e8 svolto in due gironi all'italiana. Il Gruppo A ha giocato a Citt\u00e0 del Messico, in Messico, fra il 2 e l'8 marzo 2008. Il Gruppo B ha giocato a \u0130zmit, in Turchia, fra il 3 e il 9 marzo 2008:"}
{"id": "3091672", "revid": "1632387", "url": "https://it.wikipedia.org/wiki?curid=3091672", "title": "Beelzebub", "text": "Beelzebub (pron. \"be-elzeb\u00f9b\", : ), adattato in italiano come Belzeb\u00f9 (), \u00e8 il nome che la versione latina della \"Bibbia\", detta \"Vulgata\", assegna alla divinit\u00e0 filistea, altrimenti conosciuta come \"Ba\u02bfal z\u0115b\u016bb\", o \"Ba\u02bfal z\u0115b\u016bl\".\nCitazioni nella Bibbia.\nNel \"Secondo libro dei Re\" I,2 \u00e8 riportato:\nsia al \"principe\" dei dem\u00f2ni citato nei \"vangeli\", ad esempio nel \"Vangelo secondo Matteo\" XII,24, sempre nella versione latina:\nNella versione greca dell\"'Antico Testamento\", detta \"Septuaginta\", il nome ebraico del dio di Ekron, \u05d1\u05e2\u05dc \u05d6\u05d1\u05d5\u05d1 (\"Ba\u02bfal z\u0115b\u016bb\", \"Baal di ci\u00f2 che vola\") \u00e8 reso come \u03b2\u03b1\u03b1\u03bb \u03bc\u03c5\u03b9\u03b1\u03bd (\"Baal muian\", \"Baal delle mosche\"), mentre nella versione greca dei \"vangeli\" il nome del principe dei dem\u00f2ni \u00e8 \u03b2\u03b5\u03b5\u03bb\u03b6\u03b5\u03b2\u03bf\u1f7a\u03bb (\"Beelzeboul\").\nOrigine del termine.\nL'origine del nome Beelzebub non \u00e8 chiara:\nSecondo Giovanni Garbini, sulla scorta del biblista Thomas Kelly Cheyne, sarebbe proprio la divinit\u00e0 \"Ba\u02bfal z\u0115b\u016bb\" (\"Il signore della Soglia\") ad essere ripresa pi\u00f9 volte nelle varie versioni della Bibbia e nominata spesso spregiativamente come Ba' al Zebub, con un gioco di parole significante \"Il signore delle mosche\".\nSviluppo successivo.\nTenendo presente che Beelzebub/Beelzebul inteso come \"demonio\" \u00e8, fin dalle origini, esclusivo della letteratura cristiana, la sua presenza, in questa qualit\u00e0, la si riscontra anche nella successiva cultura religiosa ebraica aschenazita tardo medievale ma sempre come frutto di una influenza della demonologia cristiana."}
{"id": "3091677", "revid": "726373", "url": "https://it.wikipedia.org/wiki?curid=3091677", "title": "Gente di Sparks", "text": "Gente di Sparks (\"The People of Sparks\") \u00e8 il secondo romanzo della \"quadrilogia di Ember\" (fantascienza), della scrittrice Jeanne DuPrau, pubblicato nel 2004.\nTrama.\n\"Qui \u00e8 verde e grandissimo. La luce viene dal cielo\". \u00c8 quello che scrivono Doon e Lina nel messaggio che lasciano cadere nella buca soprastante la citt\u00e0 di Ember, dopo essere riusciti ad emergere alla luce del sole.\nUna volta emersi sulla superficie della Terra, Lina e Doon si affrettano infatti a comunicare ai concittadini di Ember il modo per uscire dalla citt\u00e0 ed arrivare in superficie. Ben presto le centinaia di Emberiani si riversano quindi all'esterno, abbagliati e stupiti dalla luminosit\u00e0 e dalla spaziosit\u00e0 del \"mondo reale\".\nGli Emberiani vagano per giorni senza una meta, finch\u00e9 trovano una piccola citt\u00e0, \"Sparks\" (segno che l'umanit\u00e0 sulla Terra non si \u00e8 estinta del tutto come temevano i costruttori di Ember), dove nei primi giorni vengono accolti con grande generosit\u00e0 e altruismo; ma quando i giorni diventano settimane e le settimane mesi, e gli Emberiani, totalmente inesperti in fatto di agricoltura, si dimostrano ancora incapaci di essere autosufficienti, la situazione per la piccola citt\u00e0 inizia a diventare insostenibile, non essendo in grado di sostentare sia gli abitanti originali che i numerosissimi nuovi arrivati.\nBen presto scoppia una rivolta tra gli abitanti di Sparks, decisi a cacciare i nuovi arrivati. La guerra sembra ormai alle porte, finch\u00e9 un evento che mette in grave pericolo entrambi i gruppi li porta, col fondamentale apporto di Lina, a formare un fronte unico contro l'avversit\u00e0.\nAltri romanzi della serie.\n\"Gente di Sparks\" fa parte di una quadrilogia di romanzi:"}
{"id": "3091679", "revid": "14691", "url": "https://it.wikipedia.org/wiki?curid=3091679", "title": "Composti", "text": ""}
{"id": "3091681", "revid": "123894561", "url": "https://it.wikipedia.org/wiki?curid=3091681", "title": "Ossigeno (Pitura Freska)", "text": "Ossigeno \u00e8 il primo album in studio del gruppo musicale italiano Pitura Freska, pubblicato nel 1989.\nDescrizione.\nL'album \u00e8 stato pubblicato solamente in musicassetta (non esiste alcuna ristampa in vinile o CD) nel 1989 e con una scarsa rete distributiva, si trova in streaming su Spotify. Contiene canzoni in lingua veneziana, alcune delle quali rimarranno tra le pi\u00f9 note della band: tra tutte \"Pin Floi\", che, riproposta nell'album del 1991 \"'Na bruta banda\" (il primo loro lavoro distribuito su tutto il territorio nazionale da una major discografica), porter\u00e0 al successo il gruppo di Skardy. La canzone, divenuta una pietra miliare della canzone dialettale veneziana, racconta l'esperienza diretta del cantante Sir Oliver Skardy che non riusc\u00ec a raggiungere l'area del concerto dei Pink Floyd a Venezia a causa della grande confusione e dello sciopero dei trasporti pubblici locali indetto proprio il giorno del concerto."}
{"id": "3091682", "revid": "2033069", "url": "https://it.wikipedia.org/wiki?curid=3091682", "title": "Donna in carriera", "text": "Donna in carriera (\"Working Girl\") \u00e8 una sitcom americana trasmessa dalla NBC da aprile a luglio 1990.\nLa serie \u00e8 basata sull'omonimo film del 1988, interpretato da Melanie Griffith.\nTrama.\nTess McGill \u00e8 una coraggiosa segretaria indipendente, che viene promossa come assistente del direttore.\nCancellazione.\nLa serie \u00e8 stata cancellata dopo la messa in onda di 8 dei 12 episodi prodotti, a causa dei bassi ascolti.\nEpisodi.\nLa serie \u00e8 composta da un totale di 12 episodi, raggruppati in una sola stagione andata in onda originariamente negli Stati Uniti da aprile a luglio del 1990.\nCuriosit\u00e0.\nIl personaggio di Tess McGill nel film \u00e8 interpretato da Melanie Griffith gi\u00e0 attrice affermata, mentre nella serie televisiva da Sandra Bullock che diverr\u00e0 una star di rilievo negli anni a seguire.\nSigla TV.\nLa sigla di apertura della serie che \u00e8 composta dal brano \"Let the River Run\" di Carly Simon \u00e8 anche la colonna sonora del film.\nIl film \"Una donna in carriera\" nominato a 6 premi Oscar ha vinto proprio quello come miglior canzone."}
{"id": "3091699", "revid": "834", "url": "https://it.wikipedia.org/wiki?curid=3091699", "title": "Crank That", "text": ""}
{"id": "3091701", "revid": "172343", "url": "https://it.wikipedia.org/wiki?curid=3091701", "title": "Union sportive arlequins perpignanais", "text": ""}
{"id": "3091704", "revid": "580", "url": "https://it.wikipedia.org/wiki?curid=3091704", "title": "Trust No One", "text": ""}
{"id": "3091718", "revid": "149587", "url": "https://it.wikipedia.org/wiki?curid=3091718", "title": "Sperlinga (frazione)", "text": ""}
{"id": "3091728", "revid": "729019", "url": "https://it.wikipedia.org/wiki?curid=3091728", "title": "Campionato francese di rugby a 15 1957-1958", "text": "Il Campionato francese di rugby a 15 1957-58 fu vinto dal Lourdes che batt\u00e9 il SC Mazamet in finale. Fu il terzo successo consecutivo del FC Loudes, un record per il dopoguerra.\nFormula.\nIl torneo venne disputato da 48 squadre divise in 6 gironi da 8 squadre. Le prime cinque di ogni poule e le due migliori seste, per un totale di 32 si qualificarono per la fase ad eliminazione diretta.\nFase di qualificazione.\nIn grassetto le qualificate per la fase ad eliminazione diretta\nSedicesimi di finale.\nIn grassetto le qualificate agli ottavi di finale\nOttavi di finale.\nIn grassetto le qualificate ai quarti di finale\nQuarti di finale.\nIn grassetto le qualificate alle semifinali"}
{"id": "3091735", "revid": "1960325", "url": "https://it.wikipedia.org/wiki?curid=3091735", "title": "Episodi di Donna in carriera", "text": "La prima e unica stagione della serie TV Donna in carriera (\"Working Girl\") \u00e8 andata in onda negli USA dal 16 aprile al 30 luglio 1990 sul canale NBC. A causa dei bassi ascolti la serie \u00e8 stata cancellata dopo la trasmissione di 8 episodi su 12 prodotti e quindi, gli ultimi 4 non sono mai stati trasmessi. In Italia \u00e8 andata in onda su Rete 4 a partire dall'11 ottobre 1992, ogni domenica in seconda serata."}
{"id": "3091737", "revid": "6653", "url": "https://it.wikipedia.org/wiki?curid=3091737", "title": "Baraja (carte da gioco)", "text": "La Baraja espa\u00f1ola \u00e8 un mazzo di 40 carte di origine spagnola. Le carte sono suddivise nei semi \"coppe\", \"denari\", \"spade\", \"bastoni\". Normalmente il mazzo comprende 40 carte, ma a seconda dei giochi pu\u00f2 averne anche 48 o 50. Di norma, dopo le prime 7 carte (dall'asso, \"as\", al 7) vengono le figure: \"sota\" \"fante\" (valore 10), \"caballo\" \"cavallo\" (11) e \"rey\" \"re\" (12). Il mazzo di 48 carte comprende anche l'8 e il 9; inoltre, in alcuni giochi vi sono anche 2 \"comodines\" \"jolly\" che portano a 50 il totale.\nQuesto mazzo \u00e8 diffuso non solo in Spagna, ma anche nelle ex-colonie di America Latina, come nelle Filippine o in Porto Rico.\nSi usano anche in Francia, a Milano, Roma, Palermo e in Portogallo e Marocco."}
{"id": "3091743", "revid": "339392", "url": "https://it.wikipedia.org/wiki?curid=3091743", "title": "Biarritz olympique Pays basque", "text": ""}
{"id": "3091745", "revid": "172343", "url": "https://it.wikipedia.org/wiki?curid=3091745", "title": "Club athl\u00e9tique Bordeaux-B\u00e8gles Gironde", "text": ""}
{"id": "3091747", "revid": "339392", "url": "https://it.wikipedia.org/wiki?curid=3091747", "title": "Serie A Dilettanti maschile FIP 2010-2011", "text": ""}
{"id": "3091756", "revid": "124808", "url": "https://it.wikipedia.org/wiki?curid=3091756", "title": "Professor Layton and the Diabolical Box", "text": ""}
{"id": "3091763", "revid": "287204", "url": "https://it.wikipedia.org/wiki?curid=3091763", "title": "Himantura fluviatilis", "text": "La pastinaca del Gange (Himantura fluviatilis) \u00e8 una specie poco conosciuta di pastinaca della famiglia dei Dasiatidi, apparentemente endemica del bacino del Gange e delle acque marine nei pressi della sua foce. Con le pinne pettorali ovali ed un lungo muso prominente, ricorda moltissimo la pastinaca d'acqua dolce gigante (\"H. chaophraya\") del Sud-est asiatico e dell'Australia settentrionale, tanto che alcuni la considerano solo una particolare forma di quest'ultima. Pu\u00f2 raggiungere una larghezza di 1,4 metri, ha il dorso di colore scuro uniforme, il ventre pi\u00f9 chiaro e delle larghe fasce scure sui margini del disco laterale. L'Unione Internazionale per la Conservazione della Natura (IUCN) classifica questa specie tra gli animali in pericolo di estinzione, essendo minacciata dalla sovrapesca e dal degrado dell'ambiente in cui vive, situato all'interno di una regione molto popolata.\nTassonomia.\nNel 1822 il medico, geografo e naturalista scozzese Francis Buchanan-Hamilton, descrivendo i pesci del Gange, fece riferimento a una specie di pastinaca d'acqua dolce che chiam\u00f2 \"Raia fluviatilis\". Tuttavia, rinvi\u00f2 la sua descrizione fino a quando non si fosse impossessato di una raffigurazione dell'animale, opportunit\u00e0 che non ebbe mai; nei suoi appunti, quindi, annot\u00f2 solamente che questa pastinaca \u00abassomiglia moltissimo a \"Raia lymma\" [=\"Taeniura lymma\"] [e] ha le stesse abitudini di \"Raia aquila\" [=\"Myliobatis aquila\"]\u00bb. Autori successivi hanno in seguito parlato di questa specie chiamandola sia \"Trygon fluviatilis\" che \"Himantura fluviatilis\", sottolineando che il nome non aveva validit\u00e0 certa a causa delle lacune nella descrizione fatta da Hamilton. La pastinaca del Gange appartiene allo stesso genere di \"H. chaophraya\"; secondo alcuni si tratterebbe perfino della stessa specie, ma la questione verr\u00e0 risolta solo quando sar\u00e0 disponibile un esemplare da esaminare.\nDistribuzione.\nHamilton scrisse che la pastinaca del Gange era comune in tutto il bacino del Gange, dal delta fino all'area di Kanpur, a 1600\u00a0km dal fronte di marea pi\u00f9 vicino. Autori successivi hanno riscontrato la sua presenza nelle baie poco profonde del golfo del Bengala, al largo di Madras, a profondit\u00e0 di 37-55 metri. Questa pastinaca \u00e8 probabilmente isolata da tutte le altre specie simili del Sud-est asiatico.\nDescrizione.\nLa pastinaca del Gange ha un disco pettorale molto sottile, di forma ovale, leggermente pi\u00f9 largo che lungo, con margini laterali arrotondati. Il muso termina con un'estremit\u00e0 appuntita e si protende parecchio dal disco centrale, per una distanza pari al doppio di quella tra i due occhi, che sono molto piccoli. La coda \u00e8 a forma di frusta ed \u00e8 lunga meno del doppio della lunghezza del disco. L'intera superficie dorsale, a eccezione delle pinne pelviche, \u00e8 ricoperta da denticelli dermici che si fanno pi\u00f9 grandi sulla testa. Anche alcuni denticelli sulla parte posteriore del corpo sono piuttosto grandi, tanto da assomigliare a spine appuntite. Grandi aree del ventre sono ricoperte da denticelli piccolissimi. La colorazione \u00e8 grigio violacea uniforme sul dorso, pi\u00f9 scura verso i margini del disco, e chiara sul ventre; fasce scure irregolari si estendono lungo i margini laterali. \u00c8 una specie piuttosto grande e pu\u00f2 raggiungere una larghezza di almeno 1,4 metri.\nBiologia.\nNon sappiamo quasi nulla sulla storia naturale della pastinaca del Gange. Probabilmente \u00e8 ovovivipara come gli altri membri del suo ordine.\nInterazioni con l'uomo.\nSolo pochissimi esemplari di pastinaca del Gange sono stati descritti e nessuno di essi \u00e8 giunto fino ai nostri giorni. Hamilton annot\u00f2 che questa pastinaca si trovava spesso in vendita sui mercati di Kanpur e che la sua coda poteva infliggere \u00abferite molto pericolose\u00bb. Probabilmente continua ad essere pescata accidentalmente in tutto il suo areale. L'Unione Internazionale per la Conservazione della Natura (IUCN) classifica questa specie tra gli animali in pericolo di estinzione: il suo areale ristretto, situato in una zona molto popolata, la rende piuttosto suscettibile alla sovrapesca e al degrado dell'habitat. Il governo indiano ne proibisce la pesca dal 1972."}
{"id": "3091765", "revid": "34403463", "url": "https://it.wikipedia.org/wiki?curid=3091765", "title": "Baraja espanola", "text": ""}
{"id": "3091766", "revid": "438678", "url": "https://it.wikipedia.org/wiki?curid=3091766", "title": "Tre uomini in barca (film)", "text": "Tre uomini in barca (\"Three Men in a Boat\") \u00e8 un film britannico del 1956, diretto da Ken Annakin. Tratto dal romanzo omonimo di Jerome Klapka Jerome, il film vede nel cast Laurence Harvey, James Edwards, David Tomlinson, Jill Ireland, Lisa Gastoni.\nLa trama.\nLondra, ultimi anni del XIX secolo. George, Harris e Jerome, tre amici di et\u00e0 adulta, scapoli e ipocondriaci, decidono che l'unico modo per rilassarsi \u00e8 fare un viaggio in barca sul Tamigi. I tre iniziano a risalire il fiume. Per loro, abituati alla sicura monotonia dei lavori d'ufficio che svolgono ogni giorno, sar\u00e0 un ritorno all'infanzia, e uno di loro addirittura si innamorer\u00e0 ricambiato."}
{"id": "3091768", "revid": "1745361", "url": "https://it.wikipedia.org/wiki?curid=3091768", "title": "Camion (rivista)", "text": "Camion (\"rivista internazionale di nuova poesia\") \u00e8 stata una rivista italiana di poesia. Il progetto nasce nell'autunno del 1979 a Torino.\nDiretta da Giulio Tedeschi contava, oltre alla sede principale torinese, anche due redazioni esterne, a Milano (caporedattore Meo Cataldo Dino) e ad Amsterdam \n(caporedattore Aldo Piromalli).\nTra gli autori presentati: Gianni Milano Aldo Piromalli, \nFranco Beltrametti, Giancarlo Pavanello, Alex Holst, Simon Vinkenoog.\nLa rivista si presentava con un rigoroso bianco e nero post-moderno che dava molto spazio al supporto fotografico, curato da uno staff specifico con sede a Milano, composto da Italo Bertolasi e Pietro Borsi. \nNonostante i positivi risultati raggiunti, furono pubblicati solo due numeri. Un terzo, chiuso in redazione nell'estate del 1980, non raggiunse mai la distribuzione. Il progetto rinasce solo nel 2017 sotto forma di audio-rivista con un numero sperimentale su supporto audio e nel 2018 si trasforma in Camion Press pubblicando vari titoli tra cui \"Benvenuto nella Contea di Sonoma\" del poeta nord-americano Michael Rothenberg.\nEventi speciali.\nL'11 aprile 1980, per il lancio promozionale della rivista, viene organizzato presso il club torinese Postino Cheval \"Funky, Punky and Chic\", un reading multimediale di poesia, musica e mimo, con la partecipazione di Giulio Tedeschi, Walter Ferrari, Meo Cataldo Dino, Giacomo \"Spazio\" Mojetta (uno dei fondatori, anni dopo, della label indipendente Vox Pop) ed Antonio Meo."}
{"id": "3091772", "revid": "34403508", "url": "https://it.wikipedia.org/wiki?curid=3091772", "title": "Carte spagnole", "text": ""}
{"id": "3091773", "revid": "2161976", "url": "https://it.wikipedia.org/wiki?curid=3091773", "title": "Sheila (cantante)", "text": "Biografia.\nNata a Cr\u00e9teil il 16 agosto 1945, Annie Chancel \u00e8 l'unica figlia di Andr\u00e9 Chancel, un commerciante di dolciumi nei mercati della regione parigina, e di Micheline Gaultier. Viene da una famiglia di Salins, vicino a Mauriac, nel Cantal. Per prima cosa sogna di diventare un'artista del circo, come un'amazzone. Tuttavia, ha un debole per la musica, il canto e la danza, iniziando a imparare il pianoforte e la teoria musicale all'et\u00e0 di otto anni. Dopo aver studiato alla scuola comunale in rue de Patay a Parigi, cerca di presentarsi per entrare all'Op\u00e9ra national de Paris, con l'obiettivo di diventare una piccola topa dell'Opera, ma \u00e8 troppo grande per la sua et\u00e0. All'et\u00e0 di 14 anni, dopo aver conseguito il diploma di studi, inizia a curiosare nei mercati suburbani con i suoi genitori, mentre segue corsi di contabilit\u00e0. Dal 1959 canta per il suo piacere, continuando ad aiutare i suoi genitori nei mercati dove si guadagn\u00f2 l'appellativo di \"radio\" perch\u00e9 passava il tempo canticchiando melodie e cercava di trovare un'opportunit\u00e0 per far conoscere i suoi talenti. Ha superato l'esame per il Master dell'ORTF ma non \u00e8 riuscita.\nVanta un repertorio di interpretazioni in cinque lingue: a parte il francese, ha infatti cantato in inglese, tedesco, spagnolo e italiano spaziando attraverso i pi\u00f9 vari generi musicali, dalla musica leggera a quella pop, dalla musica disco alla canzone colta francese. Ha inoltre interpretato alcuni film e una serie televisiva.\nAlla fine del 1960 un'orchestra di giovani in cerca di un cantante si offre di muovere i primi passi. Rimase con questo gruppo per un breve periodo, perch\u00e9 all'inizio del 1961 conobbe i \"Les Guitares Brothers\", un gruppo rock amatoriale fondato da due fratelli. Per diversi mesi proveranno a prepararsi per la loro prima scena al Casino de Perros-Guirec in Bretagna. L'ambizione del giovane gruppo \u00e8 quella di esibirsi al Golf-Drouot , tempio della musica dove debuttarono la maggior parte delle star dell'epoca come Dalida, Johnny Hallyday, Les Chaussettes noire o Les Chats sauvage.\nIl 14 settembre 1962, su consiglio di Henri Leproux (regista di Golf-Drouot), i suoi futuri produttori Jacques Plait e Claude Carr\u00e8re, che cercano una cantante da produrre, provano Annie Chancel con il suo gruppo The Guitars Brothers, in un vecchio cinema in disuso nel 14\u00ba arrondissement di Parigi. Il repertorio del gruppo \u00e8 scarso, ma Annie canta \"Sur ma plage, Je chante doucement et Chariot\". Il giorno successivo, Claude Carr\u00e8re convoca i genitori di Annie Chancel in un bar per far firmare loro un contratto esclusivo e un contratto d'artista per un periodo di 10 anni al giovane cantante (che \u00e8 ancora minorenne).\n\"Sheila\", il titolo di punta del suo primo super 45 da solista, rilascia il 13 novembre 1962 e il suo produttore decide che per lanciare la sua carriera Annie Chancel prender\u00e0 lo pseudonimo di \"Sheila\", il nome di questa canzone, adattamento del successo di Tommy Roe. Questo singolo \u00e8 un po' spodestato da quello di Lucky Blondo, che lo gareggia con lo stesso titolo. Maestro di marketing, Carr\u00e8re modella l'aspetto della sua giovane recluta inventando un abito saggio (camicetta bianca, gonna scozzese e trapunte con piccoli fiocchi) e un repertorio coordinato, in grado di raggiungere gli adolescenti della sua et\u00e0.\nNel 1963 il singolo \"L'\u00e9cole est Finie\" ha raggiunto la prima posizione in Francia per sei settimane. Nel 1965 prima \"Toujours des Beaux Jours\", \"C'est Toi Que J'aime\" riportano la cantante al primo posto e poi \"Le Folklore Am\u00e9ricain\" per due settimane. Nel 1966 \"Le Cin\u00e9ma\" arriva prima per sei settimane e \"L'Heure de la Sortie\" per tre settimane. Nel 1967 \"Adios Amor\" arriva prima per otto settimane in Francia e \"Dans une Heure\" prima per tre settimane. Nel 1971 \"Les rois mages\" riporta la cantante in prima posizione in Francia per quattro settimane. Nel 1973 \"Les gondoles \u00e0 Venise\" insieme con il cantante francese Ringo arriva prima per quattro settimane.\nDal 1977 Sheila \u00e8 stata attiva anche nel gruppo musicale Sheila &amp; Black Devotion composto, oltre che da lei, dai tre musicisti afroamericani Dany Mac Farlane, Freddy Stracham e Arthur Wilkins. Nel corso della sua carriera ha venduto pi\u00f9 di ottantacinque milioni di dischi. Sheila &amp; Black Devotion hanno pubblicato i seguenti successi: \"Spacer\" del 1979, \"Singin' in the rain\" e \"Love me Baby\" del 1977.\nSheila ha al suo attivo ventisei album in studio (di cui due in collaborazione con Ringo), 6 album registrati in concerto, 3 album registrati in concerto con altri artisti e 40 compilation. Sono stati inoltre pubblicati 12 cofanetti (CD o vinili) e 92 singoli dal 1962 al 2008.\nDiverse cifre appaiono nei media sulle sue vendite record.\nSecondo il suo sito web ufficiale, Sheila avrebbe venduto pi\u00f9 di 85 milioni di dischi. Secondo il suo ex produttore Carr\u00e8re, le sue vendite mondiali erano pi\u00f9 dell'ordine di 50 milioni.\nVita privata.\nSheila sposa nel 1973 il cantante Guy Bayle (alias Ringo) dal quale ha un figlio, Ludovic, nato il 7 aprile 1975. Divorziano nel 1979.\nSi sposa in seconde nozze con Yves Martin, nel 2006 a Saint-Jean-de-Luz.\nSuo figlio Ludovic \u00e8 morto nel 2017 a causa di un'overdose di cocaina, all'et\u00e0 di 42 anni, lasciando una figlia, Tara Rose, nata nel 2001.\nSheila ha vissuto a Parigi per la maggior parte della sua giovinezza. Dal 1972 decide di stabilirsi negli Yvelines, prima a Feucherolles, poi a Gressey (dal 1997 al 2008), poi a Garanci\u00e8res (dal 2008 fino alla fine del 2017). Da allora ha vissuto a Flexanville (Yvelines)."}
{"id": "3091780", "revid": "353200", "url": "https://it.wikipedia.org/wiki?curid=3091780", "title": "Sporting union Agen Lot-et-Garonne", "text": ""}
{"id": "3091790", "revid": "400694", "url": "https://it.wikipedia.org/wiki?curid=3091790", "title": "Quartetto Due + Due", "text": ""}
{"id": "3091799", "revid": "4175", "url": "https://it.wikipedia.org/wiki?curid=3091799", "title": "Challenge Yves du Manoir", "text": ""}
{"id": "3091809", "revid": "123343516", "url": "https://it.wikipedia.org/wiki?curid=3091809", "title": "Fu\u00dfball-Club Bayern M\u00fcnchen 2005-2006", "text": "Questa voce raccoglie le informazioni riguardanti il Fu\u00dfball-Club Bayern M\u00fcnchen nelle competizioni ufficiali della stagione 2005-2006.\nStagione.\nIn questa stagione il Bayern ottiene nuovamente un \"double\": vince il ventesimo titolo tedesco facendo cinque punti in pi\u00f9 del Werder Brema, inoltre, dopo aver sconfitto l'Eintracht Francoforte in finale, conquista la tredicesima Coppa di Germania. Nella Champions League invece, i bavaresi si classificano secondi dietro la Juventus nel gruppo come nell'edizione precedente, e sono poi fermati dal Milan negli ottavi di finale.\nOrganigramma societario.\nArea direttiva\nArea tecnica\nRosa.\n (C)\n (VC)"}
{"id": "3091812", "revid": "339749", "url": "https://it.wikipedia.org/wiki?curid=3091812", "title": "Biblioteca Hertziana", "text": ""}
{"id": "3091817", "revid": "1543377", "url": "https://it.wikipedia.org/wiki?curid=3091817", "title": "Cattedra dei non credenti", "text": "La Cattedra dei non credenti fu un'iniziativa avviata nel 1987 dal cardinale Carlo Maria Martini, arcivescovo di Milano, nella sua diocesi.\nConsistette in una serie di incontri a tema ai quali il cardinale invit\u00f2 esponenti sia dichiaratamente credenti che non credenti; lo scopo fu quello di dare voce, su varie tematiche, a chi non si definisce \"credente\", al fine di confrontarsi con il \"credente\" e con le ragioni della sua fede; tali incontri furono occasione di incontro e dialogo; gli interventi di alcune edizioni furono raccolti in diverse pubblicazioni.\nLa sede degli incontri vari\u00f2 di anno in anno, anche in relazione della crescente eco che l'iniziativa ebbe e che port\u00f2 ad un numero sempre maggiore di pubblico.\nL'iniziativa si prolung\u00f2, di anno in anno, sino al 2002, anno delle dimissioni di Martini dal suo incarico pastorale a Milano per raggiunti limiti d'et\u00e0.\nElenco delle sessioni.\nNel 1994, 1997, 1999 e 2001 non ci furono sessioni."}
{"id": "3091835", "revid": "3115", "url": "https://it.wikipedia.org/wiki?curid=3091835", "title": "Ficodindia dell'Etna", "text": "Il Ficodindia dell'Etna (DOP) \u00e8 un prodotto ortofrutticolo italiano a Denominazione di origine protetta. Esso \u00e8 il frutto del ficodindia dell'Etna ed \u00e8 quindi originario delle zone a terreno lavico.\nCaratteristiche.\nLa pianta appartiene alla famiglia delle Cactacee, della specie \"Opuntia ficus-indica\". La pianta venne importata dalle Americhe nord-occidentali (credute originariamente le Indie, da cui il nome) sul finire del XVI secolo. Ha la caratteristica di resistere ai climi aridi e secchi e cresce in zone impervie con terreni medi e grossolani di natura lavica. La pianta del ficodindia non presenta tronco ma solo foglie, che si inerpicano dalle radici formando le cosiddette \"pale\" alle cui estremit\u00e0 superiori si formano i frutti.\nLa sua riproduzione avviene attraverso i rami che vengono interrati per i due terzi nel terreno.\nLa pianta predilige i terreni di tipo medio e molto grossolani che non hanno bisogno di particolare manutenzione e concimazione, \u00e8 poi resistente al clima arido e secco anche in zone molto impervie.\nNella sua coltivazione non vengono utilizzati antiparassitari e/o anticrittogamici poich\u00e9 la pianta assume delle difese proprie contro i parassiti, non necessita poi di trattamenti particolari assumendo la produzione biologica.\nZona di produzione.\nLa zona di produzione \u00e8 principalmente la provincia di Catania, nelle zone dei paesi etnei alle falde del vulcano, quindi le zone di Adrano, Biancavilla, Belpasso, Patern\u00f2, Motta Sant'Anastasia, Santa Maria di Licodia e San Cono. La produzione dei frutti avviene secondo tecniche secolari applicate alla pianta. La prima fioritura avviene tra maggio e giugno con formazione dei frutti verdi. Per ottenere un prodotto di maggiore qualit\u00e0 si applica la tecnica detta di \"scozzolatura\", che porta ad eliminare i frutti fioriti per ottenere dei frutti pi\u00f9 grossi e buoni. La seconda fioritura avviene tra settembre e dicembre e d\u00e0 luogo a frutti denominati in dialetto \"fioroni\", che garantiscono la produzione.\nTecnica di produzione.\nI ficodindia vengono poi raccolti, immagazzinati e impaccati secondo una tecnica detta \"senza spine\" che caratterizza la commercializzazione. Il ficodindia dell'Etna deve avere delle caratteristiche tipologiche, di cultivar, di colore, forma e qualit\u00e0 che ne denotano il prodotto e che lo acquisiscano alla tutela DOP.\nCaratteristiche chimiche e alimentari.\nCento grammi di polpa edibile contengono secondo l'Istituto Nazionale di Ricerca per gli Alimenti e la Nutrizione:\nUso del ficodindia come alimento.\nIl ficodindia dell'Etna \u00e8 assai usato nel mondo culinario: come frutto, viene sbucciato prima nelle parti laterali e poi longitudinalmente, esponendo delicatamente la polpa: pu\u00f2 essere servito fresco o freddo, ma anche aggiunto ad una macedonia di frutta.\nI Mastazzoli sono invece un dolce fatto con la polpa matura, cotta per ore al fine di ottenere un impasto caramellato, che viene poi riposto in piatti porcellanati e fatto essiccare al sole: viene servito con spolveratura di noci tritate e zucchero a velo. \u00c8 possibile ottenere tisane depurative e calmanti bollendo per alcune ore i fiori raccolti tra maggio e giugno. \u00c8 infine possibile produrre un rosolio di ficodindia, che viene dalla distillazione della polpa con essenze e profumi della terra di Sicilia."}
{"id": "3091841", "revid": "476256", "url": "https://it.wikipedia.org/wiki?curid=3091841", "title": "Bang Beam", "text": ""}
{"id": "3091844", "revid": "486946", "url": "https://it.wikipedia.org/wiki?curid=3091844", "title": "Stadio Comunale Vincenzo Mazzella", "text": ""}
{"id": "3091854", "revid": "3831", "url": "https://it.wikipedia.org/wiki?curid=3091854", "title": "Stadio Comunale Giovanni Scavo", "text": ""}
{"id": "3091858", "revid": "3831", "url": "https://it.wikipedia.org/wiki?curid=3091858", "title": "Stadio Comunale 28 settembre 1943", "text": ""}
{"id": "3091866", "revid": "125101045", "url": "https://it.wikipedia.org/wiki?curid=3091866", "title": "The Meaning of Love (Depeche Mode)", "text": "The Meaning Of Love \u00e8 una canzone dei Depeche Mode del 1982, pubblicata come secondo singolo dell'album \"A Broken Frame\". Il brano fu inserito nella raccolta \"The Singles 81&gt;85\".\nVideo musicale.\nIl video che accompagna l'uscita del singolo, \u00e8 ancora una volta diretto da Julien Temple. Come per il precedente \"See You\" e i successivi \"Leave in Silence\" e \"Get The Balance Right!\", la band fu insoddisfatta del risultato, tanto da rifiutarsi di inserirlo nella raccolta \"Some Great Videos\"."}
{"id": "3091867", "revid": "1983214", "url": "https://it.wikipedia.org/wiki?curid=3091867", "title": "Luigi di Borbone", "text": "Con il nome di Luigi di Borbone sono conosciuti i seguenti personaggi:"}
{"id": "3091881", "revid": "34404885", "url": "https://it.wikipedia.org/wiki?curid=3091881", "title": "Lello Sciannimanico", "text": ""}
{"id": "3091891", "revid": "119523153", "url": "https://it.wikipedia.org/wiki?curid=3091891", "title": "MeBo", "text": "La MeBo (talvolta anche \"Mebo\" o \"MEBO\") \u00e8 un'arteria stradale dell'Alto Adige, che collega Bolzano e Merano. Il tracciato, lungo 37,1\u00a0km, fa parte della SS38 e possiede le caratteristiche di superstrada.\nCaratteristiche.\n\u00c8 stata aperta al traffico il 2 agosto 1997. Prima, l'unico modo di raggiungere Merano era attraverso la vecchia strada, attraversando tutti i paesi posti sulla riva sinistra del fiume Adige.\nLa MEBO, come viene chiamata l'arteria, inizia a Foresta (\"Forst\"), frazione di Lagundo, funge da tangenziale esterna all'abitato di Merano e percorre la valle dell'Adige sino a Bolzano, mantenendosi in prossimit\u00e0 della riva destra del fiume. Al termine, si innesta nell'autostrada del Brennero.\n\u00c8 percorsa quotidianamente da circa 36.000 veicoli. \u00c8 la seconda arteria pi\u00f9 importante dell'Alto Adige, dopo l'Autostrada del Brennero.\nIl limite di velocit\u00e0 \u00e8 posto a 110\u00a0km/h, ad eccezione dei seguenti tratti dove il limite \u00e8 pari a 90\u00a0km/h: svincolo A22 - Appiano; Terlano - Vilpiano; Marlengo - Foresta.\nIl 15 ottobre 2013 \u00e8 stato aperto al traffico il nuovo svincolo che conduce al centro di Merano (stazione di Merano), attraverso un tunnel che termina con una rotonda sotterranea in via 4 novembre."}
{"id": "3091893", "revid": "1305772", "url": "https://it.wikipedia.org/wiki?curid=3091893", "title": "Dante Rossi", "text": ""}
{"id": "3091895", "revid": "21583", "url": "https://it.wikipedia.org/wiki?curid=3091895", "title": "Punta Calabre", "text": "La Punta Calabre (3.445 - \"Pointe de Calabre\" in francese) \u00e8 una montagna delle Alpi della Grande Sassi\u00e8re e del Rutor nelle Alpi Graie. \nDescrizione.\nLa montagna si trova sul confine tra l'Italia (Valle d'Aosta) e la Francia (Rodano-Alpi).\nDal versante italiano chiude la Val di Rh\u00eames, anche se \u00e8 un po' oscurata dalla pi\u00f9 vicina Granta Parey.\nAccesso alla vetta.\nSi pu\u00f2 salire sulla vetta partendo dal Rifugio Gian Federico Benevolo."}
{"id": "3091898", "revid": "288300", "url": "https://it.wikipedia.org/wiki?curid=3091898", "title": "FC Chelsea", "text": ""}
{"id": "3091903", "revid": "125035588", "url": "https://it.wikipedia.org/wiki?curid=3091903", "title": "Museo di preistoria e protostoria della Valle del Fiora", "text": "Il Museo di preistoria e protostoria della Valle del Fiora \u00e8 un museo situato a Manciano, in provincia di Grosseto.\nStoria.\nIl museo fu inaugurato nel 1985 all'interno di Palazzo Nardelli, gi\u00e0 Meus, edificio costruito tra il 1824 e il 1848 nelle adiacenze della rocca aldobrandesca. Lo scopo del museo \u00e8 quello di documentare un lungo periodo di tempo che va dal Paleolitico all'et\u00e0 del Bronzo finale nei territori della valle del Fiora. Le principali campagne di scavo nel territorio mancianese furono condotte dall'archeologa Nuccia Negroni Catacchio dell'Universit\u00e0 Statale di Milano. Nel 1995 l'allestimento \u00e8 stato ampliato e completato con una videoteca interattiva. Dal 2004 il museo \u00e8 inserito nella rete museale provinciale \"Musei di Maremma\".\nSale espositive.\nIl percorso didattico inizia in una sala in cui sono illustrate le caratteristiche storico-ambientali della valle del Fiora e in cui sono introdotti metodi e finalit\u00e0 della ricerca archeologica. La visita continua nelle sale del museo in un percorso che affronta i vari periodi della preistoria a partire dal Paleolitico, corredando pannelli esplicativi con reperti rinvenuti nelle varie campagne di scavo. Sono visibili alcuni strumenti litici del territorio di Vulci e ben settecentonovantanove manufatti \u2013 schegge, ciottoli \u2013 ritrovati a Montauto risalenti al Paleolitico inferiore; ma anche resti di animali, come quelli di un elefante preistorico (\"Elephas antiquus\"), rinvenuti nel 1965 in una cava di farina presso Valle Nocchia, Pitigliano, a testimonianza della presenza in epoca antichissima di elefanti e rinoceronti nei territori della Maremma. Dopo le testimonianze del Paleolitico medio e superiore, provenienti in buona parte dalla zone pedemontane del Monte Amiata, un'altra sala introduce il visitatore al Neolitico, periodo in cui vengono prodotte le prime ceramiche e in cui gli uomini si stabiliscono in villaggi stabili e scoprono l'allevamento e la coltivazione della terra. Nelle vetrine sono esposte punte di freccia, utensili litici, asce di pietra levigata e altre pietre lavorate, resti di antiche fusaiole; vengono documentate le prime capanne \u2013 come quella di Poggio Olivastro nel viterbese \u2013 e appare l'ossidiana, vetro vulcanico: alcuni esemplari rinvenuti nella zona di Manciano sono di probabile importazione dalla Sardegna. I maggiori reperti del Neolitico esposti in questa sala provengono da Pitigliano (Vacasio, Poggio Lucio) e da Manciano (Poderi del Bufalo).\nIl percorso prosegue introducendo il visitatore all'et\u00e0 del Rame, quando l'uomo iniziava a lavorare per la prima volta i metalli. Nell'area della valle del Fiora, tra la Maremma a sud di Grosseto e la Tuscia viterbese, vide la luce a partire dal IV millennio a.C. la civilt\u00e0 di Rinaldone, cos\u00ec chiamata dal nome di una localit\u00e0 nei pressi di Montefiascone dove venne scoperta per la prima volta: nei territori grossetani sono state ritrovate numerose necropoli riferibili proprio a questa civilt\u00e0, ma nessun centro abitato. Numerosi reperti \u2013 corredi funebri tra cui spiccano i cosiddetti vasi a fiasco \u2013 sono stati rinvenuti nella grotta dei Sassi Neri, presso Capalbio, in varie localit\u00e0 del mancianese (Lasconcino, Le Calle, Poggio Capanne) e nelle necropoli di Corano, Poggialti Vallelunga e Poggio Formica, nei dintorni di Pitigliano. La civilt\u00e0 di Rinaldone scomparve per cause sconosciute agli inizi del II millennio a.C..\nInfine, le ultime sale documentano il periodo dell'et\u00e0 del Bronzo, esponendo numerosi frammenti di ceramiche provenienti da varie localit\u00e0 della valle del Fiora; sono anche conservati alcuni bronzi dal ripostiglio di Montemerano ed una collezione di asce e pugnali da Sovana e dal Monte Amiata. Il visitatore pu\u00f2 anche osservare alcuni corredi delle tombe a incinerazione del Bagnatoio e di Cavallin del Bufalo e dagli abitati di Poggio Buco (localit\u00e0 Le Sparne) e delle Sorgenti della Nova, riferibili all'et\u00e0 del Bronzo finale. L'ultima sala \u00e8 infine dedicata all'antico abitato di Scarceta (Manciano), ininterrottamente frequentato dal Bronzo medio al Bronzo finale e scoperto casualmente nel 1959 da Valeriana Monaci, una giovane pastorella, mentre guidava il gregge di pecore lungo il pianoro. Durante le sei campagne di scavo, effettuati a partire dal 1970, sono state riportate alla luce quarantuno strutture, molte delle quali capanne; al museo sono esposti numerosi reperti rinvenuti in loco: chiodi, collane, contenitori per cibi, anelli, giocattoli, una piccola figura antropomorfa, un frammento di pavimento in concotto, perfettamente conservato, e anche alcuni interessanti frammenti di ceramica micenea."}
{"id": "3091904", "revid": "125101071", "url": "https://it.wikipedia.org/wiki?curid=3091904", "title": "Leave in Silence", "text": "Leave in Silence \u00e8 una canzone dei Depeche Mode del 1982, pubblicata come terzo e ultimo singolo dell'album \"A Broken Frame\". Il brano fu anche inserito nella raccolta \"The Singles 81&gt;85\".\nVideo musicale.\nIl video che accompagna l'uscita del singolo \u00e8 ancora una volta diretto da Julien Temple, e come per i precedenti \"See You\" e \"The Meaning of Love\" e per il successivo \"Get the Balance Right!\", la band fu insoddisfatta del risultato, tanto da rifiutarsi di inserirlo nella raccolta \"Some Great Videos\"."}
{"id": "3091907", "revid": "111649705", "url": "https://it.wikipedia.org/wiki?curid=3091907", "title": "Innovation", "text": "Innovation \u00e8 stato un programma televisivo dell'emittente LA7 in onda dal 17 ottobre 2009 inizialmente al sabato mattina.\nLa quinta e ultima edizione, \u00e8 stata trasmessa dal 21 ottobre 2011 il luned\u00ec sera in seconda serata.\nIl programma trattava i temi dell'innovazione tecnologica e sociale in ogni suo aspetto.\nSi articola in varie parti:\nInnovation \u00e8 condotto da Lucia Loffredo e Ivo Mej."}
{"id": "3091908", "revid": "88740", "url": "https://it.wikipedia.org/wiki?curid=3091908", "title": "Ettore Piazza", "text": "Biografia.\nDirigente d'azienda, milit\u00f2 nel Partito Comunista Italiano. Fu membro del Comitato di Liberazione Nazionale di Novara e dopo la Liberazione divenne sindaco del suo paese natio Carpignano Sesia.\nNel 1953 vinse (\"ex aequo\" con Ignazio Buttitta) il Premio Cattolica - Il Calendario del Popolo.\nSi ammal\u00f2 di una grave malattia polmonare e mor\u00ec a Genova il 1\u00ba gennaio 1962."}
{"id": "3091912", "revid": "610351", "url": "https://it.wikipedia.org/wiki?curid=3091912", "title": "Miss Russia", "text": "Miss Russia (\"\u041c\u0438\u0441\u0441 \u0420\u043e\u0441\u0441\u0438\u044f\") \u00e8 un concorso di bellezza femminile, che si tiene in Russia.\nIl concorso fu organizzato per la prima volta nel 1989 a Mosca con il nome di \"Miss URSS\". La prima edizione del concorso fu vinta da Julija Suchanova, e l'anno dopo la seconda edizione fu vinta dalla diciassettenne Maria Kezha proveniente dalla Bielorussia. Tuttavia nel 1991 l'Unione Sovietica collass\u00f2, ed il concorso non ripart\u00ec prima del 1993, quando fu ribattezzato con l'attuale nome Miss Russia. Da allora il concorso si \u00e8 tenuto annualmente, ad eccezione che nel 1994 e nel 2000, in cui non c'\u00e8 stato alcun concorso. Attualmente il titolo appartiene ad Alina Sanko, vincitrice nell'Aprile 2019.\nDal 2007 le finaliste di Miss Russia rappresentano il proprio paese a Miss Universo e Miss Mondo. Ad oggi la Russia ha avuto un totale di tre vittorie in concorsi internazionali: Miss Mondo 1992, Miss Universo 2002 e Miss Mondo 2008.\nAttraverso il concorso \"Krasa Rossii\" (\"Bellezza della Russia\"), anche conosciuto come \"Miss Terra Russia\" invece viene selezionata la candidata della Russia per il concorso Miss Terra."}
{"id": "3091913", "revid": "729019", "url": "https://it.wikipedia.org/wiki?curid=3091913", "title": "Campionato francese di rugby a 15 1958-1959", "text": "Il Campionato francese di rugby a 15 1958-1959 fu vinto dal Racing Club de France che batt\u00e9 lo Stade Montois.\nFormula.\nIl torneo fu disputato da 48 squadre divise in 6 gironi da 8 squadre. Le prime cinque di ogni poule e le due migliori seste, per un totale di 32, si qualificarono alla fase ad eliminazione diretta.\nFase di qualificazione.\nIn grassetto le qualificate per la fase ad eliminazione diretta\nSedicesimi di finale.\nIn grassetto le qualificate agli ottavi di finale\nOttavi di finale.\nIn grassetto le qualificate ai quarti di finale\nQuarti di finale.\nIn grassetto le qualificate alle semifinali"}
{"id": "3091919", "revid": "1543377", "url": "https://it.wikipedia.org/wiki?curid=3091919", "title": "Anastasija \u010caun", "text": "Anastasia nasce in una famiglia di sportivi: sua madre e suo padre erano anche nuotatori ed il suo nonno, giocatore di pallanuoto ha vinto la medaglia di bronzo ai giochi olimpici del 1956. Tuttavia, inizia a nuotare soltanto a 12 anni e si trascina seriamente due anni pi\u00f9 tardi.\nNel 2009 ottiene la sua prima convocazione nella nazionale Russia di nuoto per i Campionati europei di nuoto in vasca corta 2009 di Istanbul, dove \u00e8 quarto nei 200\u00a0m rana.\nNel maggio del 2010 termina secondo di 200\u00a0m rana dei campionati della Russia e si qualifica cos\u00ec per i Campionati europei di nuoto 2010. Nei 200\u00a0m rana conquista la medaglia d'oro con il tempo di 2'23\"50."}
{"id": "3091920", "revid": "118031", "url": "https://it.wikipedia.org/wiki?curid=3091920", "title": "Canto ancora a bocca chiusa", "text": ""}
{"id": "3091924", "revid": "729019", "url": "https://it.wikipedia.org/wiki?curid=3091924", "title": "Centrale idroelettrica di La Stanga", "text": "La centrale idroelettrica di La Stanga si trova nei pressi dell'omonima localit\u00e0 del comune di Sedico, in provincia di Belluno.\nDescrizione.\nSi tratta di un impianto situato interamente in caverna, la cui costruzione \u00e8 terminata nel 1943. La centrale sfrutta le acque di scarico della centrale di Agordo pi\u00f9 una parte delle portate residue del Cordevole; la acque di scarico vengono convogliate verso il lago del Mis.\nLa struttura \u00e8 di propriet\u00e0 di Enel S.p.A., la principale azienda fornitrice di energia elettrica in Italia."}
{"id": "3091925", "revid": "729019", "url": "https://it.wikipedia.org/wiki?curid=3091925", "title": "Kelly Brook", "text": "Biografia.\nKelly Brook \u00e8 nata a Rochester, nella contea inglese del Kent, da Sandra, cuoca di professione, e Kenneth, muratore, scomparso nel 2007 a 57 anni.\nBrook studi\u00f2 presso la Thomas Aveling School di Rochester e frequent\u00f2 l'Italia Conti Academy of Theatre Arts di Londra per tre anni prima di intraprendere la professione di modella.\nAttivit\u00e0 da modella.\nLa sua carriera inizi\u00f2 a 16 anni a seguito della vittoria in un concorso di bellezza.\nTra le varie campagne pubblicitarie cui in seguito prest\u00f2 il volto figurano Lager Foster, Renault M\u00e9gane, le patatine Walkers, Piz Buin e Bravissimo, marchio di moda intima, richiamando cos\u00ec l'attenzione di \"tabloid\" quali il \"Daily Star\".\nIn seguito giunsero servizi fotografici per riviste destinate al pubblico maschile quali \"GQ\", \"Loaded\" e \"FHM\".\nNel febbraio 2007 firm\u00f2 un contratto con la Unilever per rappresentare Axe e nel 2010 fu testimonial per la campagna pubblicitaria del produttore di \"lingerie\" Ultimo.\nA settembre di quello stesso anno Brook apparve nuda sull'edizione statunitense della rivista \"Playboy\" dietro compenso di 350\u00a0000 sterline e, a novembre, fu tra coloro che consegnarono uno dei premi degli MTV Europe Music Awards.\nDal 2011 Kelly Brook, in collaborazione con New Look, produce la propria linea di costumi da bagno, per la quale \u00e8 anche modella.\nAttivit\u00e0 televisiva.\nFin dal 1997 Brook presenta programmi per i giovani sui canali MTV, Granada Television e Trouble TV.\nNel febbraio 1999 fu scelta per rimpiazzare Denise van Outen nel programma \"The Big Breakfast\"; lasci\u00f2 lo show nel luglio successivo. Nel 2005 condusse il reality show \"Celebrity Love Island\" per ITV. Nel 2007 prese parte alla gara di ballo \"Strictly Come Dancing\" su BBC One, partner di Brendan Cole, ma abbandon\u00f2 la competizione dopo nove puntate a causa della morte di suo padre; un anno pi\u00f9 tardi fu giudice a \"Dirty Dancing: The Time of Your Life\"\u00a0.\nAttivit\u00e0 di attrice.\nKelly Brook debutt\u00f2 al cinema nel 2000 in un ruolo minore nel thriller britannico \"Sorted\"; nel 2001 ebbe una breve parte nell'horror anglo-canadese \"Ripper - Lettera dall'inferno\" (il suo personaggio \u00e8 il primo a essere ucciso) e, tra il 2001 e il 2002, fu Victoria, la fidanzata di Lex Luthor, in quattro episodi della serie televisiva \"Smallville\".\nLa prima grande produzione cui prese parte fu \"The Italian Job\" (2003) e il primo ruolo da protagonista venne in \"School for Seduction\".\nIn seguito ebbe parti in diverse produzioni drammatiche quali \"House of 9\" e \"L'isola dei sopravvissuti\".\nNel 2009 apparve come se stessa nella seconda stagione di \"Moving Wallpaper\" e fu nuovamente in un horror in \"Piranha 3D\" del 2010. Per quanto riguarda l'attivit\u00e0 teatrale, Brook fu Anya in \"Eye Contact\" ad Hammersmith. A fine 2008 recit\u00f2 in \"Fat Pig\" di Neil LaBute al Comedy Theatre di Londra. Da novembre 2009 fu Celia in \"Calendar Girls\" al Noel Coward Theatre.\nVita privata.\nKelly Brook ebbe una relazione quadriennale con l'attore Billy Zane, conosciuto sul set dell\"'Isola dei sopravvissuti\" nel 2004.\nI due fissarono il matrimonio per met\u00e0 2008, ma la morte del padre di Kelly Brook fece slittare i piani e nel frattempo la coppia si separ\u00f2 ad aprile, pochi mesi prima della data inizialmente prevista.\nPochi mesi pi\u00f9 tardi avvi\u00f2 una relazione con il rugbista inglese Danny Cipriani; durante tale unione, mai ufficialmente cessata ma che vide la coppia prendere strade separate per diverso tempo, principalmente perch\u00e9 Brook non volle seguire Cipriani in un suo trasferimento in una squadra di rugby a Melbourne, in Australia, Brook rimase incinta di un altro rugbista, lo scozzese Thom Evans, anche se la gravidanza si risolse in un aborto spontaneo.\nDoppiatrici italiane.\nNelle versioni in italiano dei suoi film Kelly Brook \u00e8 doppiata da:"}
{"id": "3091926", "revid": "1543377", "url": "https://it.wikipedia.org/wiki?curid=3091926", "title": "Superlicenza FIA", "text": "La Superlicenza FIA (\"FIA Super Licence\") \u00e8 una qualifica necessaria per un pilota per poter partecipare a un Gran Premio di Formula 1. La licenza \u00e8 attribuita dalla FIA. Si pu\u00f2 richiedere di fare l\u2019esame per ottenerla.\n\u00c8 stata introdotta come requisito necessario nel 1984.\nConcessione della licenza.\nAl fine di ottenere tale licenza il pilota dev'essere gi\u00e0 in possesso della \"FIA International Grade A licence\" e, inoltre, ottemperare alle altre richieste, legate a risultati sportivi, decretate dal codice sportivo internazionale, emanato dalla FIA stessa, all'appendice L. Tale appendice stabiliva che poteva ottenere la licenza chi era campione in carica in talune categorie motoristiche inferiori, come i campionati di Formula 3 inglese, italiana e giapponese e F3 Euro Series. Anche la vittoria nel campionato della GP2 Series attribuiva tale diritto. Poteva ottenere la licenza anche chi aveva ottenuto risultati significativi, senza essere diventato campione: per esempio ne aveva diritto il pilota che terminava a podio per cinque volte negli ultimi due campionati della GP2.\nRiforma per la stagione 2016.\nPer la stagione 2016, anche a seguito delle polemiche sorte in merito all'ingaggio del diciassettenne Max Verstappen da parte della Scuderia Toro Rosso per la stagione di F1, la Federazione ha modificato il metodo per la concessione della Superlicenza, ponendo un limite minimo d'et\u00e0 (18 anni) e stabilendo che il richiedente debba ottenere determinati risultati nella categorie inferiori alla F1 nei tre anni precedenti alla richiesta, che comportino l'ottenimento di 40 punti, secondo quanto stabilito da una particolare tabella. Dopo iniziali critiche sul metodo di attribuzione dei punti fra i vari campionati, la FIA \u00e8 intervenuta nel luglio 2015 per riformare quanto deciso, equiparando i punti attribuiti dal vincitore della nuova F2, a quelli concessi ai vincitori di altri campionati importanti, quali GP2, Formula 3 FIA o WEC. Al vincitore della Formula E saranno concessi 30 punti.\nIl pilota deve possedere una patente di guida valida e viene sottoposto a un test sulla sua conoscenza del regolamento del campionato mondiale di F1.\nModifiche per il 2018.\nNel settembre 2017 la FIA rivede i punteggi attribuiti per ciascuna categoria, pur mantenendo 40 punti, da ottenersi in tre anni, per l'ottenimento della Superlicenza. Vengono abbassati i punti ottenuti in F3 europea, cos\u00ec come nel WEC LMP1, Super Formula e Formula V8 3.5. Vengono inserite anche nuove categorie, come WEC LMP2, LMGT-Pro e Am, le serie Asiatica ed Europea Le Mans Series (classe prototipi), la IMSA (classi prototipi e GTLM), la Super GT, la Sprint Cup Series, e la International GT3 Series.\nModifiche causa pandemia Covid-19.\nNel 2020, in risposta alla pandemia di COVID-19, se la finestra di tre stagioni include l'anno 2020, devono essere conteggiate le tre stagioni con il punteggio pi\u00f9 alto delle quattro stagioni precedenti. Se un pilota ha accumulato almeno 30 punti e sta attualmente gareggiando in uno dei campionati riportati nel Supplemento 1 e non \u00e8 stato in grado di accumulare i 40 punti a causa di \"circostanze al di fuori del suo controllo o cause di forza maggiore\", la licenza pu\u00f2 essere concessa a discrezione della FIA\nTabella dei punteggi.\nI piloti possono anche guadagnare punti per:\nPenalit\u00e0.\nI commissari di gara possono infliggere dei punti di penalit\u00e0 sulla licenza di un pilota a seguito di infrazioni. Al raggiungimento di 12 punti di penalit\u00e0 il pilota viene automaticamente sospeso per il successivo evento. I punti di penalit\u00e0 vengono cancellati dopo 12 mesi dalla loro attribuzione.\nNazionalit\u00e0 del pilota.\nLa nazionalit\u00e0 che appare sulla licenza concessa al pilota \u00e8 la stessa del suo passaporto. Non \u00e8 necessario che sia la stessa del Paese in cui la licenza di corsa \u00e8 stata emessa. In caso di un pilota con pi\u00f9 di una cittadinanza, egli ha la possibilit\u00e0 di scegliere la nazionalit\u00e0 con cui correre."}
{"id": "3091931", "revid": "196390", "url": "https://it.wikipedia.org/wiki?curid=3091931", "title": "Stade montois (rugby)", "text": ""}
{"id": "3091932", "revid": "1543377", "url": "https://it.wikipedia.org/wiki?curid=3091932", "title": "Fu\u00dfball-Club Bayern M\u00fcnchen 2006-2007", "text": "Questa voce raccoglie le informazioni riguardanti il Fu\u00dfball-Club Bayern M\u00fcnchen nelle competizioni ufficiali della stagione 2006-2007.\nStagione.\nLa stagione inizia con la sconfitta nella finale della Coppa di Lega subita contro il Werder Brema, ed in seguito il Bayern viene presto eliminato dalla coppa di Germania dall'Alemannia Aachen. Intanto per\u00f2 i bavaresi si qualificano agli ottavi di finale della Champions League insieme all'Inter, ma in campionato si allontanano dal vertice. Cos\u00ec, il 31 gennaio 2007 Felix Magath viene esonerato quando il Bayern \u00e8 quarto a sei punti dalla vetta. A sedersi sulla panchina del club \u00e8 nuovamente Ottmar Hitzfeld che, pur esordendo con una sconfitta per 3-0 contro il Norimberga, conduce la squadra al quarto posto finale in Bundesliga; in Champions, invece, i bavaresi sono eliminati nei quarti di finale dai futuri campioni del Milan. Dopo il 2-2 a San Siro, ottenuto grazie ad una doppietta del difensore belga Van Buyten, ai campioni di Germania basterebbe un pareggio per 0-0 o per 1-1 per accedere alle semifinali. Invece, nel match di ritorno disputato all'Allianz Arena, i rossoneri sconfiggono i padroni di casa con un netto 0-2, firmato nel primo tempo dal centrocampista Clarence Seedorf e dal centravanti Filippo Inzaghi. I due gol subiti nel giro di cinque minuti tagliano le gambe ai tedeschi che non riusciranno a reagire. Il quarto posto in campionato significa estromissione dalla Champions League e qualificazione alla Coppa UEFA.\nOrganigramma societario.\nArea direttiva\nArea tecnica\nRosa.\n (C)\n (VC)"}
{"id": "3091933", "revid": "88740", "url": "https://it.wikipedia.org/wiki?curid=3091933", "title": "Sante Tani", "text": "Biografia.\nFiglio di Angiolo Tani ed Elisa Meacci, fin da giovane fu un aperto oppositore del fascismo. Si laure\u00f2 in giurisprudenza a Roma e, una volta rientrato ad Arezzo, oper\u00f2 come agitatore e cospiratore in contatto con esponenti di tutti i partiti politici clandestini.\nVenne arrestato il 4 febbraio 1942, tre giorni dopo la nascita di sua figlia, e rimase in carcere ad Arezzo per pi\u00f9 di tre mesi, dopodich\u00e9 venne condannato a quattro anni di confino in provincia di Benevento. Dopo la caduta del fascismo pot\u00e9 per\u00f2 tornare nella propria citt\u00e0, diventando presidente della locale sezione del CLN e prendendo il comando di formazioni partigiane operanti nella campagna.\nNuovamente arrestato, fu ucciso in cella dopo diciassette giorni di torture il 15 giugno 1944."}
{"id": "3091934", "revid": "250563", "url": "https://it.wikipedia.org/wiki?curid=3091934", "title": "Superlicenza", "text": ""}
{"id": "3091941", "revid": "110157", "url": "https://it.wikipedia.org/wiki?curid=3091941", "title": "PostFinance Top Scorer", "text": "Viene eletto PostFinance Top Scorer alla fine della stagione il giocatore di hockey su ghiaccio che ha totalizzato il maggior numero di reti e assist (punti) per la sua squadra durante la stagione regolare della National League Svizzera NL A e NL B. Il Top Scorer in carica di ciascuna squadra indossa un casco e una maglia con le fiamme gialle.\nIl miglior marcatore di tutta la lega viene eletto \"PostFinance Top Scorer\" della NL A o NL B dopo il girone di qualificazione.\nScopo.\nIl concetto \u00abPostFinance Top Scorer\u00bb \u00e8 stato introdotto nella stagione 2002/2003. Con questo programma PostFinance intende promuovere in modo diretto e costante le giovani leve dell'hockey su ghiaccio svizzero. Per ogni punto conquistato dal suo \"PostFinance Top Scorer\", il settore giovanile di ogni club riceve rispettivamente 200 franchi (NL A) e 100 franchi (NL B).\nLa Swiss Ice Hockey Association riceve lo stesso importo da PostFinance per le squadre giovanili. I premi \u00abPostFinance Top Scorer\u00bb sono vincolati e possono essere utilizzati esclusivamente per la promozione di talenti e la formazione nel settore giovanile.\nGrazie all'impegno \u00abTop Scorer\u00bb di PostFinance, dalla stagione 2002/2003 sono stati devoluti a sostegno delle giovani leve dell'hockey svizzero 2,8 milioni di franchi."}
{"id": "3091942", "revid": "1305772", "url": "https://it.wikipedia.org/wiki?curid=3091942", "title": "Miss Ucraina", "text": "Miss Ucraina (\"\u041c\u0456\u0441 \u0423\u043a\u0440\u0430\u0457\u043d\u0430\") \u00e8 un concorso di bellezza femminile che si tiene annualmente in Ucraina, organizzato per la prima volta nel 1991.\nLa prima Miss Ucraina della storia \u00e8 stata la diciottenne Ol'ha Ov\u010darenko/Rechdouni, studentessa universitaria, in seguito giunta sino alle semifinali di Miss URSS, e seconda classificata a Miss Kiev 1990.\nL'evento annuale si tiene a Kiev in primavera o estate nel Palazzo Nazionale. Il concorso si svolge fra ventisei candidate, e la vincitrice riceve una corona del valore di 500.000 dollari, consegnata dall'ex detentrice del titolo.\n\"Miss Ucraina Universo\" (\"\u041c\u0456\u0441 \u0423\u043a\u0440\u0430\u0457\u043d\u0430 \u0412\u0441\u0435\u0441\u0432\u0456\u0442\") \u00e8 invece un concorso parallelo a Miss Ucraina, istituito nel 2006 nel quale viene scelta la rappresentante ucraina per Miss Universo."}
{"id": "3091943", "revid": "212348", "url": "https://it.wikipedia.org/wiki?curid=3091943", "title": "Times Square (New York)", "text": ""}
{"id": "3091956", "revid": "767487", "url": "https://it.wikipedia.org/wiki?curid=3091956", "title": "Edmund Curll", "text": "A causa degli attacchi sferrati contro di lui da Alexander Pope, il nome di Curll \u00e8 diventato sinonimo di pubblicazioni e forme di pubblicit\u00e0 senza scrupoli.\nCurll pass\u00f2 dalla miseria alla ricchezza grazie proprio al suo tipo di pubblicazioni, e al modo mercenario e disimpegnato in cui intese l'editoria. Curll gest\u00ec un piccolo impero di tipografie, guadagnando sugli scandali, le pubblicazioni pornografiche, vendendo medicinali di oscura fattura e millantata efficacia, ed utilizzando ogni forma di pubblicit\u00e0. Curll pubblic\u00f2 opere sia di valore che di infimo ordine, purch\u00e9 ci fosse possibilit\u00e0 di vendite.\nEra originario dell'Inghilterra sud-occidentale, figlio di un commerciante. Nel 1698, inizi\u00f2 la sua carriera come apprendista presso un libraio di Londra.\nInizi da ambulante.\nAl termine dei suoi sette anni di apprendistato, inizi\u00f2 la vendita di libri provenienti da sequestri. Il suo principale, Richard Smith, dichiar\u00f2 fallimento nel 1708, e Curll ne rilev\u00f2 la bottega. All'inizi\u00f2 lavor\u00f2 in associazione con altri librai, scrivendo, pubblicando e vendendo pamphlet e libri sfruttando argomenti di pubblico interesse. Ad esempio, nel 1712 riscuoteva interesse il processo alla strega Jane Wenham; uno dei suoi associati scrisse a favore dell'imputata, mentre un altro la riteneva colpevole, ma la cosa strana era che entrambi i libelli venivano venduti nelle librerie dello stesso gruppo. Curll, per farsi pubblicit\u00e0 a buon prezzo, dava spazio ai vari \"autori\", perch\u00e9 pubblicassero sui giornali degli articoli pro e contro la Wenham.\nCome libraio Curll proponeva un catalogo estremamente eclettico, e come editore diede vita a libri economici e giornali poco costosi. La maggior parte dei suoi libri, venduti per uno o due scellini, erano alla portata delle tasche di artigiani, garzoni e servit\u00f9. Curll pubblic\u00f2 e diffuse scritti di Letteratura erotica e al contempo pubblic\u00f2 anche libri di preghiere, testi \"medici\" e simili. Dalle sue tipografie uscirono anche testi politici del partito Whig.\nUna delle sue prime pubblicazioni fu \"The Athenian Spy\" di John Dunton, ma fra i titoli delle sue edizioni vi erano anche affiancati \"The Way of a Man with a Maid\" e \"The Devout Christian's Companion\". Curll vendeva anche cure mediche pubblicizzandole senza alcuno scrupolo. Nel 1708, pubblic\u00f2 \"The Charitable Surgeon\", uno pseudo manuale medico per la cura della sifilide, scritto da un presunto medico filantropo. Il testo definiva priva di alcun valore la cura a base di mercurio prescritta da un certo John Spinke, e consigliava invece di acquistare l'unico rimedio efficace presso il negozio di Edmund Curll. Il Dr. Spinke scrisse in risposta un pamphlet, ma Curll, a sua volta, per creare uno scandalo rispose a Spinke dandogli dell'ignorante e, mettendo in palio cinque sterline, lo sfid\u00f2 a recarsi nella propria libreria per dimostrare di saper tradurre cinque righe di Latino. Spinke accett\u00f2 la sfida e vinse le cinque sterline, con le quali acquist\u00f2 il \"rimedio\" di Curll per poterlo analizzare. In definitiva anche il \"rimedio\" di Curll si rivel\u00f2 essere a base di mercurio. Tuttavia, Curll continu\u00f2 a pubblicizzare il suo \"Charitable Surgeon\", e lo ampli\u00f2 aggiungendo \"A new method of curing, without internal medicines, that degree of the venereal disease, called a gonorrhea, or clap\".\nNel 1712, il negozio di Curll aveva cos\u00ec tanto successo che egli apr\u00ec una filiale a Tunbridge Wells e si trasfer\u00ec in un negozio pi\u00f9 grande in Fleet Street. In questo periodo, Curll cominci\u00f2 a scrivere i propri pamphlet. Nello stesso anno inizi\u00f2 una collaborazione con John Morphew, un Tory, per sfruttare il momento propizio a seguito della controversia susseguente ai sermoni scritti da Henry Sacheverell. Dopo questa collaborazione, Curll riusc\u00ec a prendere a suo servizio uno dei pennivendoli di Morphew.\nPirateria letteraria.\nUn aspetto della carriera di Curll, che ha consolidato la sua reputazione nel tempo, \u00e8 stata la pubblicazione non autorizzata, e spesso contro la volont\u00e0 dell'autore, di opere originariamente prodotte per un altro editore. Di solito, Curll aveva l'abilit\u00e0 di non superare il confine fra legalit\u00e0 e pirateria, ma ci\u00f2 non sempre gli riusciva.\nNel 1707, Curll annunci\u00f2 sui quotidiani la pubblicazione dei \"Poems on Several Occasions\" di Matthew Prior. Tuttavia era l'editore Jacob Tonson ad avere i diritti di pubblicazione delle opere di Prior, ma Curll non se ne diede pensiero. Nel 1716, Curll rese nota nuovamente la sua intenzione di pubblicare le opere di Matthew Prior, ma questa volta fu lo stesso Prior a pubblicare sui giornali delle lettere di diffida contro Curll. La disputa con Tonson e le rimostranze di Prior, servirono solo come pubblicit\u00e0 per il libro che Curll pubblic\u00f2 ugualmente.\nNel 1710, Curll pubblic\u00f2 \"Meditation Upon a Broomstick\" di Jonathan Swift. In quello stesso anno, Curll si prese la briga di \"interpretare\" altre opere di Swift, e nel 1713 pubblic\u00f2 una versione del romanzo \"A Tale of a Tub\". Swift si arrabbi\u00f2 con Curll per aver rivelato la paternit\u00e0 delle opere (dato che Swift stava facendo carriera nella Chiesa anglicana), tuttavia fu molto divertito dalla scialba interpretazione delle sue opere fatta da Curll. Swift scrisse ad Alexander Pope, dicendogli che zucconi come Curll valgono oro quanto pesano per uno scrittore satirico. Avendo preso gusto a punzecchiare Swift, Curll non moll\u00f2 la presa, specialmente dopo che Swift inser\u00ec le note di Curll (senza permesso) nella preparazione di una nuova edizione di \"A Tale of a Tub\". Nel 1726, Curll stil\u00f2 una \"presentazione\" estremamente imprecisa dei \"Viaggi di Gulliver\" di Swift. Un ulteriore presunto caso di edizione non autorizzata si verific\u00f2 con il poeta Edward Young, che invi\u00f2 un componimento poetico a Curll perch\u00e9 lo pubblicasse, con allegata una lettera di sollecitazione. Quando l'opera vene pubblicata nel 1717, Young se ne usc\u00ec con un avviso in cui sosteneva che il componimento poetico e la lettera allegata erano dei falsi. In realt\u00e0, la poesia elogiava un uomo politico non pi\u00f9 in auge, e la lettera di Young era autentica.\nLa connessione fra Curll e la pubblicazione anonima dei \"Court Poems\" nel 1716 innesc\u00f2 la lunga \"querelle\" con Alexander Pope. Curll riusc\u00ec ad avere tre poesie non firmate di Pope, John Gay e Lady Mary Wortley Montagu. Pope scrisse a Curll diffidandolo dal pubblicare quelle opere; questo avviso bast\u00f2 a Curll per avere conferma della paternit\u00e0 dei componimenti, e quindi li pubblic\u00f2. Per tutta risposta, Pope e Bernard Lintot, editore di Pope, si incontrarono con Curll alla taverna del Cigno. Pope e Lintot sembravano ormai rassegnati e si mostravano preoccupati solo per le reazioni di John Gay. Tuttavia, essi versarono un emetico nel bicchiere di Curll, causandogli, una volta a casa, violenti attacchi di vomito. Pope pubblic\u00f2 due libelli in cui diede conto dell'incidente, ed inform\u00f2 il pubblico (nello stile usato da Swift nei \"Bickerstaff Papers\") che Curll era morto. Curll, come al solito, riusc\u00ec a sfruttare tutta questa pubblicit\u00e0 per i propri scopi. Infatti pubblic\u00f2 \"The Catholick Poet\" di John Oldmixon e \"The True Character of Mr Pope and his Writings\" di John Dennis. Curll ristamp\u00f2 queste due opere nel 1716, quando il clima socio-politico in Inghilterra si surriscald\u00f2 dopo il fallimento dell'Insurrezione giacobita del 1715.\nLo stadio successivo della ormai guerra aperta fra Pope e Curll si ebbe nel 1716, quando Curll riusc\u00ec ad avere una versione oscena del primo Salmo scritto anni prima da Pope. Nel pubblicare quest'opera, Curll rese noto che egli sarebbe stato in futuro l'editore di tutte le opere di Pope. In quello stesso anno, Curll fin\u00ec in prigione per aver pubblicato un resoconto del processo contro George Seton, Conte di Wintoun. Non appena tornato in libert\u00e0 pubblic\u00f2 una biografia del Dr. Robert South, ex direttore della Westminster School. Curll aveva stampato anche l'elogio per il Dr. South scritto da parte del direttore in carica. Curll venne invitato alla scuola, e si aspettava di essere ringraziato per l'opera pubblicata in ricordo dei professori della scuola. Invece, gli studenti lo costrinsero ad inginocchiarsi percuotendolo ed obbligandolo a chiedere scusa. Gli studenti poi lo avvolsero in una coperta e cominciarono a bastonarlo e lanciarlo per aria. Samuel Wesley, uno studente della scuola e fratello maggiore di John Wesley, scrisse una poesia eroicomica sull'incidente della coperta. A Curll venne l'atroce sospetto che dietro tutto questo trattamento riservatogli ci fossero Pope e i suoi amici; per questo cominci\u00f2 ad utilizzare il \"poeta fantasma\". Egli pubblic\u00f2 un'opera dal titolo \"The Petticoat\" di \"J. Gay.\" Dietro lo pseudonimo di \"Joseph Gay\" c'era il poeta Francis Chute. Curll us\u00f2 questo trucco ancora un paio di volte per sviare le vendite delle opere di John Gay e per arrecar danno a Pope ed ai suoi amici.\nBiografie, oscenit\u00e0 e \"curlismi\".\nCurll era anche noto per commissionare a scrittori prezzolati le biografie di personaggi famosi non appena si sapeva della loro morte. Si pu\u00f2 ben immaginare come queste biografie venissero pubblicate senza tener alcun conto di imprecisioni ed invenzioni. Forse la battuta pi\u00f9 mordace e pi\u00f9 citata su questa attivit\u00e0 di Curll \u00e8 quella di John Arbuthnot secondo cui le biografie di Curll erano divenute \"uno dei nuovi aspetti terrificanti della morte\". Curll con questo sistema si proponeva di essere il primo a presentare una biografia nelle librerie, e non certo di presentare il migliore o il pi\u00f9 accurato dei testi. Perci\u00f2, il suo metodo consisteva nel preannunciare la pubblicazione di una biografia e nel chiedere a chi ne fosse in possesso di fornire ricordi, lettere o frasi del defunto. Egli quindi avrebbe incluso questo materiale (e certe volte nient'altro) nella \"biografia.\" Curll non si curava della precisione di quanto riportato, ed arrivava ad accettare pi\u00f9 speditamente i racconti dei nemici invece che degli amici del defunto. In mancanza di contributi esterni, ingaggiava uno scrittore per inventare tutto. Nel 1717 soltanto, Curll produsse le biografie del Vescovo Burnet e di Elias Ashmole. In seguito egli avrebbe prodotto su ordinazione una biografia di Swift, cosa che lo stesso Swift aveva previsto nel 1731 in \"Lines on the Death of Dr. Swift\". Il \"terrore\", come definito da Arbuthnot funzionava, perch\u00e9 non vi era alcuna possibilit\u00e0 di ricorrere in giudizio contro le pubblicazioni di Curll. Nel 1721, secondo la sua prassi, Curll pubblic\u00f2 una biografia di John Sheffield, I Duca di Buckingham. Per questo venne citato in giudizio davanti alla Camera dei Lord, che a seguito di questo evento provvide a formulare una nuova legge che vietava di pubblicare alcunch\u00e9 senza il previo consenso dell'interessato.\nCurll acquist\u00f2 notoriet\u00e0 anche per le sue pubblicazioni oscene, tanto che il termine \"curlismo\" venne considerato sinonimo di letteratura indecente. Nel 1718, Curll pubblic\u00f2 \"Eunuchism Display'd\"; Daniel Defoe critic\u00f2 quest'opera definendola pornografia, e coniando per questo il termine \"curlismo\". Curll, da par suo, mise a frutto anche questa accusa scrivendo a sua difesa \"Curlicism Display'd\", questo pamphlet non era altro che un elenco dei libri venduti da Curll che trasform\u00f2 cos\u00ec l'intera vicenda in un \"battage\" pubblicitario. Nel 1723, Curll pubblic\u00f2 \"A Treatise of the Use of Flogging in Venereal Affairs\", che era una traduzione del \"Tractus de usu flagrorum in re Medica et Veneria\" di Johann Heinrich Meibomius (1590\u20131655). Nel 1724, Curll pubblic\u00f2 \"Venus in the Cloister,\" una traduzione dal francese di un romanzo erotico del '600 in cui si sosteneva che \u00e8 la Chiesa e non Cristo a proibire la conoscenza sessuale. In quell'anno, in una denuncia anonima indirizzata alla Camera dei Lord venivano citate queste due opere in particolare per oscenit\u00e0. Come nel caso dei precedenti scandali, Curll tent\u00f2 di voltare il tutto a suo profitto con la pubblicazione di \"The Humble Representation of Edmund Curll\" e al contempo mandando nelle librerie una nuova edizione di \"Venere nel convento\". Fu arrestato nel mese di marzo e detenuto fino a luglio. Il giudice stabil\u00ec che non vi era alcuna norma che punisse l'oscenit\u00e0 e quindi Curll venne condannato per diffamazione. Curll pubblic\u00f2 le sue scuse e promise di cessare le pubblicazioni, ma, come sempre, le pubbliche scuse servirono come pubblicit\u00e0 per due nuovi titoli. Mentre era in prigione, Curll conobbe la nota spia scozzese John Ker, che desiderava pubblicare le proprie memorie. Il manoscritto conteneva segreti di stato del periodo del regno della regina Anna, la cosa preoccup\u00f2 Curll che scrisse a Robert Walpole per avere il permesso alla pubblicazione. Non avendo ricevuto alcuna risposta, Curll consider\u00f2 il silenzio come assenso e pubblico il libro in tre parti col titolo \"Memoirs of John Ker of Kersland\". L'ultimo volume di memorie fu pubblicato dal figlio di Edmund, Henry Curll, ed entrambi vennero arrestati. Padre e figlio passarono quattordici mesi in prigione (fino al Febbraio del 1728) e furono multati per le pubblicazioni di \"Nun in her Smock\" e \"The use of flogging\". In particolar modo Curll per la pubblicazione della prima parte delle \"Memorie\" fu condannato ad un'ora di gogna in Charing Cross. Curll a sua giustificazione scrisse e pubblic\u00f2, in occasione della condanna alla gogna, un manifesto in cui affermava che la pubblicazione delle memorie di Ker era stata fatta solo per lealt\u00e0 verso la regina, per questo motivo Curll non venne picchiato dalla folla. Invece, la folla applaud\u00ec Curll e fu portato via sulle spalle della gente.\nCurll e \"The Dunciad\" di Pope.\nTra Pope e Curll si verific\u00f2 di nuovo un contenzioso nel 1726, quando l'editore pubblic\u00f2 alcune lettere di Pope senza autorizzazione. Nel 1728 Pope si vendic\u00f2 facendo di Curll il personaggio principale dell'opera \"The Dunciad\" (\"L'Asineide\"). Infatti, nessun personaggio, tra cui il \"Re degli Asini\" Lewis Theobald (n\u00e9, in seguito, Colley Cibber) \u00e8 messo alla berlina nella \"Dunciad\" in modo pi\u00f9 coerente e duro di Edmund Curll. La risposta di Curll, naturalmente, fu quella di stampare un'edizione pirata, quindi pubblicare una \"interpretazione\" del poema per spiegare chi fossero le persone derise da Pope, ed infine pubblicare delle poesie satiriche contro Pope in persona. Nel 1728 si inserirono in questa diatriba le opere \"The Popiad\", scritta probabilmente da Lady Mary Wortley Montagu, \"The Female Dunciad\" e \"The Twickenham Hotch-Potch\". Nel 1729, con la \"Dunciad Variorum\", Pope infier\u00ec con la sua prosa su Curll, che per tutta risposta pubblic\u00f2 \"The Curliad: a Hypercritic upon the Dunciad Variorum\". Quest'opera conteneva un'autobiografia, una difesa contro le accuse di oscenit\u00e0 (spiegando che il testo sulla fustigazione era inteso come una cura per l'impotenza), ed una giustificazione delle sue battaglie con Pope.\nIn seguito, nel 1729, Curll decise di pubblicare un volume di William Congreve. John Arbuthnot denunci\u00f2 sui giornali l'iniziativa di Curll; per tutta risposta Curll cambi\u00f2 l'insegna del suoi negozio in Congreve's Head, ed espose un busto di Congreve per far dispetto a Arbuthnot e agli amici di Congreve. Nel 1731 Curll trasfer\u00ec il suo negozio in Burleigh Street e pubblicizz\u00f2 la imminente uscita della vita di Pope, dicendo: \"Nulla pu\u00f2 essere pi\u00f9 desiderato della sua (universalmente auspicata) morte\". In risposta alla solita richiesta di materiale per la biografia, una persona nota solo con le iniziali \"P.T.\" offr\u00ec a Curll alcune lettere di Pope. Le lettere, tuttavia, erano dei falsi, e tutta la faccenda non era altro che una messa in scena di Pope che pubblic\u00f2 nel 1735 una versione corretta di quelle lettere. In quello stesso anno, Curll trasfer\u00ec ancora una volta il suo negozio e pose come insegna la scritta \"Pope's Head\". Due anni dopo, pubblic\u00f2 in cinque volumi le lettere di Pope. Nel 1741, Pope finalmente vinse la sua battaglia giudiziaria contro Curll. Un tribunale stabil\u00ec che all'autore delle lettere compete il diritto d'autore, mentre al destinatario di una lettera non compete lo status di copyright.\nMerryland.\nNegli ultimi anni della sua vita Curll pubblic\u00f2 una serie di libri nella collana \"Merryland\" che costituisce uno dei maggiori contributi ad un particolare genere di romanzi erotici nell'Inghilterra del XVII e XVIII secolo nei quali il corpo femminile (a volte anche quello maschile) veniva descritto in termini di metafore topografiche. La prima opera di questo genere sembra sia stata \"Erotopolis: The Present State of Bettyland\" (1684) probabilmente attribuibile a Charles Cotton. Quest'opera fu inclusa, in forma abbreviata in \"The Potent Ally: or Succours from Merryland\" scritto da Curll nel 1741. Altre opere di questo genere pubblicate da Curll sono \"A New Description of Merryland. Containing a Topographical, Geographical and Natural History of that Country\" (1740) di Thomas Stretzer (autore del quale nulla si conosce), \"Merryland Displayed\" (1741) ed un insieme di mappe intitolato \"A Compleat Set of Charts of the Coasts of Merryland\" (1745).\nDal testamento di Edmund Curll sappiamo che della sua famiglia l'unico figlio era morto senza prole e che gli sopravvisse solo la moglie.\nEdmund Curll mor\u00ec in Londra l'11 dicembre 1747."}
{"id": "3091957", "revid": "729019", "url": "https://it.wikipedia.org/wiki?curid=3091957", "title": "Ulica Skobelevskaya", "text": "Ulica Skobelevskaja (in russo:\u0423\u043b\u0438\u0446\u0430 \u0421\u043a\u043e\u0431\u0435\u043b\u0435\u0432\u0441\u043a\u0430\u044f) \u00e8 una stazione della Linea Butovskaja, la linea 12 della Metropolitana di Mosca. \u00c8 stata inaugurata il 27 dicembre 2003."}
{"id": "3091960", "revid": "93556", "url": "https://it.wikipedia.org/wiki?curid=3091960", "title": "Bulvar Admirala Ushakova", "text": "Bul'var Admirala Ushakova () \u00e8 una stazione della Linea Butovskaja, la linea L1 della Metropolitana di Mosca. \u00c8 stata inaugurata il 27 dicembre 2003."}
{"id": "3091964", "revid": "729019", "url": "https://it.wikipedia.org/wiki?curid=3091964", "title": "Ulica Gorchakova", "text": "Ulica Gorchakova (in russo:\u0423\u043b\u0438\u0446\u0430 \u0413\u043e\u0440\u0447\u0430\u043a\u043e\u0432\u0430) \u00e8 una stazione della Linea Butovskaja, la linea L1 della Metropolitana di Mosca. \u00c8 stata inaugurata il 27 dicembre 2003."}
{"id": "3091965", "revid": "729019", "url": "https://it.wikipedia.org/wiki?curid=3091965", "title": "Buninskaya Alleya", "text": "Buninskaya Alleya (in russo:\u0411\u0443\u043d\u0438\u043d\u0441\u043a\u0430\u044f \u0430\u043b\u043b\u0435\u044f) \u00e8 uno dei due capolinea della Linea Butovskaja, la linea L1 della Metropolitana di Mosca. \u00c8 stata inaugurata il 27 dicembre 2003."}
{"id": "3091966", "revid": "121011953", "url": "https://it.wikipedia.org/wiki?curid=3091966", "title": "Paolo Vinassa de Regny", "text": "Biografia.\nNato a Firenze nel 1871, si \u00e8 laureato in Scienze naturali all'Universit\u00e0 di Pisa, iniziando poi a insegnare in alcuni atenei italiani. Ottiene in seguito la medesima cattedra di Geologia che era stata retta da Antonio Stoppani e da Torquato Taramelli presso l'Universit\u00e0 degli Studi di Pavia, di cui \u00e8 stato rettore. Precedentemente aveva insegnato negli atenei di Perugia (qui ha fondato il laboratorio di geologia agraria), Catania e Parma, dove ha riorganizzato il Museo geologico e mineralogico. Esploratore in Libia e in Dancalia (Africa), di cui ha delineato le prime mappe geografiche e studiato per primo le insistenze geologiche. \u00c8 stato direttore di numerose missioni geologiche e minerarie, in particolare in Russia (Siberia occidentale), nel Montenegro, in Indonesia (Timor e Borneo), sull'Himalaya (Karakorum), nel Dodecaneso, nella Tripolitania e in Eritrea.\n\u00c8 stato autore di oltre trecento pubblicazioni nei campi della geologia, geochimica, fisica, geografia, paleontologia, biologia e botanica, dirigendo la \u00abGeologisces Zentralblatt\u00bb e la \u00abRivista Italiana di Paleontologia\u00bb, nonch\u00e9 fondando il \u00abGiornale di Geologia pratica\u00bb. Presidente della Societ\u00e0 Geologica Italiana nel 1932, \u00e8 stato membro dell'Accademia dei Lincei e socio di numerose istituzioni scientifiche, fra le quali l'Accademia Nazionale delle Scienze, l'Accademia Gioenia e l'Istituto lombardo di scienze e lettere\nDurante la prima guerra mondiale, si \u00e8 arruolato volontario nel corpo degli alpini e ha ricevuto la croce al merito di guerra. \u00c8 stato insignito, altres\u00ec, delle onorificenze di cavaliere dell'Ordine della Corona d'Italia e dell'Ordine dei Santi Maurizio e Lazzaro e di commendatore dell'Ordine coloniale della Stella d'Italia.\nProfessore di Geologia nelle Universit\u00e0 di Perugia, Catania, Parma e Pavia dove organizz\u00f2 la prima riunione di tutti gli scienziati e geologi Europei ed Extraeuropei per il centenario della morte di Spallanzani e dal 1941 fu Rettore dell'Universit\u00e0 di Pavia.\nAll'attivit\u00e0 scientifica possiamo aggiungere quella letteraria sempre di primo piano. Importante tra le sue centinaia di pubblicazioni \u00e8 anche la sua critica alla Divina Commedia, che lui esplor\u00f2 in uno degli aspetti pi\u00f9 trascurati ma pi\u00f9 caratteristici dell'Alighieri e cio\u00e8 la tradizione Pitagorica spiegata dal professore nel suo libro \"Dante e Pitagora\" dove svel\u00f2 l'abissale mistero del divino poema.\nNel 1921 fu nominato segretario del Partito Nazionale Fascista di Parma. La segreteria di Vinassa de Regny, di provenienza nazionalista, caus\u00f2 l'uscita polemica di parte dei fascisti vicini alle correnti di sinistra. Il 30 aprile 1921 fu indetta una nuova assemblea che vide la vittoria della corrente di sinistra che faceva capo all'avvocato Alessandro De Castro che assunse la segreteria.\nNominato senatore il 27 aprile 1934, \u00e8 stato membro di diverse commissioni parlamentari (Educazione Nazionale e Cultura popolare; Affari dell'Africa Italiana). \u00c8 morto nel 1957 a Cavi di Lavagna, dove \u00e8 stato sepolto."}
{"id": "3091967", "revid": "1305772", "url": "https://it.wikipedia.org/wiki?curid=3091967", "title": "Auto del secolo", "text": "L'auto del secolo (in inglese \"Car of the Century\", COTC) \u00e8 stato un premio internazionale dato alle auto pi\u00f9 influenti del mondo del XX secolo. Il processo elettorale \u00e8 stato coordinato dalla \"Automotive Global Elections Foundation\". Il vincitore, la Ford Model T, \u00e8 stato annunciato in un gal\u00e0 di premiazione il 18 dicembre 1999 a Las Vegas, Nevada.\nIl processo di selezione.\nPer scegliere la \"Car of the Century\" \u00e8 stato messo a punto un processo elaborato e formale. Esso ha avuto inizio nell'ottobre 1996, quando il comitato organizzatore della COTC ha presentato una lista di 700 come candidate per il premio, che i suoi esperti avevano selezionato sulla base delle raccomandazioni inviate dall'industria e dai club automobilistici.\nNel febbraio 1997 \u00e8 stata poi annunciata al salone dell'auto AutoRAI di Amsterdam una lista di 200 auto eleggibili, selezionate dalle 700 da un comitato onorario formato tutto da esperti automobilistici indipendenti, di chiara fama ed esperienza.\nIl passo successivo \u00e8 stato affidato ad una giuria di 132 giornalisti automobilistici professionisti di 33 paesi diversi che, sotto la presidenza di Lord Montagu of Beaulieu, hanno ridotto la lista dei candidati a 100, annunciando il risultato al Salone dell'automobile di Francoforte nel settembre 1997.\nIl processo di eliminazione \u00e8 proseguito con la selezione di 10 automobili mediante una votazione pubblica su Internet e di altre 25 da parte della giuria dei professionisti. Nella circostanza. 9 della 10 auto selezionate dal pubblico erano anche tra le 25 selezionate dai giornalisti (l'auto in pi\u00f9 selezionata dal pubblico era l'AC Cobra). Le 26 auto risultanti sono state quindi annunciate al Salone dell'automobile di Ginevra nel marzo 1999, come le candidate per il turno successivo.\nDai 26, la giuria \u00e8 stata chiamata a nominare i cinque finalisti che sarebbero passati attraverso l'ultimo turno di votazioni, usando un sistema a punti. I finalisti sono stati annunciati al Salone dell'automobile di Francoforte nel settembre 1999.\nI risultati finali.\nCiascuna giuria ha classificato le cinque auto nel suo ordine preferito, ed i risultati sono stati combinati con un sistema a punti. I risultati finali sono mostrati nella tabella sottostante."}
{"id": "3091968", "revid": "287204", "url": "https://it.wikipedia.org/wiki?curid=3091968", "title": "Valerij Min'ko", "text": "Carriera.\nClub.\nDopo aver mosso i primi passi nell'ambiente dello sport come hockeista, Minko entr\u00f2 nelle giovanili della Futbol'nyj Klub Dinamo-Barnaul in cui svolse il percorso formativo ricoprendo tutti i ruoli fino ad assumere, in occasione dell'esordio in prima squadra (avvenuto nel 1988) il ruolo di difensore laterale.\nNel 1990 fu ceduto al CSKA Mosca, squadra con cui disput\u00f2 dodici campionati nonostante avesse subito, nel 1993, l'asportazione di un rene rimasto danneggiato durante uno scontro di gioco. Si ritir\u00f2 nel 2002, dopo aver giocato una stagione nel Kuban' di Krasnodar.\nNazionale.\nConta dieci presenze e una rete nella nazionale Under 20 sovietica (totalizzate nel 1991) e quattro nella nazionale russa, tra il 1996 e il 1998.\nAllenatore.\nDopo il ritiro fu assunto nel CSKA Mosca come dirigente dei settori giovanili. Svolse l'incarico fino al 2008, quando fu assunto come allenatore della squadra delle riserve."}
{"id": "3091991", "revid": "767487", "url": "https://it.wikipedia.org/wiki?curid=3091991", "title": "Linda Morabito", "text": "Nata in Canada, ma trasferitasi con la famiglia negli Stati Uniti d'America nel 1961, Linda Morabito \u00e8 nota soprattutto per aver scoperto l'attivit\u00e0 vulcanica presente su Io, satellite di Giove: fu infatti lei, laureata in astronomia alla University of Southern California e giovane dipendente del Jet Propulsion Laboratory durante le missioni Voyager 1 e Voyager 2, a notare, durante l'analisi delle immagini mandate dalla sonda Voyager 1, una nuvola di polveri. Era la prima volta che veniva documentata attivit\u00e0 vulcanica extraterrestre.\nIn onore della sua scoperta, Edward L. G. Bowell chiam\u00f2 uno degli asteroidi da lui scoperto 3106 Morabito.\nIn seguito lavor\u00f2 alla Planetary Society (1997-2004), al Lewis Center for Educational Research (2007-2009) e da professore associato al Victor Valley College."}
{"id": "3091993", "revid": "16758", "url": "https://it.wikipedia.org/wiki?curid=3091993", "title": "Linda Morabito Kelly", "text": ""}
{"id": "3091994", "revid": "16758", "url": "https://it.wikipedia.org/wiki?curid=3091994", "title": "Linda A. Morabito-Kelly", "text": ""}
{"id": "3092001", "revid": "889336", "url": "https://it.wikipedia.org/wiki?curid=3092001", "title": "Albo d'oro del campionato austriaco di calcio", "text": "Quello che segue \u00e8 l'elenco dei vincitori del campionato austriaco di calcio:\nAlbo d'oro.\nI primi tornei di calcio in Austria vennero organizzati dall'\u00d6sterreichische Fu\u00dfball-Union nel 1901, nel 1902 e nel 1903, e furono tutti vinti dal Wiener AC. Queste manifestazioni primigenie non sono tuttavia correlate al moderno campionato austriaco."}
{"id": "3092006", "revid": "1632387", "url": "https://it.wikipedia.org/wiki?curid=3092006", "title": "Little Village", "text": "I Little Village sono stati un supergruppo musicale formatosi nel 1992 e composto da Ry Cooder (chitarra e voce), John Hiatt (chitarra, piano e voce), Nick Lowe (basso, voce) e Jim Keltner (batteria).\nGi\u00e0 nel 1987 suonarono assieme, in occasione della registrazione dell'album di John Hiatt \"Bring The Family\" ma solo cinque anni dopo si riunirono in studio per registrare quello che rimase l'unico album della loro storia, l\"'omonimo disco\". I brani sono stati scritti dai tutti e quattro i componenti del gruppo e cantati principalmente da Hiatt.\nFecero un tour statunitense ed europeo ma poi si sciolsero nello stesso anno.\nL'album pass\u00f2 quasi inosservato dal pubblico, anche se ottenne nel 1993 la nomination per il Grammy Award come \"Miglior Disco Gruppo Rock Vocale\"."}
{"id": "3092007", "revid": "112102162", "url": "https://it.wikipedia.org/wiki?curid=3092007", "title": "Monasterolo Torinese", "text": "Monasterolo Torinese (\"Monaster\u00ebl\" in piemontese, \"Mosteir\u00ebl\" in dialetto locale) \u00e8 un piccolo e antico paese, frazione di Cafasse. Conta una popolazione di circa 1.200 abitanti e fu comune autonomo fino al 1928.\nGeografia fisica.\nIl paese si adagia su un altopiano a 467 m. sul livello del mare, alle pendici del Monte Corno (1229 m); storicamente era distinto in tre Rioni: Piedimonte, Piedivalle e Piedimezzo.\nStoria.\nLe origini di Monasterolo si perdono nei secoli e le prime notizie, purtroppo frammentarie e incomplete, datano verso l'anno mille la sua comparsa sulla ribalta della storia.\nIl nome farebbe supporre l'esistenza di un piccolo monastero alle dipendenze di qualche monastero maggiore, la cosa sotto molti aspetti \u00e8 plausibile poich\u00e9 pur tra le solite, inevitabili, discordanze storiche, numerosi documenti curiali e notarili, riportano, anche solo per motivi marginali, il nome di Monasterolo riferendosi alla chiesa ivi esistente e dedicata a Santa Maria.\nLo storico Bertolotti affermava in un suo scritto del 1878 che in documenti datati 1011, da lui attentamente consultati e vagliati, era fatta menzione della chiesa dedicata a Santa Maria \u201cin valle Mathegarum\u201d, cio\u00e8 nella zona di Mathi.\nUn altro documento dell'archivio Arcivescovile di Torino del Vescovo Meinardo (scomparso nel 1118) viene elencata la chiesa di Monasterolo tra i beni posseduti dall'Abbazia di San Solutore di Torino.\nDopo il 1159 il paese pass\u00f2 alle dipendenze dei Visconti di Baratonia investiti dall'Imperatore Federico II, successore di Federico Barbarossa.\nNel 1306 parte della giurisdizione di Monasterolo e alcuni comuni limitrofi vennero venduti ai Principi d\u2019Acaja.\nIl principe Filippo II di Acaja dovette combattere una guerra contro il Duca Amedeo VI di Savoia che pretendeva questi possedimenti; ebbe la meglio, ma il nemico, prima di fuggire, saccheggi\u00f2 e devast\u00f2 queste terre.\nNel 1143 gli Arcour di Altessano acquistarono Baratonia, e i diritti che rimanevano sopra Monasterolo e gli altri Comuni adiacenti.\nMonasterolo fu comune autonomo dal 1560 al 1928, quando il governo fascista lo un\u00ec al Comune di Cafasse e quindi ne divent\u00f2 la frazione."}
{"id": "3092010", "revid": "125101124", "url": "https://it.wikipedia.org/wiki?curid=3092010", "title": "Get the Balance Right!", "text": "Get the Balance Right! \u00e8 una canzone dei Depeche Mode del 1983. Si tratta del primo brano e primo singolo registrato con Alan Wilder come membro ufficiale della band. Il pezzo venne inserito nella raccolta \"The Singles 81-85\" e in versione remixata nella raccolta \"Remixes 81-04\".\nVideo musicale.\nIl video musicale, girato nell\u2019autunno del 1982, fu diretto da Kevin Hewitt e come per i precedenti \"See You\", \"The Meaning of Love\" e \"Leave in Silence\", la band fu insoddisfatta del risultato, tanto da rifiutarsi di inserirlo nella raccolta \"Some Great Videos\"."}
{"id": "3092015", "revid": "116958613", "url": "https://it.wikipedia.org/wiki?curid=3092015", "title": "Arioldo Arioldi", "text": "Biografia.\nNato a Sansepolcro nel 1924, dopo l'8 settembre 1943 sfugg\u00ec al rastrellamento nazista e rientr\u00f2 nella propria citt\u00e0 da Ariccia, dove stava prestando il servizio militare nei Vigili del Fuoco.\nFra l'ottobre e il novembre del 1943 entr\u00f2 a far parte della brigata partigiana guidata da Eduino Francini, che oper\u00f2 nella zona dell'Alpe della Luna e partecip\u00f2 poi attivamente all'\"insurrezione di Sansepolcro\" (19 marzo 1944). La brigata, costretta poi alla fuga, si rifugi\u00f2 a Villa Santinelli dove ingaggi\u00f2 un duro scontro con preponderanti forze nazifasciste. Alla fine, Francini e altri otto partigiani furono fucilati, mentre Arioldi riusc\u00ec a fuggire e a unirsi, nei pressi di Caprese Michelangelo, a una banda di slavi (guidata dai fratelli Rado e Du\u0161an Bordon) fuggiti dal campo di concentramento di Renicci.\nIn seguito, il partigiano \"Uno\" guid\u00f2 un distaccamento operante nella zona di Ponte alla Piera (Anghiari) inquadrato nella 23\u00aa Brigata Garibaldi \"Pio Borri\" del capitano Siro Rosseti, poi al vertice del SIOS Esercito, e fu protagonista di numerose azioni militari fino alla liberazione di Arezzo.\nDopo la Liberazione, Arioldi si trasfer\u00ec con la moglie Maria a Genova nel Corpo delle Guardie di Pubblica Sicurezza.\nCon la pensione si trasfer\u00ec a Capolona e fu instancabile durante l\u2019esperienza amministrativa al Comune di Capolona, fu assessore e vice-sindaco dal 1985 al 1994. Inoltre si adoper\u00f2 con passione e sensibilit\u00e0 per tenere viva la memoria della lotta di Liberazione presso le scuole e ad ogni ricorrenza del calendario. Fu l\u2019animatore e il promotore del Monumento in ricordo dei giovani partigiani di Caliano Ezio Zavagli (20 anni) e Vasco Lastrucci (23 anni) barbaramente martoriati ed uccisi dai fascisti presso la Stazione di Subbiano/Capolona Nord ed il ricordo presso il Cimitero di Ponina di Don Tarquinio Mazzoni, presidente del Comitato Comunale di Liberazione e primo sindaco di Capolona."}
{"id": "3092017", "revid": "125099073", "url": "https://it.wikipedia.org/wiki?curid=3092017", "title": "Battaglia di Gela (405 a.C.)", "text": "La battaglia di Gela ebbe luogo in Sicilia nell'estate del 405 a.C. L'esercito cartaginese, sotto il comando di Imilcone (membro della famiglia dei Magone e consanguineo di Annibale Magone), che nel corso dell'inverno e della primavera era acquartierato ad Agrigento, catturata da poco, marci\u00f2 verso Gela. Il governo siracusano aveva deposto Dafneo, il comandante greco sconfitto ad Agrigento, con Dionigi, un ufficiale che era stato allievo di Ermocrate. Dionigi intrig\u00f2, con successo, per ottenere poteri dittatoriali. Quando i cartaginesi avanzarono su Gela e misero la citt\u00e0 sotto assedio, Dionigi marci\u00f2 da Siracusa per confrontarsi con la minaccia. Pianific\u00f2 di utilizzare uno schema di attacco complesso, su tre colonne d'assalto, contro i cartaginesi, tale piano fall\u00ec per la mancanza di una coordinazione sufficiente. Dionigi decise di evacuare la popolazione di Gela, poich\u00e9 la sconfitta senza nessun risultato avrebbe provocato malcontento in Siracusa ed egli non voleva perdere il potere. Imilcone saccheggi\u00f2 la citt\u00e0 abbandonata dopo che i greci erano fuggiti a Camarina.\nAntefatti.\nCartagine era stata estromessa dagli eventi siciliani per quasi 70 anni in seguito alla battaglia di Imera avvenuta nel 480 a.C., periodo in cui la cultura greca aveva iniziato la sua penetrazione nelle citt\u00e0 elimiche, sicane e sicule. Questo equilibrio collass\u00f2 nel 411 a.C. quando la citt\u00e0 elimica di Segesta fu sconfitta dalla citt\u00e0 greco-dorica di Selinunte. Segesta chiese aiuto a Cartagine ed il senato cartaginese acconsent\u00ec ad intervenire in appoggio a Segesta. Annibale Magone di Cartagine organizz\u00f2 un esercito che prese d'assalto Selinunte nel 409 a.C. e successivamente distrusse la citt\u00e0 di Himera. Siracusa e Akragas (Agrigento), le pi\u00f9 importanti citt\u00e0 greche in Sicilia, non si opposero subito a Cartagine e l'esercito cartaginese pot\u00e9 ritrarsi con il bottino di guerra. Per 3 anni fu tregua nei territori siciliani, tuttavia non erano stati firmati accordi fra greci e cartaginesi per porre fine alle ostilit\u00e0.\nLa spedizione del 406 a.C..\nI raid del generale siracusano esiliato, Ermocrate, nei territori punici attorno a Mozia e Panormos (Palermo) spinsero Cartagine ad inviare un altro esercito in Sicilia nel 406 a.C., sempre sotto il comando di Annibale Magone. Intanto Siracusa e Akragas si erano preparate al conflitto assoldando mercenari e rinforzando le flotte, oltre a mantenere in piena efficienza le fortificazioni cittadine. Sebbene Siracusa fosse coinvolta nella guerra del Peloponneso e in dispute con le citt\u00e0 confinanti, il suo governo invi\u00f2 richieste di aiuto nella Magna Grecia e nella Grecia stessa una volta che i cartaginesi erano sbarcati in Sicilia.\nAnnibale pose l'assedio ad Akragas nell'estate del 406 a.C., ma la citt\u00e0 riusc\u00ec a resistere al primo assalto. Mentre venivano costruite le opere d'assedio per gli attacchi futuri l'esercito fu colpito da un'epidemia, che fece morire migliaia di cartaginesi ed Annibale stesso. Parte dell'esercito cartaginese, guidato da Imilcone, parente di Annibale e suo sostituto, fu sconfitta dall'esercito di soccorso greco, guidato da Dafneo, quindi la citt\u00e0 fu liberata dall'assedio. I cittadini di Akragas non erano d'accordo con la decisione dei generali, che avevano deciso di non inseguire i cartaginesi sconfitti, e lapidarono quattro di loro. I greci, a quel punto, tagliarono i rifornimenti per il campo punico, provocando quasi un ammutinamento nell'esercito cartaginese. Imilcone rimise a posto la situazione sconfiggendo la flotta siracusana e catturando il convoglio di grano destinato ad Akragas. I greci, di fronte al rischio della fame, abbandonarono Akragas, che fu saccheggiata da Imilcone. L'assedio era durato 8 mesi.\nLa presa del potere di un tiranno.\nI cittadini di Akragas, ora privi di case, giunsero a Siracusa, alcuni portando accuse ai generali siracusani. Nell'assemblea Dionigi, che aveva combattuto coraggiosamente ad Akragas, appoggi\u00f2 tali accuse. Egli era stato multato per aver contravvenuto alle regole di combattimento, ma il suo amico Filisto pag\u00f2 la multa. L'assemblea depose Dafneo e gli altri generali e propose i sostituti, fra cui Dionigi. I rifugiati di Akragas infine trovarono asilo a Leontini. A questo punto giunse a Siracusa una richiesta di aiuto da Gela, dato che i cartaginesi si stavano avvicinando alla citt\u00e0.\nLe forze contrapposte.\nAnnibale Magone aveva portato con s\u00e9 in Sicilia un esercito reclutato da cittadini cartaginesi, nonch\u00e9 in Africa, Spagna ed Italia ed una flotta di 120 triremi. L'esercito era stato ridotto come forza dall'epidemia e dalle perdite contro Akragas e non si sa se Imilcone aveva ricevuto rinforzi o reclute fino al suo ingresso in Akragas. Le forze originali dovevano essere circa 60000 uomini, ed i sopravvissuti marciarono su Gela nella primavera del 405 a.C. La flotta cartaginese, che contava circa 105 navi, avendo perso 15 triremi ad Erice a causa della flotta greca sotto il comando di Leptine, era a Mozia e non supportava l'esercito.\nL'esercito cartaginese.\nI libici fornivano fanteria tanto leggera quanto pesante e formavano le unit\u00e0 pi\u00f9 disciplinate dell'esercito. La fanteria pesante africana combatteva in formazioni chiuse, armata di lunghe picche e con scudi rotondi, con elmi e corazze di tessuto. La fanteria leggera libica portava giavellotti e piccoli scudi, cos\u00ec come la fanteria iberica. La fanteria iberica indossava tuniche bianche con bordature porpora e copricapo di cuoio.\nLa fanteria pesante tatticamente era schierata in falangi dense, armata di picche pesanti, lunghi scudi che coprivano tutto il corpo e corte spade difensive. La fanteria campana (probabilmente equipaggiata come i guerrieri sanniti o etruschi), sicula, sarda e gallica combatteva con il proprio equipaggiamento nazionale, sebbene spesso l'equipaggiamento fosse fornito da Cartagine. I siculi ed i sicilioti erano equipaggiati come gli opliti greci.\nL'esercito greco.\nLe maggiori citt\u00e0 siciliane come Siracusa e Akragas potevano mettere in campo fino a 10000-20000 cittadini, mentre le pi\u00f9 piccole come Imera e Messina ne potevano fornire fino a 3000-6000. Gela probabilmente era in grado di reclutarne un numero simile. Dionigi port\u00f2 a Gela nel 405 a.C. 30000 fanti e 1000 cavalieri, reclutati da Siracusa, dalla citt\u00e0 greche di Sicilia alleate e mercenari con 50 triremi.\nIl nerbo dell'esercito greco erano gli opliti, arruolati principalmente fra i cittadini, tuttavia Dionigi aveva anche un certo numero di mercenari dall'Italia e dalla Grecia. Erano presenti anche siculi e sicilioti che servivano nell'esercito come opliti e fornivano anche peltasti, ed un certo numero di campani probabilmente equipaggiati come i guerrieri sanniti o etruschi dell'epoca. La formazione di combattimento usuale era la falange oplitica. La cavalleria era reclutata fra i cittadini pi\u00f9 ricchi e fra i mercenari. Erano inoltre presenti opliti mercenari affittati in Sicilia ed in Italia ed anche dalla Grecia. Alcuni dei cittadini servivano come peltasti. I mercenari forniva anche arcieri e frombolieri.\nGela minacciata.\nMentre Dionigi era impegnato a seguire la sua via al potere assoluto l'esercito cartaginese aveva lasciato i quartieri d'inverno ad Akragas dopo aver distrutto la citt\u00e0. Imilcone marci\u00f2 lungo la costa verso Gela e pose il campo presso il mare ad ovest della citt\u00e0, fortificandolo con una trincea ed una palizzata. I cartaginesi impiegarono del tempo saccheggiando le campagne e raccogliendo provviste prima di iniziare le operazioni di assedio. Gli abitanti di Gela avevano proposto di trasferire donne e bambini a Siracusa, ma le donne insistettero per restare in citt\u00e0. Alla fine fu deciso di non costringere nessuno a evacuare la citt\u00e0, ed i greci misero in atto una difesa attiva, attaccando i cartaginesi quando foraggiavano.\nL'assalto a Gela.\nImilcone decise di prendere d'assalto la citt\u00e0 prima dell'arrivo dei soccorsi. I cartaginesi non si preoccuparono costruire muri di circonvallazione attorno a Gela, decidendo invece per l'assalto diretto. Nonostante la resistenza di Gela, i cartaginesi riuscirono a portare arieti contro le mura occidentali e ad aprire alcune brecce. Tuttavia i difensori riuscirono a tenere a bada gli attaccanti nel corso del giorno ed a riparare le brecce di notte, l'aiuto delle donne nel riparare le brecce era inestimabile, quindi i cartaginesi ogni mattino dovevano ricominciare da capo.\nL'assedio \u00e8 tolto.\nA parte le sue macchinazioni politiche Dionigi era riuscito a organizzare un esercito formato da italici, greci siciliani e mercenari, che contava almeno 30000 opliti, 4000 cavalieri e una flotta di 50 triremi, e marci\u00f2 lentamente verso Gela. All'arrivo di questo esercito i cartaginesi tolsero l'assedio per un certo tempo. I greci si accamparono alla foce del fiume Gela sulla riva occidentale di fronte alla citt\u00e0 e dall'altro lato rispetto al campo cartaginese, abbastanza vicino al mare per poter dirigere sia le operazioni terrestri sia quelle navali.\nPreludio alla battaglia.\nPer tre settimane Dionigi torment\u00f2 i cartaginesi con le truppe leggere e tagli\u00f2 loro i rifornimenti con la flotta. Queste tattiche avevano quasi portato al disastro i cartaginesi ad Akragas, ma \u00e8 probabile che Dionigi abbia scelto di combattere una battaglia schierata dopo tre settimane a causa dell'insofferenza dei suoi soldati nei confronti di una guerra di attrito. Probabilmente l'esercito cartaginese era superiore come forze a quelle disponibili per i greci, quindi Dionigi si risolse ad usare uno stratagemma per neutralizzare questo vantaggio del nemico.\nIl piano di battaglia greco.\nI cartaginesi erano accampati ad ovest di Gela e Dionigi pianific\u00f2 un attacco su tre colonne contro il loro accampamento, piano che richiedeva comunque un tempismo preciso nelle operazioni. La cavalleria cartaginese era accampata sul lato verso terra, mentre i mercenari erano sul lato verso mare, con gli africani nella parte centrale entro il campo. Dionigi, osservando che una forza trasportata via mare poteva attaccare il campo da sud, dove questo era aperto e poco difeso, decise il piano seguente:\nLa battaglia.\nIl piano dipendeva da una coordinazione molto precisa fra i quattro distaccamenti greci (tre che muovevano via terra ed uno via mare), altrimenti rischiava una disfatta, con la distruzione uno per uno dei distaccamenti. Quando l'azione ebbe inizio, tutto avvenne in modo assolutamente scoordinato. Le truppe trasportate via mare al comando di Leptine ottennero una sorpresa totale e con gli opliti che attaccavano lungo la costa irruppero nell'accampamento cartaginese. Mentre questo gruppo combatteva contro i campani e gli iberici, il gruppo settentrionale ritard\u00f2 il suo arrivo e non riusc\u00ec a lanciare il suo attacco in tempo utile. Questo fatto diede ai cartaginesi il tempo di sconfiggere prima i greci che attaccavano da sud, dove Leptine perse 1000 uomini prima di ritirarsi, i cartaginesi inseguirono i greci in rotta, e furono fermati dai missili lanciati dalle navi greche che permisero ai greci in fuga di raggiungere sicuramente Gela. Alcuni soldati gelani aiutarono i greci, ma la maggior parte rimase in citt\u00e0 perch\u00e9 temevano di lasciare le mura indifese.\nNel frattempo il distaccamento settentrionale aveva attaccato il campo, ed aveva respinto gli africani, usciti per opporsi ad essi, entro il campo stesso. A questo punto Imilcone ed i cittadini cartaginesi contrattaccarono, ed i campani e gli iberici si unirono ad essi, mettendo in rotta la colonna settentrionale dell'attacco, con la perdita di altri 600 greci. La forza al comando di Dionigi rimase chiusa entro le vie strette della citt\u00e0 e la popolazione, e non entr\u00f2 neppure in azione. La cavalleria greca non fu impegnata ed i cartaginesi respinsero i greci entro la citt\u00e0. Al termine del combattimento Imilcone aveva vinto la battaglia.\nSebbene i greci non fossero battuti sul campo, il loro morale ne aveva sofferto, quindi Dionigi doveva fronteggiare tumulti politici a Siracusa. L'esercito poteva essere malcontento nel caso avesse ripreso la guerra d'attrito, e se i greci fossero rimasti di guarnigione a Gela e vi fossero stati assediati dai cartaginesi, i nemici politici di Dionigi avrebbero potuto avere l'opportunit\u00e0 di organizzare un colpo di Stato a Siracusa. Dionigi decise di evacuare Gela, e richiese una tregua per seppellire i morti. A notte fonda scivol\u00f2 via con tutto l'esercito e la popolazione, lasciando insepolti i morti. Un gruppo di 2000 uomini armati alla leggera rimase in indietro, per accendere grandi fuochi nel campo cos\u00ec da spingere i cartaginesi a credere che i greci erano ancora nel campo stesso. Di primo mattino anche queste truppe lasciarono Gela, ed il giorno successivo i cartaginesi entrarono e saccheggiarono la citt\u00e0 pressoch\u00e9 deserta.\nConseguenze.\nDionigi guid\u00f2 l'esercito a Camarina, dove ordin\u00f2 alla popolazione di abbandonare la citt\u00e0. Il problema strategico di Dionigi non era cambiato, dato che se fosse stato assediato a Camarina avrebbe comunque rischiato il disastro politico a Siracusa. La marcia per tornare a Siracusa fu lenta, e corsero voci fra i cittadini siracusani di un accordo fra Dionigi e Imilcone, quindi fu lanciato un tentativo di colpo di Stato. Le spoglie saccheggiate a Gela comprendevano anche una famosa statua di Apollo, inviata a Tiro.\nLo scontento a Siracusa.\nParte della cavalleria, formata dai ricchi oligarchi spodestati da Dionigi, torn\u00f2 di corsa a Siracuca e tent\u00f2 di prendere il controllo della citt\u00e0. Il loro tentativo fu goffo, in quanto Dionigi, tornando a Siracusa, trov\u00f2 le porte chiuse, ma non guardate. A questo punto diede fuoco alla porta e uccise la maggior parte dei ribelli, mentre alcuni di essi tentarono di allontanarsi ed occupare la citt\u00e0 siceliota di Etna. I profughi di Gela e Camarina, non avendo fiducia in Dionigi, si riunirono ai profughi di Akragas a Leontini. La posizione di Dionigi era poco sicura, dato che Imilcone ed il suo esercito, dopo aver saccheggiato Camarina, stavano marciando su Siracusa.\nLa pace del 405 a.C..\nInvece di attaccare Siracusa, i cartaginesi nel 405 a.C. firmarono un trattato di pace. I motivi della firma sono ipotizzati come:\nI termini del trattato erano:\nL'esercito e la flotta cartaginesi lasciarono la Sicilia dopo il trattato, l'epidemia fu trasferita in Africa, dove infuri\u00f2 a Cartagine. Imilcone fu nominato re nel 398 a.C. e avrebbe dovuto essere a capo della reazione cartaginese alle attivit\u00e0 di Dionigi di quello stesso anno. Il trattato venne rispettato fino al 404 a.C., anno in cui Dionigi inizi\u00f2 una guerra contro i sicelioti. Dato che Cartagine non ebbe alcuna reazione, Dionigi aument\u00f2 i suoi domini in Sicilia e finalmente nel 398 a.C. riprese la guerra contro i Cartaginesi attaccando Mozia."}
{"id": "3092028", "revid": "339392", "url": "https://it.wikipedia.org/wiki?curid=3092028", "title": "Nord-America", "text": ""}
{"id": "3092030", "revid": "729019", "url": "https://it.wikipedia.org/wiki?curid=3092030", "title": "Rogers Cup 2010 - Doppio femminile", "text": "Il doppio femminile del Rogers Cup 2010 \u00e8 stato un torneo di tennis facente parte del WTA Tour 2010.\nNuria Llagostera Vives e Mar\u00eda Jos\u00e9 Mart\u00ednez S\u00e1nchez erano le detentrici del titolo, ma la Mart\u00ednez S\u00e1nchez non ha partecipato a causa di un infortunio.\nLlagostera Vives ha fatto coppia con Arantxa Parra Santonja, ma ha perso nel 1\u00ba turno 6\u20132, 6\u20130 contro Elena Vesnina e Vera Zvonar\u00ebva.\nGisela Dulko e Flavia Pennetta hanno battuto in finale Kv\u011bta Peschke e Katarina Srebotnik, 7\u20135, 3\u20136, [12\u201310].\nTeste di serie.\nLe prime 4 teste di serie hanno ricevuto un bye per il 2\u00ba turno."}
{"id": "3092032", "revid": "1924342", "url": "https://it.wikipedia.org/wiki?curid=3092032", "title": "A Question of Lust", "text": "A Question of Lust \u00e8 un singolo del gruppo musicale britannico Depeche Mode, pubblicato il 14 aprile 1986. Il singolo \u00e8 il secondo estratto dal quinto album in studio \"Black Celebration\" .\nLa canzone.\n\u00c8 il secondo singolo dei Depeche Mode cantato da Martin Lee Gore dopo \"Somebody\".\nIl brano strumentale sul lato B intitolato \"Christmas Island\", scritto da Martin Lee Gore e Alan Wilder, fu usato come pezzo introduttivo durante il Black Celebration Tour.\nIl brano \u00e8 stato successivamente inserito nella raccolta \"The Singles 86-98\" (1998), mentre una versione remixata \u00e8 stata inclusa in \"Remixes 81-04\" (2004).\nVideo musicale.\nIl videoclip del brano fu diretto da Clive Richardson e segna l'ultimo episodio della collaborazione fra la band e il regista."}
{"id": "3092033", "revid": "729019", "url": "https://it.wikipedia.org/wiki?curid=3092033", "title": "Tour della Nazionale di rugby a 15 del Sudafrica 1959", "text": "Nel 1959 la SARB, federazione sudafricana di rugby union invia per la seconda volta dopo il 1932 la selezione \"Junior\" in Argentina.\nIncontro finale a squadre miste.\nA fine tour, venne disputato un incontro a squadre miste di giocatori sudafricani ed Argentini. Un momento pi\u00f9 di festa che di agonismo, gi\u00e0 avvenuto in occasione di altri tour. Il match era di contorno alla finale del Campionato interprovinciale arbitrata dall'arbitro sudafricano Ackermann."}
{"id": "3092034", "revid": "226458", "url": "https://it.wikipedia.org/wiki?curid=3092034", "title": "Peire Duran de Limoux", "text": "Canzone composta di cinque stanze di dieci versi endecasillabi ciascuna, con schema metrico ABBACCDDEE ABBACCDDEE ABBACCDDEE ecc. con rime tutte maschili o ossitone. La \"tornada\" di sei versi ripete le ultime sei rime baciate, mentre i quattro versi dell\"'endressa\" le ultime quattro.\n&lt;poem&gt;\n De far un vers soy eras ben d'acort \n per fin'amor, pensan del gay saber, \n quar e subtils, que dona gran plazer \n als amadors, gaug, solas e deport. \n E sel que vol d'amor pretz conquistar, \n en totz sos faytz deu vicis esquivar; \n aman de cor veray, e gen servir \n e merceyar si Dons, e'ls bes grazir, \n sufren los mals, car, en apres afans, \n ab bon esfortz, pot esser benanans. \n Qui vol d'amor avenir a bon port, \n no vuelha dir a degun son voler, \n ni desselar so que pot dan tener, \n que fols parlars soen procura mort; \n savis es donx qui fug a fol parlar, \n e fols qui ditz so que s fay a selar; \n e qui sos joys secretz no sab tenir \n e mals e bes pessar ab gen cubrir, \n no sec lo cors que far deu fis amans, \n que vol, en patz, sufrir los bes e 'ls dans. \n [TORNADA]\n Mos bels captenhs d'auta valor, ses par,\n flors de joven, miralhs de fin pretz car,\n la vostr'amors me fay reiovenir,\n e 'l dous parlar ab plazent aculhir\n me tenon gay, flors gentils, agradans,\n per qu'ieu vos soy fizels, himilians.\n [ENDRESSA]\n Pros coms Gastos, jamay no m vuelh partir\n de vos lauzar; ans me deu abelir,\n car vostre pretz sobre totz es montans,\n comtes e dux, marques ez amirans.&lt;/poem&gt;"}
{"id": "3092038", "revid": "1305772", "url": "https://it.wikipedia.org/wiki?curid=3092038", "title": "Mercedes-Benz Vito", "text": " \nIl nome commerciale Mercedes-Benz Vito indica i furgoni corrispondenti alle sigle di progetto:"}
{"id": "3092042", "revid": "363629", "url": "https://it.wikipedia.org/wiki?curid=3092042", "title": "Stiff Upper Lip Live", "text": "Stiff Upper Lip Live \u00e8 il video pubblicato nel 2001, registrato il 14 giugno 2001 durante lo Stiff Upper Lip Tour all'Olympiastadion di Monaco, Germania."}
{"id": "3092048", "revid": "172343", "url": "https://it.wikipedia.org/wiki?curid=3092048", "title": "Junior Springboks", "text": ""}
{"id": "3092050", "revid": "125019", "url": "https://it.wikipedia.org/wiki?curid=3092050", "title": "Colonial colleges", "text": "Per colonial colleges si intende gli antichi nove college coloniali americani. Sette di essi ora fanno parte della Ivy League e sono tutte universit\u00e0 private (Brown University, Columbia University, Dartmouth College, Harvard University, Princeton University, University of Pennsylvania, Yale University). Due degli originali nove college coloniali si sono trasformati negli anni in universit\u00e0 pubbliche e pur avendo un grande prestigio internazionale non fanno parte della Ivy League, essi sono il College di William e Mary e la Rutgers University. La Cornell University \u00e8 l'ottavo e ultimo membro della Ivy League, ma non \u00e8 mai stata uno dei nove college coloniali, perch\u00e9 essa \u00e8 stata fondata molto tempo dopo, solo nel 1865."}
{"id": "3092051", "revid": "76963", "url": "https://it.wikipedia.org/wiki?curid=3092051", "title": "Jesse Tyler Ferguson", "text": "Biografia.\nNato a Missoula nel Montana e cresciuto ad Albuquerque nel Nuovo Messico, \u00e8 un attore televisivo. \nHa preso parte ad alcune serie televisive e spettacoli teatrali \"Broadway\" e \"off-Broadway\" prima di entrare a far parte del cast del telefilm \"Modern Family\" dove interpreta Mitchell Pritchett, personaggio dichiaratamente gay, come l'attore stesso ha dichiarato di essere.\nPer questo ruolo ha ricevuto due volte (nel 2010 e nel 2011) una nomination agli Emmy Award come \"miglior attore non protagonista in una serie comica\".\nA settembre del 2012 Ferguson annuncia il suo fidanzamento con l'avvocato Justin Mikita, suo compagno da quasi due anni. I due si sposano il 20 luglio 2013 a New York.\nNel 2016 doppia per la prima volta entrando nel cast di voci de \"L'era glaciale - In rotta di collisione\" doppiando il personaggio di Shangri Llama."}
{"id": "3092060", "revid": "75447", "url": "https://it.wikipedia.org/wiki?curid=3092060", "title": "But Not Tonight", "text": ""}
{"id": "3092061", "revid": "339392", "url": "https://it.wikipedia.org/wiki?curid=3092061", "title": "Aeroporto Diagoras Paradisi", "text": ""}
{"id": "3092062", "revid": "339392", "url": "https://it.wikipedia.org/wiki?curid=3092062", "title": "Aeroporto Diagoras/Maritsa", "text": ""}
{"id": "3092064", "revid": "57342", "url": "https://it.wikipedia.org/wiki?curid=3092064", "title": "Albano Meazzini", "text": "Biografia.\nCresciuto in una famiglia profondamente socialista, all'inizi\u00f2 della Seconda guerra mondiale prest\u00f2 servizio militare nell'Aeronautica ad Alghero, ma fu riformato per malattia nel 1941.\nDopo l'8 settembre 1943 costitu\u00ec uno dei primi nuclei partigiani sull'Alpe di Catenaia, alla cui guida fu posto il brigadiere Giovanni Zuddas (\"Tifone\").\nMeazzini, cui fu dato il nome di battaglia di \"Tito\" dai partigiani slavi presenti nella brigata, ebbe il ruolo di contatto con la nutrita organizzazione partigiana nota come Brigata Garibaldi Romagnola, guidata da Riccardo Fedel (\"Libero\") e sotto il coordinamento dell'Ispettore Generale delle Brigate Garibaldi Antonio Carini (\"Orsi\"). Tito oper\u00f2 nella zona di Santa Sofia, e guid\u00f2 assalti e sabotaggi nell'area di Catenaia insieme a bande legate alla 23\u00aa Brigata Garibaldi \"Pio Borri\".\n\"Tito\" fu membro del CLN di Caprese Michelangelo e dopo la guerra fu sindaco della sua citt\u00e0 per il Partito Comunista Italiano dal 1951 al 1956, consigliere comunale fino al 1975 e vicesindaco fino al 1990."}
{"id": "3092067", "revid": "33689", "url": "https://it.wikipedia.org/wiki?curid=3092067", "title": "Rodrigo D\u00edaz de los Cameros", "text": "Figlio di Diego Xim\u00e9nez di La Rioja, signore di Cameros, e Guiomar Rodr\u00edguez, consegue il rango pi\u00f9 elevato di nobilt\u00e0 (conte), similmente ai suoi nonni materni, Rodrigo P\u00e9rez de Traba (\"el Velloso\") e Fronilde Fern\u00e1ndez.\nRodrigo condusse una colonna di uomini nella battaglia di Las Navas de Tolosa nel 1212, operante al centro, tra le forze di Alfonso VIII di Castiglia, immediatamente \"davanti a\" o \"a fianco\" della principale avanguardia sotto Diego L\u00f3pez II de Haro. Le sue truppe provenivano principalmente dalle Asturie, Biscaglia e Vecchia Castiglia. Egli era terzo nella gerarchia di comando dopo Diego e Gonzalo N\u00fa\u00f1ez de Lara. A fianco di Rodrigo che conduceva il suo battaglione, c'era suo fratello Alvar D\u00edaz e Juan Gonz\u00e1lez.\nNel 1217, alla morte di Enrico I di Castiglia, Rodrigo e una banda di otto nobili rivendicarono i diritti di successione spettanti a Berenguela, sorella maggiore di Enrico, in base al fatto che lei non fosse sua sorella maggiore (ma era Bianca, poi regina-consorte di Francia). Nel 1220\u20131221, Rodrigo e i suoi nobili alleati si ribellarono contro il successore di Berenguela, Ferdinando III, offrendo inoltre il trono al figlio di Bianca, il futuro Luigi VIII di Francia. Rodrigo aveva ipotecato alcune propriet\u00e0 per il re in cambio di denaro per finanziare una crociata in Terrasanta. Egli, tuttavia, aveva rifiutato di rispondere al mandato di comparizione davanti alla \"curia regis\", ritenendo le sue \"tenencias\" illegalmente. Gonzalo P\u00e9rez de Lara condusse parallelamente una ribellione. Prima d'ora i signori di Cameros erano apparsi come alleati dei re contro la Casa di Lara.\nNel corso della sua ribellione Rodrigo perse la maggior parte dei suoi castelli e \"tenencias\". Nel dicembre del 1221, sebbene soggetti alla corona castigliana, Rodrigo e Alvar resero omaggio a Sancho VII di Navarra per il castello di Los Fayos sul Moncayo.\nL'attivit\u00e0 poetica di Rodrigo \u00e8 nota solo dalla \"Tavola Colocciana\", la quale elenca tre sue canzoni, nessuna delle quali ci \u00e8 pervenuta. \u00c8 il solo poeta galiziano-portoghese noto per avere presenziato alla corte di Alfonso VIII. Rodrigo trascorre inoltre il tempo alla corte di Diego L\u00f3pez de Haro, che patrocinava molti trovatori occitani cos\u00ec come il menestrello castigliano Gonzalo Ruiz de Azagra, i quali tutti probabilmente influenzarono Rodrigo, specialmente Elias Cairel e Guillem Magret. Rodrigo alla fine sposa la figlia di Diego, Aldonza. Fu padre di almeno un figlio, Sim\u00f3n Royz, attivo nel regno di Alfonso X almeno dal 1246 al 1277."}
{"id": "3092077", "revid": "352448", "url": "https://it.wikipedia.org/wiki?curid=3092077", "title": "Rodrigo D\u00edas dos Cameros", "text": ""}
{"id": "3092079", "revid": "104458", "url": "https://it.wikipedia.org/wiki?curid=3092079", "title": "Peri-indoeuropeo", "text": ""}
{"id": "3092084", "revid": "1149807", "url": "https://it.wikipedia.org/wiki?curid=3092084", "title": "Tiralinee", "text": "Il tiralinee \u00e8 uno strumento da disegno che consente di tracciare linee precise mediante l'uso di inchiostro di china o colori (tempera, olio o acrilico) opportunamente diluiti.\nStruttura.\nGeneralmente \u00e8 costituito da un'impugnatura, che pu\u00f2 essere di plastica, metallo o legno, e da una parte costituita da due punte piatte e parallele, solitamente in metallo, la cui distanza \u00e8 regolabile tramite una ghiera zigrinata che agisce su una vite fissata a una delle due punte.\nFunzionamento.\nCon l'aiuto di un pennello o di un contagocce si introduce tra le due punte l'inchiostro o il liquido colorante che, a causa della sua tensione superficiale, non scende se non quando si appoggia la punta dell'attrezzo sul foglio e lo si muove per tracciare la linea voluta. Appoggiando infatti il tiralinee al foglio l'inchiostro entra a contatto con la superficie di questo, viene interrotta la sua tensione di superficie ed esso scende per gravit\u00e0 e per assorbimento da parte della carta.\nIl tiralinee permette di tracciare linee nette di spessore che va da un paio di decimi fino a oltre un millimetro. Alcuni modelli, tramite una ghiera di regolazione adeguatamente maggiorata e con avanzamento a scatti, permettono di tracciare linee di spessore calibrato. I tiralinee per uso scolastico sono per lo pi\u00f9 ricavati da un unico pezzo di metallo, mentre i modelli professionali sono composti da punte indipendenti, in modo che una delle due possa ruotare in senso perpendicolare a quella fissa, per facilitarne la pulizia. Il puntale del tiralinee \u00e8 anche presente negli astucci dei compassi come parte intercambiabile, in alternativa al porta-mina. Nell'uso professionale il tiralinee \u00e8 stato in gran parte soppiantato, prima dai puntali tubolari tipo Rapidograph, poi da pennarelli a punte sottilissime, dai sistemi computerizzati e dai plotter."}
{"id": "3092085", "revid": "125101937", "url": "https://it.wikipedia.org/wiki?curid=3092085", "title": "Behind the Wheel", "text": "Behind the Wheel, \u00e8 un singolo del gruppo musicale britannico Depeche Mode, il terzo estratto dal sesto album in studio \"Music for the Masses\". Il lato B del singolo \u00e8 una cover di \"Route 66\" di Nat King Cole.\nVideo musicale.\nIl videoclip \u00e8 stato diretto da Anton Corbijn ed \u00e8 stato girato eccezionalmente in Italia ed esattamente nel lungo lago di Arona. Rimasto appiedato, con un trattore che gli porta via la macchina, Gahan viene raggiunto da una donna in Vespa (probabilmente, una citazione del film \"Vacanze romane\"), su cui sale dopo aver buttato via delle stampelle. Dopo un giro sulla Vespa, raggiungono un caff\u00e8 con un albergo, dove alla fine avranno un rapporto sessuale (si pu\u00f2 vedere anche l'allusione sessuale all'uscita del numero 69 nella ruota). Il video si conclude con un ballo molto passionale. Probabilmente, il video \u00e8 una continuazione di \"Never Let Me Down Again\", dato che l'auto - una Isetta - e l'ambientazione iniziali oltre che l'abbigliamento di Dave Gahan, sono praticamente gli stessi.\nUno spezzone \u00e8 presente in un altro video del gruppo: quello del brano \"Martyr\"."}
{"id": "3092088", "revid": "1573940", "url": "https://it.wikipedia.org/wiki?curid=3092088", "title": "LV2", "text": "LV2, acronimo di LADSPA versione 2, \u00e8 uno standard libero per applicazioni e plugin per la generazione e il processamento del segnale audio.\nLV2 \u00e8 uno standard lineare, semplice ed estensibile ed \u00e8 stato progettato con l'intento di superare alcune delle limitazioni imposte dai suoi predecessori LADSPA e DSSI. Fra la novit\u00e0 pi\u00f9 importanti spicca la possibilit\u00e0 di fornire i plugin di interfacce grafiche allo scopo di agevolarne l'utilizzo.\nAttualmente solo un numero ristretto di applicazioni fornisce il supporto a tale standard: Ardour, Qtractor, Traverso DAW e Audacity."}
{"id": "3092089", "revid": "46291", "url": "https://it.wikipedia.org/wiki?curid=3092089", "title": "Helleborus niger", "text": "Helleborus niger , comunemente nota come elleboro nero o rosa di Natale, \u00e8 una pianta erbacea appartenente alla famiglia delle Ranunculaceae, diffusa sulle catene montuose di Alpi ed Appennini.\nEtimologia.\nLa denominazione del genere \"Helleborus\" \u00e8 stata attribuita dal botanico francese Joseph Pitton de Tournefort (Aix-en-Provence, 5 giugno 1656 \u2013 Parigi, 28 dicembre 1708) ed \u00e8 stata formata (a quanto pare) dall'unione di due parole greche (\"elein\"= ferire e \"bora\"= alimentare) il cui significato finale \u00e8 \"pietanza, nutrimento o cibo mortale\". Altre etimologie sembrerebbero far riferimento a un'antica citt\u00e0 greca famosa per curare la pazzia con una pianta di questo genere. L'epiteto specifico \"niger\" (= nero, scuro) fa riferimento al colore del rizoma.\nIl binomio scientifico attualmente accettato (Helleborus niger) \u00e8 stato proposto da Carl von Linn\u00e9 (1707 \u2013 1778) biologo e scrittore svedese, considerato il padre della moderna classificazione scientifica degli organismi viventi, nella pubblicazione \"Species Plantarum\" del 1753.\nDescrizione.\nSono piante erbacee la cui altezza totale varia da 15 a 30\u00a0cm. La forma biologica di questa pianta \u00e8 geofita rizomatosa (G rhiz), ossia \u00e8 una pianta perenne che porta le gemme in posizione sotterranea. Durante la stagione avversa non presenta organi aerei e le gemme si trovano in organi sotterranei chiamati rizomi, dei fusti sotterranei dai quali, ogni anno, si dipartono radici e fusti aerei. Tutta la pianta ha un debole odore acre.\nRadici.\nLe radici sono secondarie da rizoma.\nFoglie.\nIn questa pianta sono presente sia le foglie radicali che quelle cauline.\nInfiorescenza.\nDal rizoma dipartono dei robusti scapi portanti uno o due fiori. Si tratta quindi di un'infiorescenza del tipo pauciflora. Alla base dei peduncoli fiorali sono presenti alcune brattee (1 - 2) lanceolate e intere lunghe 1 \u2013 2\u00a0cm.\nFiore.\nI fiori sono ermafroditi e attinomorfi con verticilli spiralati. Il perianzio ha un solo verticillo (perianzio \u201caploclamidato\u201d): il calice \u00e8 di tipo petaloide, mentre la corolla \u00e8 atrofizzata o molto ridotta. Le strutture rimanenti (androceo e gineceo) sono perlopi\u00f9 a disposizione spiralata. Questa morfologia degli \u201cellebori\u201d \u00e8 probabilmente la forma pi\u00f9 arcaica nell'ambito della famiglia delle \"Ranunculaceae\". Dimensione del fiore: da 6 a 8\u00a0cm.\nFrutti.\nI frutti sono delle capsule (o follicoli) coriacee (6 \u2013 7) con appendice (un rostro quasi uncinato di 1,2 \u2013 2\u00a0cm) contenenti molti semi. La deiscenza \u00e8 all'apice del follicolo. I semi hanno un colore nero ma brillante. Lunghezza dei follicoli a maturit\u00e0 senza becco: 2\u00a0cm.\nRiproduzione.\nLa riproduzione di questa pianta avviene per via sessuata grazie all'impollinazione degli insetti pronubi in quanto \u00e8 una pianta provvista di nettare (impollinazione entomogama).\nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nSistematica.\nIl genere degli Ellebori, in Italia, non \u00e8 molto numeroso (una decina di specie al massimo). Normalmente queste specie vengono divise in due gruppi:\nIl secondo gruppo a sua volta viene ulteriormente suddiviso in piante con scapi a fiori singoli o piante con scapi fiorali dicotomizzati 2 \u2013 3 volte e quindi con numerosi fiori. L'Elleboro bianco appartiene al primo sottogruppo.\nIl numero cromosomico di \"Helleborus niger\" \u00e8: 2n = 32.\nIbridi.\nNell'elenco che segue sono indicati alcuni ibridi interspecifici:\nSinonimi.\nLa specie \"Helleborus niger\", in altri testi, pu\u00f2 essere chiamata con nomi diversi. Quello che segue \u00e8 un possibile sinonimo:\nSpecie simili.\nI fiori bianchi e soprattutto il precoce periodo di fioritura rende inconfondibile queste piante.\nUsi.\nFarmacia.\nSono considerate piante velenose in quanto contengono \u201celleborina\u201d e altre sostanze alcaloidi tossiche e velenose (come del resto buona parte delle Ranunculaceae). Se ingerite in quantit\u00e0 possono provocare vomito, diarrea e arresto cardiaco (contengono glicosidi cardiaci). Il veleno pu\u00f2 essere assorbito anche attraverso la pelle.\nNella medicina popolare alcune parti di questa pianta vengono usate come diuretiche (facilita il rilascio dell'urina), emetiche (utile in caso di avvelenamento in quanto provoca il vomito), cardiotoniche (regolano la frequenza cardiaca) e purganti. L'Elleboro bianco \u00e8 utilizzato anche nel trattamento delle emicranie e disturbi psichici. Data l'alta tossicit\u00e0 della pianta (si rischia di morire anche in pochi minuti!) ora in medicina popolare non \u00e8 pi\u00f9 usato.\nGiardinaggio.\nEssendo un fiore invernale, \u00e8 molto apprezzato nel giardinaggio. Non \u00e8 una pianta di facile coltura, ad esempio i suoli acidi non sono adatti in quanto poveri di sostanze; come anche non sono adatte le zone asciutte e in pieno sole. Ideale \u00e8 un terreno umido, alcalino in mezza ombra. Possono andare terreni sabbiosi; un po' di calce pu\u00f2 essere aggiunta per \u201caddolcire\u201d i terreni troppo acidi. Diversi cultivar sono stati preparati da questa pianta; sono stati inoltre tentati alcuni ibridi con altri Ellebori per migliorare le caratteristiche fisiche ed estetiche."}
{"id": "3092092", "revid": "767487", "url": "https://it.wikipedia.org/wiki?curid=3092092", "title": "Nick Lowe", "text": "Biografia.\nPolistrumentista e compositore inizi\u00f2 la carriera musicale giovanissimo nel 1967 come membro dei Kippington Lodge, diventati nel 1970 Brinsley Schwarz, gruppo pub rock/country blues londinese, con i quali pubblic\u00f2 sei dischi. Nel 1975 lasci\u00f2 il gruppo e cominci\u00f2 a suonare con Dave Edmunds nei Rockpile, con i quali pubblicher\u00e0 quattro album di cui, a causa di differenti contratti discografici, solo uno a nome del gruppo, uno a nome proprio e gli altri due a nome Dave Edmunds. L'anno seguente pubblic\u00f2 autoproducendosi per la neonata etichetta Stiff Records un singolo ed in seguito un EP (\"Bowi\", gioco di parole in occasione dell'uscita dell'album \"Low\" di David Bowie).\nDivenne produttore, dapprima dell'album \"Be Seeing You\" dei Dr. Feelgood, per i quali scrisse alcuni brani, tra cui \"Milk and Alcohol\" che entr\u00f2 nella top ten britannica, poi del gruppo punk dei Damned per il singolo \"New Rose\" e l'album d'esordio \"Damned Damned Damned\". Produsse poi i primi cinque album di Elvis Costello.\nDivenne famoso per il suo stile grezzo e rapido nel lavoro di produzione: gli venne infatti affibbiato il nomignolo \"Basher\", da \"bash\", \"colpo violento\". Ottenne un ottimo successo commerciale con il singolo \"Cruel to Be Kind\" del 1979, che raggiunse il 12\u00ba posto nella classifica inglese ed entr\u00f2 nella Billboard Hot 100.\nTerminata l'esperienza con i Rockpile all'inizio degli anni ottanta, continu\u00f2 come cantautore. Partecip\u00f2 alla registrazione di alcuni dischi tra i quali \"Bring the Family\" (1987) di John Hiatt, con il quale, nel 1992, intraprese il progetto estemporaneo dei Little Village.\nUn suo noto brano, \"(What's So Funny 'Bout) Peace, Love, and Understanding\" venne usato nella colonna sonora del film \"Guardia del corpo\", che ebbe un notevole successo commerciale. Dai versi della canzone il regista Bruce Beresford ha tratto ispirazione per il suo film \"Peace, Love &amp; Misunderstanding\" del 2011, con Jane Fonda, Catherine Keener, Elizabeth Olsen e Jeffrey Dean Morgan, presentato al Toronto International Film Festival.\nNegli ultimi anni Nick Lowe, schivo e lontano dal circo mainstream, ha continuato a pubblicare dischi virando verso un suono pi\u00f9 vicino al roots rock."}
{"id": "3092093", "revid": "1305772", "url": "https://it.wikipedia.org/wiki?curid=3092093", "title": "Ges\u00f9 Buon Pastore", "text": ""}
{"id": "3092095", "revid": "287204", "url": "https://it.wikipedia.org/wiki?curid=3092095", "title": "Fragile (album)", "text": ""}
{"id": "3092096", "revid": "767487", "url": "https://it.wikipedia.org/wiki?curid=3092096", "title": "...e la Terra prese fuoco", "text": "...e la Terra prese fuoco (\"The Day the Earth Caught Fire\") \u00e8 un film del 1961 diretto da Val Guest.\n\u00c8 un film di fantascienza che racconta come la vita sulla Terra rischi di estinguersi a causa del cambiamento dell'orbita del pianeta.\nTrama.\nUn uomo cammina per le strade di una Londra deserta ed assolata, si tratta del giornalista Peter Stenning, che sta recandosi nella sede del \"Daily Express\", il quotidiano per il quale lavora. \nQui giunto inizia a dettare un articolo.\nCon un flashback si torna indietro di alcuni mesi all'inizio della vicenda.\nPeter sta passando un brutto periodo, ha divorziato da poco perdendo l'affidamento del figlioletto che pu\u00f2 vedere raramente, trascura il lavoro ed ha iniziato a bere.\nIl suo amico ed esperto collega Bill Maguire gli d\u00e0 tutto il sostegno possibile coprendo le sue frequenti assenze al giornale e scrivendo articoli in suo nome.\nIntanto strani eventi climatici avvengono in tutto il pianeta: inondazioni e violenti nubifragi da una parte, siccit\u00e0 e temperature molto elevate dall'altra.\nIncaricato di chiedere informazioni al riguardo al centro meteorologico nazionale, Peter si reca sul posto, ma non ha fortuna perch\u00e9 gli esperti lo cacciano via in malo modo, facendo venire al giornalista dei sospetti sul fatto che stiano nascondendo qualcosa. \nIniziano a trapelare voci secondo le quali tutto \u00e8 stato causato da esperimenti svolti nella zona artica da statunitensi e sovietici, infatti, gli uni all'insaputa degli altri, hanno fatto esplodere in contemporanea delle potenti testate nucleari.\nPeter inizia una relazione sentimentale con Jeanie, una ragazza che lavora al centro meteorologico, e grazie al suo aiuto il giornalista riuscir\u00e0 ad uscire dal suo periodo nero e a smetterla con l'alcool.\nL'intera condizione climatica mondiale intanto sta peggiorando e l'Inghilterra \u00e8 investita da un'ondata di calore senza precedenti. \nJeanie rivela a Peter una scoperta fatta dai suoi superiori: gli esperimenti nucleari hanno spostato l'asse terrestre di alcuni gradi modificando le zone climatiche del pianeta.\nPeter ha ormai ripreso in mano anche la sua carriera, infatti, sono i suoi articoli che informano la popolazione sul susseguirsi dei fatti.\nLa situazione precipita quando gli scienziati sovietici rivelano che oltre l'asse anche l'orbita della Terra \u00e8 stata modificata, il pianeta si sta avvicinando sempre pi\u00f9 al sole e continuando cos\u00ec la razza umana si estinguer\u00e0 per il troppo calore. \nIl governo britannico decide a causa della forte siccit\u00e0 di razionare l'acqua e a breve iniziano i primi disordini in tutta Londra, dove i cittadini compiono atti vandalici e di sciacallaggio.\nDi comune accordo, le potenze mondiali decidono di tentare una disperata soluzione, fare esplodere diverse testate nucleari in un punto preciso della Siberia, cercando di rimettere la Terra nella sua orbita originaria.\nIl conto alla rovescia per l'esplosione \u00e8 trasmesso in diretta via radio, mentre tutto il mondo attende con trepidazione di sapere se l'operazione ha avuto successo.\nSi ritorna alla sequenza iniziale con Peter che detta un articolo in cui ricorda gli errori commessi dalla razza umana e auspica un futuro migliore per la Terra.\nIntanto, si vedono le due diverse bozze, pronte per la prima pagina del quotidiano: una dice \u201cla Terra \u00e8 salva\u201d, mentre l'altra \u201cla Terra \u00e8 condannata\u201d.\nProduzione.\nIl film \u00e8 in bianco e nero ad esclusione della sequenza iniziale e di quella finale che sono virate in arancio/giallo per accentuare il senso di calore opprimente, ed \u00e8 stato girato con lenti anamorfiche da 35\u00a0mm con il sistema Dyaloscope, cio\u00e8 la versione francese del pi\u00f9 noto CinemaScope statunitense.\nLe location utilizzate sono quasi totalmente londinesi fatta eccezione per alcune scene girate a Brighton nell'East Sussex.\nLa sede del giornale nel quale si svolge gran parte della vicenda era realmente quella del \"Daily Express\" a Londra ed inoltre il ruolo di caporedattore del giornale fu affidato ad Arthur Christiansen che occup\u00f2 realmente quella carica in precedenza.\nPer la versione uscita negli Stati Uniti, la casa di distribuzione Universal impose nell'ultima sequenza di inserire il suono delle campane di una chiesa, questo per dare un finale pi\u00f9 positivo rispetto a quello ambiguo dell'originale."}
{"id": "3092101", "revid": "300067", "url": "https://it.wikipedia.org/wiki?curid=3092101", "title": "Bakersfield Jam 2007-2008", "text": "La stagione 2007-08 dei Bakersfield Jam fu la 2\u00aa nella NBA D-League per la franchigia.\nI Bakersfield Jam arrivarono quinti nella \"Western Division\" con un record di 11-39, non qualificandosi per i play-off."}
{"id": "3092107", "revid": "767487", "url": "https://it.wikipedia.org/wiki?curid=3092107", "title": "Americano rosso", "text": "Americano rosso \u00e8 un film del 1991 per la regia di Alessandro D'Alatri. Film d'esordio del regista, \u00e8 tratto dall'omonimo romanzo di Gino Pugnetti.\nIl titolo del film si riferisce a un cocktail, diffuso in Italia negli anni trenta, che, contrariamente al nome Americano, fa uso esclusivamente di prodotti italiani: bitter Campari, Vermouth rosso e seltz. Il cocktail \u00e8 quello preferito del vitellone di provincia Vittorio Benvegn\u00f9, destinato ad incontrare un ingenuo \"americano\" che tale non \u00e8.\nTrama.\nEstate 1934, vigilia di Ferragosto. Vittorio \u00e8 stato appena licenziato dall'agenzia matrimoniale dello zio Oscar il quale ha scoperto che la moglie lo tradisce proprio con il nipote. Per conservare il lavoro, Vittorio ricatta lo zio minacciandolo di rivelare il suo passato e i loschi traffici che questi ha imbastito quando era emigrato in America. Ma non c'\u00e8 niente da fare: il licenziamento \u00e8 definitivo. Vittorio tuttavia non se ne preoccupa molto perch\u00e9, essendo fascista della prima ora, ritiene di poter trovare facilmente un impiego, magari nel cinema data la sua somiglianza con Clark Gable, come almeno dicono gli amici.\nVittorio incontra George Maniago (interpretato da Burt Young che recita con la sua voce), un italo-americano che bussa all'agenzia matrimoniale, ormai chiusa per le vacanze estive. Anziano e ricco, George vuole una sposina delle sue parti: bella, formosa, ma soprattutto illibata. Vittorio si offre di aiutarlo in cambio di una vacanza gratuita nella riviera veneta con soggiorno negli alberghi pi\u00f9 lussuosi.\nViaggiando sull'auto presa a nolo da George, Vittorio fa conoscere al ricco americano, che di mestiere fa l'estetista di defunti, alcune improponibili aspiranti alle nozze, servendosi delle schede sottratte all'agenzia: una ballerina del variet\u00e0, una matura vedova, una bella e sfacciata donna di mondo, una giovane contadina sordomuta.\nL'americano, che non ha tempo da perdere poich\u00e9 ha gi\u00e0 prenotato per s\u00e9 e la futura moglie i biglietti di ritorno negli Stati Uniti, rifiuta naturalmente le donne proposte, anche se belle come la spregiudicata Zaira, che Vittorio ha avuto modo di \"saggiare\" in sua assenza.\nCasualmente, quando il tempo sta ormai per scadere, Vittorio trova la donna adatta per George Maniago: Antonietta, una giovane domestica, maltrattata dal padrone dell'osteria dove i due si sono recati per cenare. George accetta soddisfatto la proposta ed anche Antonietta si rassegna a sposarlo.\nVittorio deve accompagnare a Udine la giovane per aiutarla a ottenere al pi\u00f9 presto il passaporto, con l'aiuto del suo amico questore, suo camerata nelle avventure squadriste. Durante il soggiorno nella citt\u00e0 friulana, per\u00f2, i due giovani si innamorano e Vittorio ha l'occasione di scoprire che neppure Antonietta ha il requisito della verginit\u00e0 a cui l'americano tiene molto.\nVittorio vorrebbe iniziare una nuova vita con Antonietta, la quale per\u00f2 ha troppo sofferto la povert\u00e0 per accettare la sua proposta. Cos\u00ec la giovane parte per l'America con il suo promesso sposo George che, soddisfatto, compensa generosamente Vittorio per il suo lavoro, riprendendosi per\u00f2 il denaro che questi gli aveva sgraffignato. L'americano infatti non \u00e8 cos\u00ec ingenuo come appare.\nDi questo si accorge casualmente Vittorio leggendo su un giornale la notizia dell'assassinio dello zio Oscar, di cui proprio lui, a causa dell'ultimo litigio avuto, \u00e8 sospettato. Viene fermato dalla polizia mentre \u00e8 alla guida dell'auto noleggiata dall'americano, che Vittorio deve riconsegnare, e la polizia rinviene, nascoste nell'automobile, una grossa somma di denaro e, soprattutto, l'arma del delitto. Folgorato dalla verit\u00e0, Vittorio capisce di essere caduto nella trappola di George Maniago: l'americano ha saldato i vecchi conti in sospeso con lo zio Oscar e si \u00e8 servito di Vittorio per addossargli l'omicidio. Vittorio proclama con forza la sua innocenza, ma non viene creduto: non gli rimane che sperare nella protezione del camerata Benito Mussolini.\nProduzione.\nIl film \u00e8 stato girato tra il Veneto e il Friuli, in particolare a Feltre, Jesolo. Vi sono anche riprese a Roma e Udine.\nE' stato l'ultimo film per l'attore Giampaolo Saccarola, morto lo stesso anno per incidente automobilistico.\nDistribuzione.\nIl film fu distribuito nelle sale cinematografiche nel settembre 1991."}
{"id": "3092108", "revid": "1543377", "url": "https://it.wikipedia.org/wiki?curid=3092108", "title": "Trokosi", "text": "Trokosi in lingua ewe significa \"sposa/schiava\" (Kosi) del \"dio\" (Tro). \u00c8 una pratica di alcune zone del Ghana, che comporta l'offerta di giovani donne ai sacerdoti dei culti tradizionali, da parte delle famiglie con la speranza di espiare colpe, reali o presunte, quasi sempre frutto di comportamenti tenuti da membri maschili della famiglia stessa. Spesso la famiglia non \u00e8 a conoscenza del crimine commesso finch\u00e9 non si abbattono su di essa varie sciagure, interpretate come punizioni divine.\nSebbene le origini di questa pratica siano lontane e difficilmente rintracciabili, la \"trokosi\" \u00e8 ancora ricorrente soprattutto nella regione del Volta. Un'indagine recente ha mostrato che ci sono almeno trentanove santuari Trokosi attivi nelle aree di Volta e Dangme, diciotto nel distretto di Tongu nord (Adidome), otto in quello di Tongu sud (Sogakope), cinque a Ketu, tre a Keta, due a Dangme ovest e uno nel distretto di Akatsi. In tutto ci sono pi\u00f9 di mille Trokosi. La pi\u00f9 alta concentrazione di santuari \u00e8 a Tongu, dove vengono anche perpetrati i crimini pi\u00f9 spietati.\nCon l\"'Amendment Act 29\" del 19 giugno 1988 al \"Criminal Code\" del 1960, il Parlamento del Ghana ha promulgato una legge che condanna con la reclusione qualunque tipo di schiavit\u00f9 rituale o tradizionale e ogni forma di lavoro forzato collegato a rituali tradizionali.\nForte \u00e8 stata la reazione dei sacerdoti riunitisi nell'associazione \"Afrikan Mission\" nel 2002, hanno etichettato la legge come \"neocolonialista\", volta a distruggere la tradizione africana, imponendo a livello formale e sostanziale uno stile di vita prettamente occidentale e una forma di evangelizzazione del popolo africano.\nDal 1988 per\u00f2 in Ghana la situazione non \u00e8 cambiata di molto e nessuno \u00e8 ancora stato condannato. Esiste un movimento di liberazione delle donne \"trokosi\" che riunisce donne, associazioni per i diritti umani e ONG cristiane, che continuano a lottare per porre fine alla pratica, e hanno ottenuto la liberazione di oltre 2000 schiavi \"trokosi\" negoziando accordi individuali con le comunit\u00e0 santuario. Tale emergenza impegna la societ\u00e0 civile in un nuovo movimento per l'abolizionismo.\nIniziazione.\nL'iniziazione comporta un rituale pubblico, che vede la ragazza dapprima stesa ai piedi del sacerdote e successivamente trascinata nuda per le strade del villaggio.\nCome segno di identificazione le vengono rasati i capelli e legato un filo di rafia intorno al collo.\nVita nel santuario.\nLe \"Trokosi\" indossano abiti di stoffa grezza ed \u00e8 loro proibito indossare calzature di ogni sorta.\nSono tenute a svolgere le faccende domestiche nonch\u00e9 ogni tipo di mansione che il sacerdote richiede loro. Raggiunta la pubert\u00e0, il sacerdote pi\u00f9 anziano possiede, in nome del dio, la ragazza. Le gravidanze sono molteplici e i figli nati da queste violenze sono propriet\u00e0 del tempio e quindi impiegati nei lavori dei campi e nelle altre attivit\u00e0 della vita quotidiana.\nLe \"Trokosi\" sono soggette ad infinite proibizioni:\nOvviamente la violazione di tali obblighi comporta punizioni che vanno dalla negazione del cibo alle frustate.\nQualora la ragazza muoia precocemente, la famiglia \u00e8 costretta ad immolare un'altra figlia."}
{"id": "3092109", "revid": "300067", "url": "https://it.wikipedia.org/wiki?curid=3092109", "title": "Bakersfield Jam 2006-2007", "text": "La stagione 2006-07 dei Bakersfield Jam fu la 1\u00aa nella NBA D-League per la franchigia.\nI Bakersfield Jam arrivarono sesti nella \"Western Division\" con un record di 19-31, non qualificandosi per i play-off."}
{"id": "3092113", "revid": "121658", "url": "https://it.wikipedia.org/wiki?curid=3092113", "title": "Raccomandata con Ricevuta di Ritorno", "text": ""}
{"id": "3092114", "revid": "1272592", "url": "https://it.wikipedia.org/wiki?curid=3092114", "title": "Zeman", "text": ""}
{"id": "3092115", "revid": "287204", "url": "https://it.wikipedia.org/wiki?curid=3092115", "title": "Dakota Wizards 2006-2007", "text": "La stagione 2006-07 dei Dakota Wizards fu la 1\u00aa nella NBA D-League per la franchigia.\nI Dakota Wizards arrivarono primi nella \"Eastern Division\" con un record di 33-17. Nei play-off vinsero la semifinale con i Sioux Falls Skyforce (1-0), vincendo poi il titolo battendo nella finale i Colorado 14ers (1-0)."}
{"id": "3092116", "revid": "287204", "url": "https://it.wikipedia.org/wiki?curid=3092116", "title": "Idaho Stampede 2006-2007", "text": "La stagione 2006-07 degli Idaho Stampede fu la 1\u00aa nella NBA D-League per la franchigia.\nGli Idaho Stampede arrivarono primi nella \"Western Division\" con un record di 33-17. Nei play-off persero la semifinale con i Colorado 14ers (1-0)."}
{"id": "3092117", "revid": "729019", "url": "https://it.wikipedia.org/wiki?curid=3092117", "title": "Skiinfo", "text": "Skiinfo AS \u00e8 una societ\u00e0 norvegese fondata nel 1995 che opera nel web con servizi rivolti al turismo invernale.\nL'azienda \u00e8 leader nella distribuzione di informazioni relative agli appassionati di sport invernali come i bollettini neve di oltre 2.000 stazioni sciistiche, le previsioni meteo, le immagini dalle webcam unite ad altre informazioni utili agli appassionati.\nSkiinfo ha uffici in Norvegia, Francia, Germania, Italia, Slovacchia ed agenzie in Regno Unito, Svezia, Danimarca, Paesi Bassi, Spagna e Polonia."}
{"id": "3092120", "revid": "287204", "url": "https://it.wikipedia.org/wiki?curid=3092120", "title": "Idaho Stampede 2007-2008", "text": "La stagione 2007-08 degli Idaho Stampede fu la 2\u00aa nella NBA D-League per la franchigia.\nGli Idaho Stampede arrivarono primi nella \"Western Division\" con un record di 36-14. Nei play-off vinsero la semifinale con i Los Angeles D-Fenders (1-0), vincendo poi il titolo battendo nella finale gli Austin Toros (2-1)."}
{"id": "3092129", "revid": "288031", "url": "https://it.wikipedia.org/wiki?curid=3092129", "title": "Cremortartaro", "text": ""}
{"id": "3092130", "revid": "287204", "url": "https://it.wikipedia.org/wiki?curid=3092130", "title": "Duncan Kenworthy", "text": "Kenworthy \u00e8 cofondatore della DNA films; tuttora lavora nella Toledo Productions. Nel 1999, venne insignito del OBE.\nTra le sue produzioni vi sono \"Quattro matrimoni e un funerale\" (1994), \"Lawn Dogs\" (1995), \"Notting Hill\" (1999) e \"Love Actually - L'amore davvero\" (2003). Tra le sue produzioni televisive vi \u00e8 \"Storyteller\" di Jim Henson e la miniserie televisiva del 1996 \"I viaggi di Gulliver\", adattamento dell'omonimo romanzo. Egli \u00e8 inoltre il co-creatore di \"Fraggle Rock\"."}
{"id": "3092131", "revid": "1186766", "url": "https://it.wikipedia.org/wiki?curid=3092131", "title": "Marcuzzi", "text": "Marcuzzi pu\u00f2 riferirsi a: "}
{"id": "3092143", "revid": "71433", "url": "https://it.wikipedia.org/wiki?curid=3092143", "title": "City Hunter (film)", "text": ""}
{"id": "3092161", "revid": "767487", "url": "https://it.wikipedia.org/wiki?curid=3092161", "title": "Bad Guy (film)", "text": "Bad Guy \u00e8 un film del 2001 diretto da Kim Ki-duk, su un uomo che intrappola una donna nella prostituzione, e poi diventa protettivo verso di lei.\nNella colonna sonora del film \u00e8 presente il brano \"I tuoi fiori\" di Etta Scollo, come motivo dominante.\nTrama.\nUna ragazza di nome Sun-hwa \u00e8 seduta su una panchina, quando un uomo silenzioso dall'aria poco raccomandabile arriva e si siede al suo fianco. Lei si rende conto che l'uomo la sta fissando e si allontana irritata. Il suo ragazzo arriva e mentre stanno parlando, l'uomo silenzioso la afferra e la bacia con forza. Il suo ragazzo cerca di tirarlo via senza risultato. Quando l'aggressione termina, la donna esige delle scuse. L'uomo comincia ad allontanarsi ma alcuni soldati tra la folla riescono a trattenerlo. La donna lo insulta e gli sputa in faccia. Lui rimane in silenzio.\nPi\u00f9 tardi, la donna \u00e8 in una libreria e strappa la pagina di un libro d'arte che non pu\u00f2 permettersi di acquistare. Si accorge di un portafogli dimenticato su dei libri vicino a lei, e furtivamente lo infila nella sua borsetta, non sapendo che il proprietario \u00e8 un socio dell'uomo che l'ha molestata. Mentre lascia il negozio \u00e8 avvicinata dal proprietario del portafogli, che ne chiede la restituzione, sostenendo che conteneva 10 milioni di won. Sun-hwa non \u00e8 in grado di restituire la somma, e lui propone una soluzione: un prestito garantito dalla sua libert\u00e0.\nDopo un periodo di tempo lei \u00e8 ancora debitrice dello strozzino e a questo punto, viene salvata dall'uomo silenzioso, che si rivela essere un pappone di nome Han-gi. Viene portata in un piccolo bordello, dove dovr\u00e0 prostituirsi finch\u00e9 il suo finto debito non sar\u00e0 saldato. Sun-hwa chiede alla signora che gestisce il bordello il permesso di vedere il suo ragazzo in modo tale da perdere la sua verginit\u00e0 con lui. Il suo ragazzo per\u00f2, non capendo le motivazioni dell'improvvisa voglia di perdere la verginit\u00e0 di Sun-hwa nella loro auto, non reagisce come lei avrebbe voluto. Cos\u00ec Han-gi e due suoi uomini attaccano il fidanzato e portano via Sun-hwa. Adattarsi alla sua nuova vita \u00e8 dura, e l'innocenza di Sun-hwa \u00e8 presto portata via. Han-gi la guarda attraverso uno specchio semiriflettente installato nella sua stanza ogni volta che lei si incontra con un cliente.\nUno degli uomini di Han-gi si infatua di Sun-hwa, pagando per giacere con lei e chiedendole scusa per averle rovinato la vita. Lei lo convince ad aiutarla a fuggire, cos\u00ec lui sradica le sbarre di ferro dalla sua finestra permettendole di sgusciare via. La sua libert\u00e0 \u00e8 di breve durata: il protettore la trova e la riporta al bordello. Prima, per\u00f2, la conduce su una spiaggia, dove sono testimoni del suicidio di una donna per annegamento. Nella sabbia Sun-hwa trova due fotografie strappate in pezzi, e le raccoglie. Tornata al bordello, le ricostruisce, attaccandole al suo specchio. Le due fotografie mostrano una coppia, ma mancano i pezzi raffiguranti i loro volti.\nHan-gi viene ferito da un rivale, ma quando torna dall'ospedale vieta qualsiasi forma di ritorsione. Uno dei suoi uomini, Yun-tae, uccide per\u00f2 l'aggressore del suo capo. Han-gi si confessa alla polizia per salvarlo da un'esecuzione certa. Yun-tae \u00e8 consumato dal senso di colpa, e commette un crimine in modo che possa essere rinchiuso nella stessa prigione. Il giorno previsto per l'esecuzione di Han-gi, Yun-tae riesce a fuggire dalla sua cella, e dopo aver attaccato il suo capo confessa tutto alle guardie, facendolo cos\u00ec rilasciare.\nAlla fine la donna si rende conto che di essere spiata nella sua stanza, e distrugge lo specchio per scoprirvi dietro Han-gi, il quale paga il debito della donna. Una volta libera trova, nella sabbia della spiaggia, i volti della coppia nella foto: sono quelli di Han-gi e Sun-hwa. Infine decide di restare con lui, vendendo se stessa ai pescatori nella parte posteriore di un camion per guadagnarsi da vivere.\nDistribuzione.\nIn Italia \u00e8 stato distribuito all'interno del \"Cofanetto Kim Ki-duk\" della Minerva Video nel 2007 e, due anni dopo, anche come DVD singolo."}
{"id": "3092167", "revid": "282094", "url": "https://it.wikipedia.org/wiki?curid=3092167", "title": "Roberto Forges Davanzati", "text": "Era figlio di Domenico, la cui famiglia apparteneva al patriziato pugliese, e di Virginia Folinea.\nBiografia.\nNato a Napoli, studi\u00f2 al liceo classico \"Antonio Genovesi\" e si laure\u00f2 in lettere all'Universit\u00e0 Federico II di Napoli. Frequent\u00f2 anche l'Istituto di Belle Arti di Napoli per un paio di anni.\nInizialmente di idee socialiste, scrisse per l\"'Avanti!\". Nel 1906 usc\u00ec dal Partito Socialista Italiano e ader\u00ec al sindacalismo nazionale.\nAllontanatosi dalle idee socialiste e passato al \"Corriere della Sera\", intensific\u00f2 i contatti con Corradini, e nel 1910 ader\u00ec all'Associazione Nazionalista Italiana; insieme a Luigi Federzoni, Maurizio Maraviglia ed Enrico Corradini, entr\u00f2 poi a far parte del giornale interventista \"L'Idea Nazionale\", del quale fu due volte direttore. Durante prima guerra mondiale fu richiamato al fronte e fu decorato con la medaglia di bronzo al valor militare ottenuta in \"Val Popena\", presso il passo di Monte Croce di Comelico. \nTra i principali esponenti del nazionalismo italiano, nel 1922 divenne consigliere delegato dell'Ani e sostenne la necessit\u00e0 di collaborare con il nascente Partito Fascista.\nNel 1923 divenne uno dei principali esponenti del fascismo intransigente. Attivo nel Direttorio del PNF durante la crisi Matteotti, dal 23 aprile 1924 al 16 giugno 1924 fu quadrumviro durante la direzione collegiale del PNF insieme a Cesare Rossi, Giovanni Marinelli e Alessandro Melchiori.\nFu vice segretario del PNF dal 12 febbraio al 23 giugno 1925. Nel dicembre 1925 divenne direttore de \"La Tribuna\" (che si fuse con \"L'Idea Nazionale\"), mantenendo l'incarico fino alla sua morte. Dal 1928 al 1929 fu membro del Gran consiglio del fascismo.\nDal 1929 al 1933 fu presidente della SIAE. Nel 1934 venne nominato da Vittorio Emanuele III, su indicazione di Cesare Maria De Vecchi, Senatore del Regno.\nDurante il regime, degno di nota fu il suo libro \"Il balilla Vittorio\", libro di lettura di propaganda fascista per la quinta elementare, liberamente ispirato al modello stilistico del libro \"Cuore\" di de Amicis.\nDal 27 ottobre 1934 cominci\u00f2 a condurre il programma dell'EIAR di propaganda del regime fascista \"Cronache del Regime\".\nMor\u00ec il 1\u00ba giugno 1936 a 56 anni d'et\u00e0. Sposato dal 1910 con Virginia Cortese, da lei quattro anni dopo ebbe il figlio Domenico, produttore cinematografico attivo dal 1948 al 1956.\nImpietoso \u00e8 il giudizio che di lui diede Antonio Gramsci nel 1932: \u00ab Il Forges Davanzati \u00e8 davvero un tipo, e un tipo da farsa intellettuale. Si potrebbe cos\u00ec delineare il suo carattere: egli \u00e8 il \"superuomo\" rappresentato da un romanziere o drammaturgo minchione ed \u00e8 allo stesso tempo questo romanziere o drammaturgo. La vita come opera d'arte, ma opera d'arte d'un minchione. \u00c8 noto che molti giovanotti vogliono rappresentare il genio, ma per rappresentare il genio occorre essere genio e infatti la maggior parte di questi genii rappresentati sono dei solennissimi imbecilli: il Forges Davanzati rappresenta se stesso \u00bb."}
{"id": "3092170", "revid": "767487", "url": "https://it.wikipedia.org/wiki?curid=3092170", "title": "David Gonz\u00e1lez Giraldo", "text": "Carriera.\nClub.\nGonz\u00e1lez inizi\u00f2 la sua carriera in una delle due squadre di club della sua citt\u00e0, l'Independiente Medell\u00edn. Nel 2006 si trasfer\u00ec al Deportivo Cali, prima di andare al \u00c7aykur Rizespor, dove pass\u00f2 due stagioni. Nel 2009 trascorse un breve periodo all'Hurac\u00e1n in Argentina, prima di svincolarsi a parametro zero. Alla fine del 2009 fece un provino con il Manchester City, che gli permise di firmare con il club a gennaio 2010. Gonz\u00e1lez ha collezionato pi\u00f9 di 300 presenze tra partite di campionato in Sud America e in Turchia.\nNazionale.\nDavid Gonz\u00e1lez ha collezionato inoltre 2 presenze nella Nazionale di calcio colombiana."}
{"id": "3092175", "revid": "103462318", "url": "https://it.wikipedia.org/wiki?curid=3092175", "title": "Corsa camarghese", "text": "La Corsa camarghese (\"Course camarguaise\") altrimenti detta Corsa della coccarda (\"Course \u00e0 la cocarde\") \u00e8 uno sport taurino che, a differenza della pi\u00f9 nota corrida, non prevede l'uccisione dell'animale.\n\u00c8 prevalentemente praticata nel sud della Francia, in particolare nella zona della Camargue, tra le Bocche del Rodano e il dipartimento di Vaucluse. Le corse pi\u00f9 importanti si svolgono nelle arene di Arles e nei mesi estivi nel suo anfiteatro romano.\nGli animali appartengono alla razza camarghese, superficialmente simile alla pi\u00f9 nota razza da combattimento spagnola ma di dimensioni notevolmente inferiori e di corporatura pi\u00f9 agile e snella, nonch\u00e9 dotata di corna rivolte verso l'alto anzich\u00e9 in avanti.\nNonostante ci si riferisca a volte all'animale protagonista con il nome di \"toro\", esso \u00e8 in realt\u00e0 quasi sempre un bue, ovvero un maschio castrato. In occitano il bovino \u00e8 infatti sempre chiamato \"bu\u00f2u\" e non \"taure\". Il bue \u00e8 un protagonista importante dell'evento sportivo tanto che nei manifesti che annunciano la gara sono i nomi dei buoi ad essere inseriti e non quelli dei partecipanti come avviene invece per i toreri spagnoli. A volte in francese viene conferita all'animale, a livello di denominazione, la dignit\u00e0 di \"taureau\", sebbene sia noto agli esperti che si tratta solitamente di un esemplare castrato. Esistono comunque competizioni dove i partecipanti affrontano tori non castrati o vacche.\nIl 10 ottobre 1975 la \"Course camarguaise\" \u00e8 stata riconosciuta con questo nome ufficiale e come sport dal \"Segretariato di Stato per la giovent\u00f9 e gli sport\".\nLa corsa.\nLo scopo della Corsa camarghese \u00e8 quello di sottrarre al bue, non a mani nude ma servendosi di uno strumento chiamato \"crochet\",\ndegli \"attributi\", come piccole coccarde e laccetti, fissati sulla testa e sulle corna dell'animale. I partecipanti al gioco sono detti \"raseteurs\": sono tipicamente vestiti in abiti bianchi e non sono dotati n\u00e9 di armi, n\u00e9 di mantello per distrarre il bovino.\nEssi, se caricati, possono sfuggire alla furia dell'animale oltrepassando le barriere di legno esterne all'arena, laddove il bue non riesce a raggiungerli. I raseteurs sono aiutati da altri partecipanti detti \"tourneurs\", che si occupano di distrarre il bue attirandolo con il loro movimento, facilitando cos\u00ec il compito dei raseteurs.\nAttributi.\nGli attributi sono le componenti principali della corsa camarghese. Vi sono tre tipi di attributi che devono essere presi secondo un ordine preciso::\nFasi della Corsa.\n1. Triage: Al mattino, quando si svolger\u00e0 la corsa, i gardiens radunano gli animali, dopo averli tolti dal pascolo, in recinti sempre pi\u00f9 stretti fino ad una piccola arena affiancata da un recinto chiuso dove i buoi sono spinti in un angolo da un gruppo di \"gardiens\" che li fronteggia per non farli uscire.\nUno dei \"gardiens\" sceglie con molta cura e calma, per non spaventare la mandria, di solito tre esemplari.\n2. Abrivado: si portano i tre animali scelti nell'arena. I cavalli, montati dai gardiens, formano uno stretto triangolo dentro il quale ci sono i bovini che cos\u00ec non possono fuggire.\n3. La corsa vera e propria comincia con il cosiddetto \"capelado\", che \u00e8 l'equivalente del paseo della corrida. La sfilata si svolge mentre viene suonata l'ouverture della Carmen. I partecipanti sfilano allineati in due file e la sfilata termina con il saluto alla Presidenza. L'arrivo dell'animale nell'arena \u00e8 annunciato da uno squillo di tromba. \nDopo aver lasciato un breve periodo di tempo all'animale (\"cocardier\") affinch\u00e9 si possa abituare all'arena, un secondo squillo indica l'inizio della corsa vera e propria.\nOgni cocardier viene lavorato al massimo per un quarto d'ora da un gruppo \"raseteurs\" indipendenti gli uni dagli altri che sono assistiti dai \"tourneurs\", che sono l'equivalente dei toreri assistenti del matador della corrida. Il numero dei protagonisti varia da una corsa all'altra, e comprende di norma da 4 a 20 persone. Tutti i protagonisti sono vestiti con pantaloni e maglia bianca. Sulla maglietta \u00e8 riportato il loro nome, in nero quello di un \"raseteur\" e in rosso quello di un \"tourneur\"\nI \"raseteurs\" sfidano il toro per riuscire a prendere i vari attributi attaccati alla sua testa o alle corna con l'aiuto di un gancio, correndo con le braccia parte verso di lui e schivandolo solo all'ultimo. Un raset si svolge in quattro tempi durante i quali il \"tourneur\", che \u00e8 spesso un ex \"raseteur\", cerca di attirare l'attenzione dell'animale per fare in modo che il \"raseteur\" possa prendere un attributo. \nOgni tipo di attributi ha un punteggio diverso e alla fine della corsa viene attribuito un punteggio ai \"raseteurs\" in base al tipo di attributi che sono stati conquistati: la coccarda vale 1 punto, la rimozione di ogni stringa 4 punti e cos\u00ec via. I raseteurs sono remunerati con dei premi che dipendono dagli attributi che sono riusciti a conquistare.\n4. Bandido: al termine della gara i bovini, in gruppi di tre, quattro, affiancati dai cavalli per evitare deviazioni, tornano spontaneamente al pascolo.\nLe principali competizioni.\nOgni anno si svolgono numerose competizioni, ma le pi\u00f9 importanti sono: "}
{"id": "3092176", "revid": "385321", "url": "https://it.wikipedia.org/wiki?curid=3092176", "title": "Domestic Disturbance", "text": ""}
{"id": "3092178", "revid": "385321", "url": "https://it.wikipedia.org/wiki?curid=3092178", "title": "Nabbeun namja", "text": ""}
{"id": "3092179", "revid": "125125247", "url": "https://it.wikipedia.org/wiki?curid=3092179", "title": "Little 15", "text": "Little 15 \u00e8 un singolo del gruppo musicale britannico Depeche Mode, quarto ed ultimo estratto dall'album \"Music for the Masses\". Pubblicato nel maggio 1988 per insistenza di un'etichetta francese, il brano fu poi inserito nella raccolta \"The Singles 86&gt;98\" (dove \u00e8 erroneamente riportato che il singolo fu pubblicato esclusivamente per mercato francese).\nSecondo quanto dichiarato da Alan Wilder in un'intervista per il documentario \"Sometimes You Need to Play New Jokes\" incluso nell'edizione rimasterizzata di \"Music for the Masses\", \"Little 15\" \u00e8 stata una delle ultime tracce di cui il gruppo si \u00e8 occupato durante le sessioni di registrazioni dell'album.\nLa demo del brano, cantata e suonata da Martin Lee Gore, \u00e8 stata pubblicata nel 2009, insieme ad altre demo della band, in occasione dell'uscita di \"Sounds of the Universe\" su un disco bonus ad edizione limitata. Si tratta della demo meno recente dei Depeche Mode ad essere stata pubblicata in via ufficiale.\nSul lato B dell'edizione a 45 giri del singolo sono presenti un brano strumentale inedito intitolato \"Stjarna\" (svedese per \"stella\", titolo travisato dall'etichetta che riporta \"St. Jarna\" sulle copertine delle edizioni su vinile) e un'esecuzione del \"Chiaro di luna\" di Ludwig van Beethoven suonata da Alan Wilder registrata di nascosto dal collega Martin Gore.\nUna versione remixata dal produttore discografico tedesco Ulrich Schnauss \u00e8 stata selezionata per la raccolta \"Remixes 81-04\".\nVideoclip.\nIl video musicale diretto da Martyn Atkins, caratterizzato da un particolare filtro rosa, \u00e8 stato girato nei pressi e all'interno della Torre Trellick di Londra - ritrae il gruppo in atmosfera seria e cupa. In una delle scene Martin Gore mima una parte del brano su un piccolo pianoforte giocattolo, numeri e orologi segnano l'inesorabile trascorrere del tempo.\nClassifiche.\nSebbene il singolo fu commissionato dalla Virgin francese, ironicamente il brano non si piazz\u00f2 nella hit parade in Francia. \"Little 15\" ad oggi risulta uno dei singoli dei Depeche Mode ad aver ottenuto il peggior piazzamento nella classifica di Gran Bretagna restandoci sole due settimane con un picco massimo alla posizione n\u00ba 60.\nIn tabella sono riportati i migliori piazzamenti nelle classifiche nazionali:\nPerformance dal vivo nei tour.\nLa canzone non \u00e8 stata eseguita dal vivo durante il \"Music for the Masses Tour\".\nIl brano \u00e8 stato eseguito soltanto in alcune date del World Violation Tour in versione acustica, cantato da Martin."}
{"id": "3092180", "revid": "228587", "url": "https://it.wikipedia.org/wiki?curid=3092180", "title": "Strage di Grugliasco e Collegno", "text": "La strage di Grugliasco e Collegno \u00e8 stato un eccidio nazista compiuto il 30 aprile 1945 dagli uomini della 34\u00aa Infanterie-Division e della 5. Gebirgs-Division contro civili e partigiani del posto, cui segu\u00ec il giorno successivo la ritorsione partigiana sui prigionieri di guerra della 2\u00aa Divisione granatieri \"Littorio\".\nGli avvenimenti.\nI responsabili della strage facevano parte della 34. Infanterie-Division del generale Hans Schlemmer. Questa divisione, gi\u00e0 combattente sul fronte orientale, contava su circa 12000 uomini ed in Italia era di stanza in Liguria. Il suo scopo era di ritirarsi in patria in seguito alla disfatta nazista in Italia.\nCon l'esercito tedesco ormai prossimo alla resa e la citt\u00e0 di Torino ormai liberata dai partigiani, la colonna doveva congiungersi a Stupinigi con la Alpenj\u00e4ger \"Gambus\" per poi ritirarsi aggirando il capoluogo piemontese per cercare di raggiungere il Brennero. Durante la ritirata questa divisione si macchi\u00f2 di gravi crimini contro le popolazioni locali. Solo in Piemonte uccise oltre 300 persone.\nGli eccidi pi\u00f9 feroci si ebbero tra i paesi di Grugliasco e Collegno, nel torinese.\nIl 30 aprile 1945, secondo alcune versioni i partigiani sappisti e quindi il CLN, che controllavano il territorio, avrebbero permesso il passaggio ai tedeschi, per evitare attacchi o rappresaglie sulla popolazione.\nMentre la colonna della divisione transitava per la citt\u00e0 i partigiani, in seguito a provocazioni e spari in aria, il comandante dei partigiani di Grugliasco ordin\u00f2 di aprire il fuoco sulla colonna uccidendo sette tedeschi. I tedeschi reagirono occupando la cittadina, catturando alcuni civili e liberando 55 prigionieri quasi tutti della Divisione granatieri \"Littorio\" custoditi nella locale sede della GIL. Nel corso di questi fatti i nazisti uccisero tredici persone tra partigiani e civili. \nLasciata Grugliasco la colonna nazista raggiunse la vicina cittadina di Collegno. In seguito ad una sparatoria con la resistenza locale, i tedeschi assaltarono un fabbricato, un tempo sede della GIL. Qui rinvennero i corpi del tenente colonnello Fritz Olt e dell'ufficiale Alexander Krumm. I comandi tedeschi ordinarono cos\u00ec una seconda rappresaglia e 54 persone, dopo essere state portate fuori da Collegno, vennero suddivise in tre gruppi e assassinate.\nL'epilogo, per\u00f2, avvenne il 1\u00ba maggio quando un ragazzino di tredici anni, Romano Dellera, usato come ostaggio dai tedeschi, fu giustiziato e abbandonato nel cimitero di Rivoli. Molte altre vittime furono giovani ragazzi.\nAlla strage segu\u00ec la ritorsione partigiana e 29 giovanissimi militi della Repubblica sociale appena liberati dai tedeschi ma che avevano deciso di non accodarsi alla colonna in ritirata, furono prelevati dal luogo di detenzione e fucilati. Secondo una testimonianza riportata dallo storico Bruno Maida nel suo \"Prigionieri della memoria\" i ventinove militi repubblichini furono condotti all'interno del cortile della GIL e subito uccisi a fucilate.\nLa 34\u00aa divisione nel frattempo punt\u00f2 verso Venaria Reale ed il 3 maggio si arrese alle truppe alleate giunte, nel frattempo, a Torino.\nOnorificenze.\nAd entrambe le citt\u00e0 \u00e8 stata conferita la \"Medaglia d'Argento al merito civile\" per \"il tributo di sangue innocente pagato nella liberazione del Paese dal nazi-fascismo e per l'offesa inferta dall'odio dei perdenti a questa comunit\u00e0\"."}
{"id": "3092185", "revid": "110157", "url": "https://it.wikipedia.org/wiki?curid=3092185", "title": "Gran Hotel Bali", "text": "Gran Hotel Bali \u00e8 un grattacielo di Benidorm, nella provincia di Alicante, in Spagna. All'interno \u00e8 occupato da un hotel a quattro stelle che fa del palazzo il pi\u00f9 alto hotel d'Europa. Nel 2001 ha superato in altezza la Torre Picasso, diventando il grattacielo pi\u00f9 alto della Spagna, primato che ha detenuto fino al novembre 2006, quando \u00e8 stato superato dalla Torre Espacio. L'hotel \u00e8 stato aperto il 17 maggio 2002.\n\u00c8 stato progettato dall'architetto Antonio Escario e dispone di 776 camere (con una capacit\u00e0 massima di 2.000 ospiti), 18 ascensori, giardini e piscine. L'albergo \u00e8 posto a 300 metri dal mare."}
{"id": "3092186", "revid": "1516566", "url": "https://it.wikipedia.org/wiki?curid=3092186", "title": "Torre de Cristal", "text": "La Torre de Cristal \u00e8 un grattacielo di Madrid, situato nella Cuatro Torres Business Area. Con un'altezza di 249,5 metri \u00e8 il grattacielo pi\u00f9 alto della Spagna. Nell'aprile 2007 ha superato la vicina Torre Espacio, diventando per un periodo di due anni il grattacielo pi\u00f9 alto.\nL'edificio, progettato da C\u00e9sar Pelli, \u00e8 stato finanziato da Grupo ACS."}
{"id": "3092187", "revid": "1702319", "url": "https://it.wikipedia.org/wiki?curid=3092187", "title": "Torre PwC", "text": "La Torre PwC, precedentemente nota come Torre Sacyr Vallehermoso, \u00e8 un grattacielo di Madrid, situato nella Cuatro Torres Business Area.\n\u00c8 stato progettato da Carlos Rubio Carvajal e da Enrique \u00c1lvarez-Sala Walter."}
{"id": "3092192", "revid": "285333", "url": "https://it.wikipedia.org/wiki?curid=3092192", "title": "Tim Bevan", "text": "Biografia.\nCofondatore della Working Title Films di Londra insieme a Sarah Radclyffe, ora \u00e8 socio nella stessa societ\u00e0 con Eric Fellner.\nBevan \u00e8 divorziato dall'attrice britannica Joely Richardson; i due ebbero una figlia, Daisy, nata nel 1992. Attualmente \u00e8 sposato con Amy Gadney, loro hanno una bambina, Nell, nata nel 2001, e un bambino, Jago, nel 2003.\nFa parte dell'Ordine dell'Impero Britannico."}
{"id": "3092195", "revid": "300067", "url": "https://it.wikipedia.org/wiki?curid=3092195", "title": "Bobby Ray Jones", "text": ""}
{"id": "3092199", "revid": "300067", "url": "https://it.wikipedia.org/wiki?curid=3092199", "title": "Bobby Jones (cestista)", "text": ""}
{"id": "3092202", "revid": "1924342", "url": "https://it.wikipedia.org/wiki?curid=3092202", "title": "Policy of Truth", "text": "Policy of Truth \u00e8 un singolo del gruppo musicale britannico Depeche Mode, pubblicato il 7 maggio 1990 come terzo estratto dal settimo album in studio \"Violator\".\nIl brano \u00e8 stato inserito nella raccolta \"The Singles 86-98\" e in versione remixata in \"Remixes 81-04\".\nVideo musicale.\nIl video che accompagna l'uscita del singolo \u00e8 stato diretto da Anton Corbijn dove si vedono due ragazze che hanno storie d'amore con i membri del gruppo.\nInterpretazioni.\nIl brano \u00e8 stato oggetto di cover: Terry Hoax, Trapt, Disown, Rublood."}
{"id": "3092205", "revid": "486946", "url": "https://it.wikipedia.org/wiki?curid=3092205", "title": "Battaglia di Lwow", "text": ""}
{"id": "3092210", "revid": "1566286", "url": "https://it.wikipedia.org/wiki?curid=3092210", "title": "Eric Fellner", "text": "Fellner \u00e8 uno dei soci della Working Title Films di Londra insieme a Tim Bevan.\nDal 2005, fa parte dell'Ordine dell'Impero Britannico."}
{"id": "3092215", "revid": "287204", "url": "https://it.wikipedia.org/wiki?curid=3092215", "title": "Marcel Fabre", "text": "Biografia.\nSpagnolo di nascita, inizialmente fu un acrobata e clown da circo e inizi\u00f2 la sua carriera cinematografica in Francia come \u00abcomparsa\u00bb in diverse comiche girate dalla Path\u00e9 e dalla \u00c9clair.\nNel 1910 venne ingaggiato dalla casa cinematografica italiana Ambrosio Film di Torino, in risposta alla concorrente cittadina Itala Film che qualche tempo prima ingaggi\u00f2 il comico francese Andr\u00e9 Deed. Nel cinema italiano Fabre fu soprattutto protagonista dei film della serie comica \"Robinet\" da lui interpretati e diretti, che gli diede enorme popolarit\u00e0, ma fu anche regista e co-protagonista di alcuni film della serie \"Fricot\" interpretati da Ernesto Vaser, e di alcuni della serie \"Gigetta\" interpretati da Gigetta Morano, sua partner in varie pellicole.\nSuccessivamente la Morano, co-protagonista dei film comici della serie Robinet, fu \"Robinette\", personaggio comico femminile interpretato da Nilde Baracchi. Dal 1910 al 1915 interpret\u00f2 oltre 135 film, non solo come Robinet ma anche in altri generi, come in \"Le avventure straordinarissime di Saturnino Farandola\" (1913).\nNel 1916 Fabre emigr\u00f2 negli Stati Uniti, dove svolse varie attivit\u00e0, e nei suoi primi film americani fu interprete del personaggio comico \"Bungles\", e gir\u00f2 quattro cortometraggi da protagonista per la Vim Comedy Film Company, che aveva come antagonista un personaggio interpretato dall'allora misconosciuto Oliver Hardy. Tent\u00f2 di riprendere il personaggio di Robinet, con la creazione di \"Tweedy\" e \"Tweedy-Dan\", personaggi interpretati fino al 1923. Qui conobbe l'attrice Dorothy Earle, che spos\u00f2 e dalla cui unione nacque un figlio.\nFabre si dedic\u00f2 successivamente ad altri tipi di generi, come regista di film commedia e western.\nMor\u00ec a Los Angeles il 3 agosto 1927, all'et\u00e0 di 45 anni."}
{"id": "3092220", "revid": "62004", "url": "https://it.wikipedia.org/wiki?curid=3092220", "title": "J\u00fcrgen Roelandts", "text": " Velocista, professionista dal 2008 al 2020, nel 2008 ha vinto il titolo nazionale in linea.\nCarriera.\nGli esordi.\nNato ad Asse, Roelandts inizi\u00f2 a giocare a calcio a Liedekerke e nell'Eendracht Aalst. A quindici anni opt\u00f2 invece per il ciclismo, continuando sulle orme di nonno e padre, corridori anch'essi&lt;ref name=\"Sport/Foot Magazine\"&gt; \"Sport/Foot Magazine\" - hors s\u00e9rie cyclisme, p. 40-42, 18 febbraio 2009.&lt;/ref&gt;. Inizi\u00f2 nel 2001, come junior, nel Mez Team Belgium: durante l'anno divenne campione del Belgio a cronometro a Torhout, e vinse il Tour d'Anvers e il Circuit du Meetjesland. Nel 2002 si laure\u00f2 campione belga in linea Juniores, concluse secondo all'Omloop der Vlaamse Ardennen, e fu convocato in Nazionale per i campionati del mondo. Alla fine dell'anno pass\u00f2 alla Sweet Paradise-Quick Step. Nella stagione 2003 ottenne sette vittorie, con successi di tappa al M\u00fcnsterland Giro (due), alla Li\u00e8ge-La Gleize e al Tour de l'Abitibi, prove della Coppa del mondo UCI Juniors.\n2004-2007: gli anni da Under-23.\nNel 2004 segu\u00ec dei corsi di educazione fisica alla Vrije Universiteit Brussel e fu costretto ad abbandonare l'attivit\u00e0 nel periodo estivo. La carriera da Under-23 inizi\u00f2 nella Jong Vlaanderen 2016, con cui riusc\u00ec a vincere il titolo di campione del Brabante Fiammingo e una tappa del Tour de la Province de Namur. Nel 2005 la Jong Vlaanderen 2016 divent\u00f2 Bodysol-Win for Life-Jong Vlaanderen e fu invitata al Giro del Belgio, dove Roelandts termin\u00f2 quarto nella quinta tappa, primo piazzamento di rilievo in una corsa professionistica. Termin\u00f2 inoltre ottavo al Nationale Sluitingsprijs; il suo unico successo fu invece alla Gooikse Pijl.\nNella stagione 2006 ottenne una quarantina di piazzamenti nei primi dieci, e vinse una tappa al Tour de Normandie, al Tour du Loir-et-Cher, al Tour de la Province de Namur e di nuovo il campionato del Brabante fiammingo; vinse anche la classifica a punti al Tour de Bretagne e chiuse terzo al Circuit de Wallonie. Al termine della stagione firm\u00f2 un precontratto con la Davitamon-Lotto per il 2008. La Bodysol-Win for Life cambi\u00f2 nuovamente nome nel 2007, diventando Davitamon-Win for Life: in stagione Roelandts vinse la Parigi-Tours Espoirs e ancora la classifica a punti al Tour de Bretagne, ottenendo inoltre il diploma universitario.\n2008-2011: le prime stagioni nel professionismo.\nPass\u00f2 professionista nel 2008 con la Silence-Lotto. Alla fine di gennaio si classific\u00f2 quinto nella seconda tappa del Tour of Qatar e nella classifica generale, vinta dal connazionale Tom Boonen. In febbraio termin\u00f2 secondo nella terza tappa della Volta ao Algarve dietro Robert F\u00f6rster, mentre a marzo ottenne lo stesso piazzamento nella Nokere Koerse, battuto da Wouter Weylandt. Successivamente non venne convocato per il Giro delle Fiandre dal direttore sportivo della Lotto Marc Sergeant; partecip\u00f2 invece alla Parigi-Roubaix al posto di Gorik Gardeyn. Tra fine maggio e inizio giugno concluse quinto nella seconda tappa del Giro del Belgio e secondo nella quinta. Dopo aver corso un buon Tour de Suisse, senza tuttavia vittorie, il 29 giugno conquist\u00f2, al primo anno da \"pro\", il titolo nazionale in linea Elite, precedendo sul traguardo ciclisti come Niko Eeckhout, Greg Van Avermaet e Tom Boonen; tra settembre e ottobre vinse quindi una tappa al Tour de Pologne e una al Circuit Franco-Belge.\nNel 2009, ancora in maglia Silence, non and\u00f2 oltre i secondi posti in una tappa alla Quatre Jours de Dunkerque e in due frazioni al Tour de Pologne, i terzi posti in una tappa della Vuelta a Andaluc\u00eda e al Tour de Rijke, e i quarti posti alla Dutch Food Valley Classic e al Grote Prijs Stad Zottegem. Durante la stagione partecip\u00f2 anche al Giro delle Fiandre e al suo primo Grande Giro, la Vuelta a Espa\u00f1a. Al debutto nella stagione 2010, in maglia Omega Pharma-Lotto, si classific\u00f2 ottavo al Tour Down Under; concluse poi sesto alla Gand-Wevelgem e ai campionati nazionali in linea, e quarto nella tappa degli Champs-\u00c9lys\u00e9es al Tour de France di quell'anno; nel finale di stagione fu invece secondo in una frazione dell'Eneco Tour e terzo al Memorial Rik Van Steenbergen. Nel 2011 si classific\u00f2 invece secondo all'E3 Harelbeke, preceduto di un minuto da Fabian Cancellara, sesto alla Vattenfall Cyclassics, quarto al Grand Prix Cycliste de Montr\u00e9al e infine quinto, e miglior belga, nella volata vinta da Mark Cavendish che decise i campionati del mondo di Copenaghen.\n2012-2020: il ritorno al successo e gli ultimi anni.\nNel 2012, in maglia Lotto (ex Silence), torn\u00f2 al successo con la vittoria nella quarta tappa del Tour de Luxembourg, e in una frazione e nella classifica generale dell'Eurom\u00e9tropole Tour; durante la stagione fu selezionato anche per la prova in linea su strada dei Giochi olimpici di Londra, che concluse al settimo posto (miglior belga al traguardo). Nel 2013 ottenne il primo piazzamento sul podio in una Classica monumento, chiudendo al terzo posto il Giro delle Fiandre alle spalle di Fabian Cancellara e Peter Sagan; in quella stessa stagione vinse anche una tappa e la classifica a punti al Tour M\u00e9diterran\u00e9en, e chiuse quarto al Grand Prix de Ouest-France a Plouay. L'anno dopo fu secondo in una tappa del Tour Down Under e terzo, con due podi parziali, nella classifica finale del Tour of Qatar. Anche nel 2015 non colse successi: si classific\u00f2 comunque settimo alla Gand-Wevelgem e ottavo al Giro delle Fiandre, secondo in una frazione del Tour de Suisse e ai campionati nazionali in linea, quinto al Grand Prix de Ouest-France e infine terzo e vincitore della classifica a punti al Tour de l'Eurom\u00e9tropole.\nNel 2016 si piazz\u00f2 terzo alla Milano-Sanremo, superato in volata da Arnaud D\u00e9mare e Ben Swift; durante l'anno vest\u00ec anche per un giorno la maglia di leader al Tour de Suisse e fu quarto ai campionati nazionali in linea. Nella stagione seguente concluse invece quarto alla Vuelta a Murcia, terzo in una tappa della Tirreno-Adriatico e quarto allo Scheldeprijs.\nNel 2018 cambi\u00f2 maglia, lasciando Lotto dopo dieci anni e andando a vestire la divisa del BMC Racing Team. Con la nuova formazione si mise in evidenza gi\u00e0 nella gara di esordio, la Volta a la Comunitat Valenciana, in cui colse due successi, nella terza tappa, una cronometro a squadre, e nella quinta e ultima tappa, risoltasi in volata. Si piazz\u00f2 poi quinto alla Milano-Sanremo (quarto nella volata del gruppo anticipato da Vincenzo Nibali), quinto nella tappa di Imola al Giro d'Italia e quinto nella tappa di apertura del Tour of Britain. Nel 2019, con il ridimensionamento del team BMC, pass\u00f2 al Movistar Team, ma in stagione non and\u00f2 oltre un quarto posto di tappa al BinckBank Tour. L'annata successiva, in cui si piazz\u00f2 decimo alla Kuurne-Bruxelles-Kuurne e settimo al Giro della Toscana, fu la sua ultima da professionista: il 15 ottobre 2020 annunci\u00f2 infatti il ritiro dalle corse."}
{"id": "3092225", "revid": "125100428", "url": "https://it.wikipedia.org/wiki?curid=3092225", "title": "World in My Eyes", "text": "World in My Eyes \u00e8 un singolo del gruppo musicale britannico Depeche Mode, pubblicato il 17 settembre 1990 come quarto estratto dal settimo album in studio \"Violator\".\nIl brano \u00e8 stato inserito nella raccolta \"The Singles 86-98\" e in due versioni remixate nella raccolta \"Remixes 81-04\".\nVideo musicale.\nIl videoclip \u00e8 stato diretto da Anton Corbijn."}
{"id": "3092227", "revid": "729019", "url": "https://it.wikipedia.org/wiki?curid=3092227", "title": "Strada europea E115", "text": "La strada europea E115 \u00e8 una strada di classe A, con andamento Nord-Sud.\nIn particolare la E115 collega le citt\u00e0 russe di Jaroslavl' e di Novorossijsk, con un percorso lungo 1777\u00a0km interamente sul territorio russo.\nPercorso.\nLa strada segue il tracciato della M8 da Jaroslavl' a Mosca e della M4 da Mosca a Novorossijsk. Le principali localit\u00e0 toccate sono le seguenti:"}
{"id": "3092230", "revid": "287204", "url": "https://it.wikipedia.org/wiki?curid=3092230", "title": "E105", "text": ""}
{"id": "3092239", "revid": "125224394", "url": "https://it.wikipedia.org/wiki?curid=3092239", "title": "Goodnight Lovers", "text": "Goodnight Lovers \u00e8 una canzone dei Depeche Mode del 2001, estratta come quarto e ultimo singolo dell'album Exciter.\nVideo musicale.\nIl video musicale \u00e8 stato diretto da John Hillcoat.\nTracce.\nTesti e musiche di Martin Lee Gore."}
{"id": "3092240", "revid": "729019", "url": "https://it.wikipedia.org/wiki?curid=3092240", "title": "Nevo di Sutton", "text": "Il nevo di Sutton \u00e8 una lesione benigna costituita da un nevo, rosa o marrone, circondato da un alone depigmentato.\nEpidemiologia.\nIl nevo di Sutton \u00e8 comune, in particolare negli adolescenti. L'et\u00e0 media di insorgenza \u00e8 di 15 anni. Si stima che i nevi di Sutton colpiscono circa l'1% della popolazione, e si trovano ad essere pi\u00f9 diffusi nelle persone con vitiligine, melanoma, o sindrome di Turner. Tutte le etnie e i sessi sono ugualmente sensibili a questa malattia, anche se \u00e8 stata segnalata una tendenza familiare.\nEziologia.\nI nevi di Sutton sono causati dalla risposta immunitaria dell'organismo nei confronti di un nevo, in particolare da parte di linfociti T attivati. La causa dell'attacco \u00e8 ignota.\nIstopatologia.\nSi riscontra un notevole infiltrato linfocitario misto a melanociti presso l'alone del nevo. Si riscontrano inoltre numerose cellule istiocitarie.\nClinica.\nAttorno ad un nevo preesistente si assiste alla formazione di un alone depigmentato, in genere regolare. Il nevo di Sutton \u00e8 spesso multiplo e in sede dorsale. Nel corso di alcuni mesi il nevo centrale scompare gradualmente lasciando un'area non pigmentata che pu\u00f2 rimanere tale per tutta la vita o ritornare in parte o del tutto normale.\nTrattamento.\nNon \u00e8 richiesto nessun trattamento, se non per ragioni esclusivamente estetiche. Si raccomanda di utilizzare filtri solari per schermare l'area depigmentata del nevo, pi\u00f9 suscettibile a scottature."}
{"id": "3092245", "revid": "37401", "url": "https://it.wikipedia.org/wiki?curid=3092245", "title": "Macedonia (gastronomia)", "text": ""}
{"id": "3092248", "revid": "1718925", "url": "https://it.wikipedia.org/wiki?curid=3092248", "title": "Peace (Depeche Mode)", "text": "Peace \u00e8 una canzone dei Depeche Mode del 2009, pubblicata come secondo singolo dell'album \"Sounds of the Universe\".\nVideo musicale.\nIl videoclip fu diretto da Jonas &amp; Fran\u00e7ois ed interpretato da Maria Dinulescu nei panni di una donna soldato.\nTracce.\n7\" - BONG 41\nCD1 - CDBONG 41\nCD2 (Maxi) - LCDBONG 41"}
{"id": "3092250", "revid": "110157", "url": "https://it.wikipedia.org/wiki?curid=3092250", "title": "Natascia", "text": "Origine e diffusione.\nSi tratta di un adattamento fonetico del nome russo \u041d\u0430\u0442\u0430\u0448\u0430 (\"Nata\u0161a\"), che \u00e8 un ipocoristico di \u041d\u0430\u0442\u0430\u043b\u044c\u044f (\"Natal'ja\", l'italiano Natalia).\nLa sua diffusione in Italia, cominciata nell'Ottocento, \u00e8 dovuta primariamente al successo del romanzo di Lev Tolstoj \"Guerra e pace\", la cui protagonista si chiama Nata\u0161a Rostova; hanno successivamente contribuito altre opere teatrali, letterarie e cinematografiche di provenienza slava, e in una piccola percentuale dei casi, anche un'affinit\u00e0 ideologica con la rivoluzione sovietica. In inglese si \u00e8 diffuso invece pi\u00f9 tardi, a partire dal XX secolo.\nOnomastico.\nL'onomastico pu\u00f2 essere festeggiato alle stesse date di Natalia, il 27 luglio e il 25 dicembre."}
{"id": "3092255", "revid": "729019", "url": "https://it.wikipedia.org/wiki?curid=3092255", "title": "Boeing Pelican", "text": "Il Boeing Pelican ULTRA (acronimo di \"Ultra Large Transport Aircraft\") era uno studio per un'aerodina da trasporto strategico pesante proposto dalla Boeing Phantom Works, la divisione dedicata allo sviluppo di velivoli sperimentali dell'azienda statunitense Boeing all'inizio degli anni duemila e rimasto allo stadio progettuale.\nCaratterizzato dalle eccezionali dimensioni, con un'ala dall'apertura di 152 m (500 ft) ed una superficie superiore ad un acro (circa ), e capacit\u00e0 di carico, fino a t di merci, sarebbe risultato il velivolo, o pi\u00f9 propriamente aerodina ibrida ekranoplano-aereo, pi\u00f9 grande mai realizzato.\nStoria.\nSviluppo.\nNei primi anni duemila la Boeing Phantom Works decise di avviare, su iniziativa privata, lo sviluppo di un nuovo mezzo transoceanico da trasporto strategico che potesse riunire la capacit\u00e0 di un'unit\u00e0 navale alla velocit\u00e0 di un mezzo aereo. La scelta ricadde su un'aerodinamica ibrida, dalle straordinarie dimensioni che potesse sfruttare in condizioni di pieno carico l'effetto suolo generato da un'ala simile a quella utilizzata negli ekranoplani. Grazie a questa particolarit\u00e0 tecnica era possibile ottenere un'elevata autonomia nella fase di trasporto e, una volta giunto a destinazione, ritornare in volo come un normale aeroplano.\nLe dimensioni interne erano tali che avrebbe potuto trasportare un'intera divisione in qualunque parte del globo terrestre in un massimo di cinque giorni e cinque divisioni completamente attrezzate in un solo mese. Se necessario avrebbe potuto trasportare contemporaneamente 17 carri armati M1 Abrams.\nProfilo di missione.\nIl Pelican avrebbe potuto, nelle intenzioni dell'ufficio di progettazione, essere caricato direttamente in territorio statunitense quindi, sfruttando l'effetto suolo, trasportare il proprio carico dalla costa volando a pochi metri dalla superficie oceanica fino a raggiungere l'area di destinazione. Dopo aver effettuato le operazioni di scarico avrebbe potuto ritornare velocemente alla base di partenza volando ad una quota di 20 000 piedi (quasi 6 100 m), potendo cos\u00ec sorvolare anche delle catene montuose: in questo modo la rotta di ritorno avrebbe potuto essere pi\u00f9 breve. L'atterraggio sarebbe poi avvenuto su una pista normale."}
{"id": "3092256", "revid": "385321", "url": "https://it.wikipedia.org/wiki?curid=3092256", "title": "Nevo Bianco Spugnoso", "text": ""}
{"id": "3092257", "revid": "729019", "url": "https://it.wikipedia.org/wiki?curid=3092257", "title": "Strada europea E119", "text": "La strada europea E119 \u00e8 una strada di classe A, con andamento nordovest-sudest.\nIn particolare la E119 collega Mosca con Astara, presso il confine azero-iraniano, con un percorso lungo .\nPercorso.\nIl primo tratto della strada segue il tracciato della E115. Dopo di che la strada devia verso est, in direzione di Volgograd e di Astrachan'. Da questa localit\u00e0, posta sul delta del Volga, la strada segue verso sud la costa del mar Caspio. Le principali localit\u00e0 toccate sono le seguenti:"}
{"id": "3092258", "revid": "44939", "url": "https://it.wikipedia.org/wiki?curid=3092258", "title": "E115", "text": ""}
{"id": "3092260", "revid": "44939", "url": "https://it.wikipedia.org/wiki?curid=3092260", "title": "E119", "text": ""}
{"id": "3092266", "revid": "5585", "url": "https://it.wikipedia.org/wiki?curid=3092266", "title": "Gigetta Morano", "text": "Biografia.\nNata a Verona, segu\u00ec giovanissima la famiglia a Torino, dove il padre, cocchiere, era stato trasferito. A soli 17 anni, contravvenendo ai rigidi principi dell'ambiente di origine che considerava sconveniente l'attivit\u00e0 di attrice, inizi\u00f2 a frequentare compagnie teatrali filodrammatiche, sino a rompere definitivamente i rapporti con la famiglia, imitata in questa sua passione dalla pi\u00f9 giovane sorella Cesira che, tuttavia, morir\u00e0 giovanissima, a soli vent'anni, nel 1913. Entr\u00f2 poi nella compagnia teatrale di Ermete Novelli, \nNel 1908, durante una pausa dell'attivit\u00e0 teatrale, incontra Luigi Maggi, che le propone di entrare alla \"Ambrosio Film\", societ\u00e0 di produzione cinematografica costituita tre anni prima ed allora in fase di pieno sviluppo, che reclutava gli attori necessari alla propria attivit\u00e0 essenzialmente nell'ambiente delle filodrammatiche torinesi. Nel teatro di posa ancora improvvisato alla barriera Nizza la Morano viene affiancata a Robinet e qui interpreta la sua prima comica, un cortometraggio dal titolo \"Un signore che soffre il solletico\", con esterni girati al Parco del Valentino, in cui impersona una donna di strada che abborda un distinto signore che passeggia nei viali. La prova \u00e8 convincente e da quel momento la Morano lascia il teatro ed entra a far parte della \"Ambrosio\" con la quale, in un'epoca caratterizzata da una frenetica mobilit\u00e0 di attori e registi tra le varie aziende, rester\u00e0 sino al 1920, tranne una breve parentesi nel 1917 alla \"Corona Film\"\nNel 1910 la \"Ambrosio\", che in precedenza aveva prodotto ogni anno soltanto una dozzina di comiche, ma senza che fossero incentrate su un particolare interprete, decide di ampliare anche in questo settore la sua produzione, per cui tali pellicole passano dalle 13 del 1909 alle 43 del 1910 per diventare 60 del 1911 e 77 del 1912. Per seguire lo stile della \"Itala Film\", che nel 1909 aveva creato \"Cretinetti\" con cui aveva realizzato una ventina di cortometraggi di grande successo, sviluppa analoghi personaggi, cio\u00e8 \"Fricot\" e \"Robinet\" (affidato all'attore spagnolo Marcel Fabre) e, in qualche caso, ricorrendo anche alla bambina Maria Bay (\"Firul\u00ec\"). L'intuizione della \"Ambrosio\" \u00e8 quella di affiancare a quelli maschili gi\u00e0 noti anche un personaggio comico femminile ed \u00e8 cos\u00ec che la Morano diventa, come \"Gigetta\", la prima attrice comica del cinema italiano.\nMa negli oltre 100 film interpretati dalla Morano per la \"Ambrosio\" negli anni che precedono l'entrata in guerra dell'Italia, non ci sono solo pellicole di genere comico, bens\u00ec anche storico e drammatico. E quanto alle prime non \u00e8 solo la protagonista assoluta della serie di \"Gigetta\", ma anche di opere di derivazione teatrale o letteraria come \"Santarellina\" (noto anche come \"Mam'zelle Nitouche\" e per aver avuto un grande successo di pubblico e di critica a livello internazionale), la \"Bisbetica domata\" o \"Il matrimonio di Figaro\".\nAlla Morano vengono affidati anche alcuni dei ruoli pi\u00f9 importanti in film come \"Promessi sposi\", realizzato in concorrenza con la contemporanea edizione della \"Pasquali\", il \"Granatiere Roland\" e la \"Gerla di Pap\u00e0 Martin\". Partecipa anche ad alcune pellicole dirette da Mario Caserini, nel breve periodo in cui, lasciata la \"Cines\" romana, egli si trasferisce a Torino presso la \"Ambrosio\", e ad altre realizzate da Luigi Maggi, colui che l'aveva convinta a lasciare il teatro per il cinematografo. Ma nella stragrande maggioranza delle sue pellicole ha al suo fianco - anche come regista - Eleuterio Rodolfi. Il successo della loro coppia artistica e professionale (la Morano ha sempre negato che fosse anche sentimentale ) era tale che presso la \"Ambrosio\" vi era una troupe esclusivamente dedicata alla produzione dei loro film.\nDel resto la considerazione che Ambrosio aveva nei confronti di questa attrice era tale che fu lei ad essere inviata, sempre con Rodolfi, in Spagna, quando la casa torinese volle rispondere ad una iniziativa della concorrente \"Cines\" di aprire canali produttivi e distributivi nella penisola iberica. Il gruppo si reca a Barcellona e Siviglia, dove vengono anche girati alcuni film tra cui \"Il matrimonio di Figaro\". Fiducia ricambiata dalla Morano che ricorder\u00e0 sempre con affetto gli anni del suo lavoro alla \"Ambrosio\" convinta che fosse \u00abuna grande famiglia, tutta di amici\u00bb, nonch\u00e9 esempio di correttezza anche sotto l'aspetto economico. Cos\u00ec l'attrice non abbandoner\u00e0 l'azienda neanche quando il suo partner di tante pellicole, Rodolfi, se ne andr\u00e0 per costituire una sua casa di produzione, \nGi\u00e0 in difficolt\u00e0 durante gli anni della Guerra, la cinematografia italiana entra dopo la conclusione del conflitto in una crisi irreversibile a causa della quale l'attivit\u00e0 della \"Ambrosio\", e con essa la carriera della Morano, si arrestano: parteciper\u00e0 solo a pochissimi film dal 1917 al 1921, anno del suo ritiro. Tenter\u00e0 in qualche caso il rientro negli anni del sonoro, due volte con Fellini ne \"I vitelloni\" ed in \"8\u00bd\", pi\u00f9 altre due pellicole meno note, ma sar\u00e0 un'esperienza che lei stessa riterr\u00e0 deludente.\nDa tempo ritiratasi presso una casa di riposo per artisti, ha ricevuto in molte occasioni studiosi o critici interessati a registrare le sue testimonianze sul periodo del cinema muto torinese, rievocando gli anni del suo successo con lucidit\u00e0 ed ironia, ma anche con qualche nostalgia perch\u00e9 esso l'avrebbe privata della possibilit\u00e0 di avere una famiglia. Muore poche settimane dopo aver compiuto 99 anni ed \u00e8 sepolta nel Cimitero monumentale di Torino.\nI giudizi sulla Morano.\nGli storici del cinema hanno messo in risalto della Morano soprattutto la capacit\u00e0 di primeggiare in un genere, quello comico, lontano dal linguaggio del \"divismo\" e dai comportamenti da \"donne \"fatali\" che caratterizzavano le attrici cinematografiche di quel periodo. Gi\u00e0 negli anni venti veniva infatti definita come \u00abuna donna eccezionale che ha fatto ridere milioni di spettatori\u00bb. Molti anni dopo i commenti hanno riguardato anche la sua grande versatilit\u00e0, in quanto \u00abattrice dalla grazia birichina e dalla verve indiavolata, brava sia come effervescente \"Santarellina\" che come dolce e tenera Lucia Mondella\u00bb. Della imponente filmografia della Morano - un totale di circa 150 pellicole mute - non molto si \u00e8 salvato: sarebbero infatti poco meno di 40 le opere oggi reperibili presso archivi o cineteche, sia italiani che esteri, e tra queste quasi nessuna della serie \"Gigetta\".\nCon il crescere dell'interesse e degli studi relativi al cinema muto, la Morano \u00e8 stata in diverse occasioni chiamata a portare diretta testimonianza di un periodo della cinematografia, soprattutto torinese, di cui era rimasta l'unica sopravvissuta. Ha inoltre partecipato a rassegne e rievocazioni sulla storia di quegli anni lontani, tra le quali si ricorda un evento organizzato nel 1978 dal Museo nazionale del cinema dove furono proiettati alcuni suoi film ed un programma della Rai \"I giorni di Cabiria\" sul cinema muto italiano degli anni dieci. Nel 2009, un secolo dopo quella sua prima lontana comica girata al parco del Valentino, la Cineteca di Bologna, nell'ambito dell'iniziativa \"Il cinema ritrovato\" ha dedicato a lei ed al suo partner la rassegna \"Rodolfi e Gigetta, coppia in commedia\".\nFilmografia.\n1909\n1910\n1911\n1912\n1913\n1914\n1915\n1916\n1917\n1918\n1920\n1921\n1953\n1961\n1963"}
{"id": "3092267", "revid": "729019", "url": "https://it.wikipedia.org/wiki?curid=3092267", "title": "Engine Alliance", "text": "L'Engine Alliance \u00e8 una joint venture tra GE Aviation e Pratt &amp; Whitney per la produzione del motore aeronautico Engine Alliance GP7200 destinato all'Airbus A380."}
{"id": "3092268", "revid": "767487", "url": "https://it.wikipedia.org/wiki?curid=3092268", "title": "Viola Reggio Calabria 1979-1980", "text": "Rosa della Viola Reggio Calabria per la stagione 1979-1980, che ha disputato il campionato di Serie B (terzo livello dei campionati dell'epoca, dopo Serie A1 e A2), classificandosi al terzo posto.\nLa squadra si classific\u00f2 al primo posto nella prima fase del campionato, perdendo solo con Latina. Nella poule A si classific\u00f2 per\u00f2 al terzo posto, mancando quindi l'accesso ai play-off. Il 18 maggio 1980 la Viola perse infatti in trasferta a Napoli, in occasione dell'ultima giornata; in una sorta di spareggio per il secondo posto, Napoli vinse con il punteggio di 81-78."}
{"id": "3092269", "revid": "6923", "url": "https://it.wikipedia.org/wiki?curid=3092269", "title": "Nazionale di calcio femminile dell'Austria", "text": "La nazionale di calcio femminile dell'Austria \u00e8 la rappresentativa calcistica femminile internazionale dell'Austria, gestita dalla Federazione calcistica dell'Austria (\u00d6FB).\nIn base alla classifica emessa dalla F\u00e9d\u00e9ration Internationale de Football Association (FIFA) il 10 dicembre 2021, la nazionale femminile occupa il 21\u00ba posto del FIFA/Coca-Cola Women's World Ranking.\nCome membro dell'UEFA partecipa a vari tornei di calcio internazionali, come al Campionato mondiale FIFA, Campionato europeo UEFA, ai Giochi olimpici estivi e ai tornei a invito come l'Algarve Cup e la Cyprus Cup.\nAttiva dal 1990, ha conquista il suo primo trofeo nell'edizione 2016 della Cyprus Cup e l'anno seguente si \u00e8 qualificata per la prima volta alla fase finale del campionato europeo 2017, concluso col raggiungimento delle semifinali.\nRosa.\nLista delle 25 calciatrici convocate dalla selezionatrice Irene Fuhrmann per le amichevoli del 20 febbraio 2022 contro la e del 23 febbraio contro la , entrambe previste a Marbella.\n! colspan=\"8\" bgcolor=\"#B0D3FB\" align=\"left\" |\n! colspan=\"8\" bgcolor=\"#B0D3FB\" align=\"left\" |\n! colspan=\"8\" bgcolor=\"#B0D3FB\" align=\"left\" |"}
{"id": "3092271", "revid": "121803544", "url": "https://it.wikipedia.org/wiki?curid=3092271", "title": "Toy Boy", "text": ""}
{"id": "3092272", "revid": "729019", "url": "https://it.wikipedia.org/wiki?curid=3092272", "title": "Strada europea E101", "text": "La strada europea E101 \u00e8 una strada di classe A, con andamento Nord-Sud.\nIn particolare la E115 collega le capitali di Russia ed Ucraina, \ncon un percorso lungo 850\u00a0km.\nPercorso.\nLa strada segue il tracciato della M3 in territorio russo e le M02 ed M01 in Ucraina. Di seguito sono riportate le principali localit\u00e0 toccate."}
{"id": "3092273", "revid": "1573940", "url": "https://it.wikipedia.org/wiki?curid=3092273", "title": "Dipartimento di La Nya", "text": "Il dipartimento di La Nya \u00e8 un dipartimento del Ciad facente parte della regione del Logone Orientale. Il capoluogo \u00e8 B\u00e9b\u00e9djia. \nSuddivisione amministrativa.\nIl dipartimento \u00e8 diviso in 5 sottoprefetture:"}
{"id": "3092278", "revid": "1573940", "url": "https://it.wikipedia.org/wiki?curid=3092278", "title": "Dipartimento di La Nya Pend\u00e9", "text": "Il dipartimento di La Nya Pend\u00e9 \u00e8 un dipartimento del Ciad facente parte della regione del Logone Orientale. Il capoluogo \u00e8 Gor\u00e9. \nSuddivisione amministrativa.\nIl dipartimento \u00e8 diviso in 4 sottoprefetture:"}
{"id": "3092279", "revid": "287204", "url": "https://it.wikipedia.org/wiki?curid=3092279", "title": "Dipartimento di La Nya Pende", "text": ""}
{"id": "3092280", "revid": "1543377", "url": "https://it.wikipedia.org/wiki?curid=3092280", "title": "Ram\u00f3n Juli\u00e1n Puigblanque", "text": "Pratica le competizioni di difficolt\u00e0 e l'arrampicata in falesia.\nBiografia.\nHa cominciato ad arrampicare a tredici anni a Roda de Ter, accompagnato dal padre. A sedici anni ha debuttato, vincendo, nel campionato giovanile in Catalogna. Per potersi mantenere ha lavorato come elettricista e nei vigili del fuoco.\nDal 2001 partecipa alla Coppa del mondo lead di arrampicata. Dopo dieci anni di ottimi piazzamenti nella classifica generale (secondo posto nella stagione 2003 e 2007), nel 2010 vince la sua prima Coppa del mondo. Ha inoltre vinto due volte la medaglia d'oro ai Campionati del mondo: nel 2007 ad Avil\u00e9s e nel 2011 ad Arco.\nPer questi successi \u00e8 stato premiato con il La Sportiva Competition Award nel 2011.\nHa scalato 798 vie tra l'8a e il 9a+ di cui 222 a vista.\nFalesia.\nLavorato.\n9a+ (5.15a):\n9a (5.14d):\nA vista.\n8c+ (5.14c):\n8c (5.14b):"}
{"id": "3092282", "revid": "196390", "url": "https://it.wikipedia.org/wiki?curid=3092282", "title": "RMK Championships", "text": ""}
{"id": "3092287", "revid": "228587", "url": "https://it.wikipedia.org/wiki?curid=3092287", "title": "Pend\u00e9 (disambigua)", "text": ""}
{"id": "3092289", "revid": "81195", "url": "https://it.wikipedia.org/wiki?curid=3092289", "title": "Tom\u00e1\u0161 Mr\u00e1zek", "text": "Pratica l'arrampicata in falesia e ha gareggiato nelle competizioni di difficolt\u00e0.\nBiografia.\nHa cominciato ad arrampicare nel 1997, a quindici anni, presso la falesia Str\u00e1nsk\u00e1 sk\u00e1la vicino a Brno. Il pomeriggio dopo scuola si allenava in palestra e sul muro a casa di un amico. Nel 1999 ha salito il suo primo 8a e l'anno successivo ha vinto il campionato ceco di difficolt\u00e0. Una volta terminate le scuole superiori si \u00e8 dedicato a tempo pieno all'arrampicata.\nDal 2000 partecipa alla competizioni internazionali di arrampicata. Dopo cinque anni di ottimi piazzamenti ha vinto la Coppa del mondo di arrampicata 2004 nella lead. Ha inoltre vinto due Campionati del mondo consecutivi: nell'edizione 2003 a Chamonix e nell'edizione 2005 a Monaco di Baviera. Nel 2010 ha annunciato il ritiro dalle competizioni.\nHa scalato fino al 9a+ lavorato e a vista ha realizzato 2 vie di 8c e 24 vie tra 8b e 8b+."}
{"id": "3092291", "revid": "1573940", "url": "https://it.wikipedia.org/wiki?curid=3092291", "title": "Dipartimento di La Pend\u00e9", "text": "Il dipartimento di La Pend\u00e9 \u00e8 un dipartimento del Ciad facente parte della regione del Logone Orientale. Il capoluogo \u00e8 Doba. \nSuddivisione amministrativa.\nIl dipartimento \u00e8 diviso in 3 sottoprefetture:"}
{"id": "3092294", "revid": "287204", "url": "https://it.wikipedia.org/wiki?curid=3092294", "title": "Dipartimento di La Pende", "text": ""}
{"id": "3092297", "revid": "76963", "url": "https://it.wikipedia.org/wiki?curid=3092297", "title": "Antonio Marsina", "text": "Biografia.\nAttore energico, inizia sin da giovane l'attivit\u00e0 nel mondo dello spettacolo come interprete di fotoromanzi; lavora poi in film di genere quali \"Il grande racket\", \"Keoma\", \"La montagna del dio cannibale\", \"Rolf\", \"Senza scrupoli\" e in \"Una donna da scoprire\". \nNel 1977 viene diretto da Mauro Bolognini in \"Gran bollito\", film ispirato alla vita e ai delitti di Leonarda Cianciulli, dove interpreta l\u2019amato figlio della protagonista, a sua volta interpretata dalla diva Shelley Winters, e dove affianca anche Laura Antonelli che, nel film, interpreta il ruolo della sua giovane fidanzata.\nIn anni pi\u00f9 recenti, ha interpretato il ruolo di Sebastiano Ghiglione nella serie televisiva \"Vento di ponente\", al fianco di Serena Autieri e Anna Kanakis."}
{"id": "3092300", "revid": "1573940", "url": "https://it.wikipedia.org/wiki?curid=3092300", "title": "Dipartimento di Monts de Lam", "text": "Il dipartimento di Monts de Lam \u00e8 un dipartimento del Ciad facente parte della regione del Logone Orientale. Il capoluogo \u00e8 Ba\u00efbokoum. \nSuddivisione amministrativa.\nIl dipartimento \u00e8 diviso in 5 sottoprefetture:"}
{"id": "3092301", "revid": "86343", "url": "https://it.wikipedia.org/wiki?curid=3092301", "title": "Monts de Lam", "text": ""}
{"id": "3092302", "revid": "1573940", "url": "https://it.wikipedia.org/wiki?curid=3092302", "title": "Dipartimento di Barh Sara", "text": "Il dipartimento di Barh Sara \u00e8 un dipartimento del Ciad facente parte della regione di Mandoul. Il capoluogo \u00e8 Mo\u00efssala. \nSuddivisione amministrativa.\nIl dipartimento \u00e8 diviso in 5 sottoprefetture:"}
{"id": "3092307", "revid": "88740", "url": "https://it.wikipedia.org/wiki?curid=3092307", "title": "Piova", "text": ""}
{"id": "3092309", "revid": "287204", "url": "https://it.wikipedia.org/wiki?curid=3092309", "title": "Giovanni Vitrotti", "text": "Biografia.\nSecondo di tre fratelli, il primo Battista (1875-1949) e il pi\u00f9 giovane Giuseppe Paolo (1890-1974), Giovanni inizi\u00f2 gi\u00e0 in giovane et\u00e0 la sua attivit\u00e0 artistica, in un primo tempo nella pittura, ma \u00e8 il nuovo mezzo di espressione a portarlo, a 21 anni, verso quella che diventer\u00e0 la sua vera professione: la fotografia. Nel 1903 ottenne la medaglia d\u2019oro al Concorso di Fotografia Sportiva della Societ\u00e0 della Stampa di Torino. Grazie alla notoriet\u00e0 che riusc\u00ec a conquistare come abile e raffinato fotografo d'arte, entr\u00f2 in rapporto con Arturo Ambrosio che fu titolare di una delle pi\u00f9 antiche \u201cManifatture cinematografiche\u201d: la \"Ambrosio Film\" di Torino, presso la quale lavor\u00f2 fin dalla sua costituzione avvenuta nel 1906. Tra le produzioni a soggetto dell\u2019\"Ambrosio\" in cui fu impiegato come fotografo e operatore vanno citati \"Gli ultimi giorni di Pompei\" (1908), \"Il diavolo zoppo\" (1909), \"Didone abbandonata\" (1910) , \"La Gioconda\" (1912), \"Il fornaretto di Venezia\" (1914), \"Teodora\" (1922), e le numerose comiche con interpreti i personaggi di Robinet (Marcel Fabre), Fricot (Ernesto Vaser) e Gigetta (Gigetta Morano). \nCome avvenne per la maggior parte degli operatori alle origini del cinema, i primi lavori di Vitrotti furono delle vedute, dei documentari illustrativi e le riprese cosiddette \u201cdal vero\u201d filmate nel 1905: \"Briganti in Sardegna\", \"La corsa di Brescia\", \"Le corse a Mirafiori\". Nel 1906 realizz\u00f2, fra gli altri i film \"La corsa Susa-Moncenisio\", \"Il Concorso Ippico di Torino\", \"Manovre Alpine,\" \"Regina a Gressoney\" e, con tutta probabilit\u00e0, i primi filmati pubblicitari italiani: \"Estratto di carne\" e \"Seccotine\". Nel luglio del 1907 Vitrotti si spos\u00f2 con Angela Ercules ed ebbero quattro figli: il primo Virgilio (1908-1928), Felicita \"Tina\" (1911-1953), che esord\u00ec anch'essa nel mondo del cinema col nome d\u2019arte di Mary Dorian, l'operatore e regista Giovanni Alberto \"Gianni\" (1922-2009), che ebbe un\u2019importante carriera di operatore, e l'operatore Franco (1923-2011). \nNel 1908 Giovanni si rec\u00f2 a Messina per filmare le rovine provocate dal terremoto. Per il suo documentario \"Industria del legno nel Cadore\" (1909) ottenne il Gran diploma d'onore e la Medaglia d'oro del Re. Per lo stesso film, nel 1910, all'esposizione universale di Bruxelles gli venne assegnata la Medaglia d'oro del Re dei Belgi. Vitrotti ricordava spesso questo lavoro, era sua convinzione di essere stato il primo ad applicare per questo film la tecnica della carrellata, sfruttando le zattere in movimento sul fiume; giornalisti e colleghi, tra cui Giovanni Pastrone, lo chiamarono l'inventore della carrellata. A Torino avvicina spesso in qualit\u00e0 di operatore e fotografo i membri della casa reale, documenta la loro vita istituzionale, privata e mondana godendo della stima della Regina d'Italia Elena di Savoia, appassionata di fotografia. Per conto dell'Ambrosio nel 1910 venne inviato in Russia per girarvi dei film nel grande teatro di posa della \"Thiemann &amp; Reinhardt\". Dopo il rientro da questo viaggio, pass\u00f2 prima da Malta per realizzare un \"reportage\" cinematografico, poi si ferm\u00f2 in Turchia e a Tunisi. Nell\u2019estate 1911 infine ripart\u00ec per il secondo viaggio in Russia. Un ritorno che si dimostr\u00f2 molto proficuo per i documentari di attualit\u00e0, ripresi a volte in maniera rischiosa e rocambolesca. I \"travelogues\" vennero realizzati a Mosca, Tbilisi, Baku, Ani, Erevan e nelle zone turche dell\u2019Ararat. Document\u00f2 usi e costumi delle popolazioni tartare e cosacche e si spinse fino in Persia.\nPrima del suo rientro in Italia nel 1911, fece tappa a Tripoli per filmare la guerra italo-turca. Ritornato a Torino, riprese altri \u201cdal vero\u201d: dall\u2019Esposizione Internazionale alla visita del Re d\u2019Inghilterra, per poi ritornare a viaggiare all\u2019estero, dapprima in Turchia, in Bulgaria, in Serbia, in Austria e nel Montenegro. In Dalmazia poi gir\u00f2 una serie di documentari sulle citt\u00e0 della costa. Nel 1913 venne inviato in Svizzera, in Francia e in Spagna. Alla fine dello stesso anno abbandon\u00f2 l\u2019\"Ambrosio Film\" (alla quale ritorner\u00e0 nel 1919) e fond\u00f2 a Torino, con un gruppo di soci, la \"Leonardo Film\" che produsse una ventina di pellicole fino al 1915. \nQuando la Prima Guerra Mondiale era gi\u00e0 al suo secondo anno, nel marzo del 1916 fu richiamato e destinato al 6\u00ba Genio Ferrovieri. Dal settembre 1916 pass\u00f2 alla sezione Fotocinematografica del Quartiere Generale del Comando Supremo del Regio Esercito e inviato in zona di operazioni con le mansioni di cineoperatore e fotografo. Si trov\u00f2 cos\u00ec a documentare le battaglie dell\u2019Isonzo, il fronte del Trentino, la successiva liberazione delle citt\u00e0, la visita nel 1918 del Re d'Italia Vittorio Emanuele III a Trieste, oltre ai tanti episodi di distruzione e di dolore, spostandosi nel fango e nell\u2019acqua delle trincee per essere pi\u00f9 vicino alle azioni. \nAlla fine del 1918 fu congedato e ritorn\u00f2 all\u2019\"Ambrosio Film\"; gi\u00e0 si cominciavano ad avvertire le prime avvisaglie della crisi che avrebbe gravato sul cinema e che i sarebbe inasprita a tal punto da indurre buona parte dei cineasti ad emigrare in America, Francia e Germania. Cos\u00ec, agli inizi del 1921 Giovanni Vitrotti, con la crisi del cinema italiano, si trasfer\u00ec con la famiglia a Berlino, dove lavor\u00f2 per le Case tedesche \"Phoebus\", la \"Terra-Film\", la \"May-Film\" e la \"National-Film\". Vi rest\u00f2 per dieci anni partecipando alla realizzazione di 42 film al fianco di registi come Robert Wiene, Wilhelm Dieterle, Luis Trenker, Henryk Galeen, E.A. Dupont. Nella sua casa del quartiere berlinese di Charlottenburg nel 1922 nacque il figlio Gianni Alberto, la stessa abitazione che divent\u00f2 punto di riferimento della colonia italiana dei cineasti emigrati. Nel 1930 si rec\u00f2 in Polonia e sar\u00e0 operatore di \"Moralno\u015b\u0107 pani Dulskiej\" (regia di Boleslaw Newolin), il primo film sonoro della cinematografia polacca. Nel 1932, con l\u2019avvento del Nazismo, le leggi sull\u2019immigrazione lo costrinsero a ritornare definitivamente in Italia. In questi anni il Fascismo organizzava i pi\u00f9 grossi tentativi di propaganda cinematografica attraverso l\u2019Istituto Nazionale Luce e i cineoperatori assunti non sono molti: si dovettero perci\u00f2 utilizzare anche le collaborazione esterne. Vitrotti, che continu\u00f2 a lavorare per le produzioni di film, fu chiamato pi\u00f9 volte per riprendere molteplici manifestazioni sportive: da Torino, nel periodo dal 1936 al 1939, registr\u00f2 dei servizi di calcio, pattinaggio e sci per il Giornale Luce. Nel maggio 1938, Giovanni fu inviato a Napoli per riprendere la grande esercitazione aerea presso il poligono di Furbara organizzata in onore del viaggio in Italia di Adolf Hitler. Lavora con Gioacchino Forzano in \"Villafranca\", con Gennaro Righelli ne \"Il pozzo dei miracol\"i, con Blasetti negli esterni della \"Contessa di Parma\", con Faraldo e Talamo in \"Uragano dei Tropici\", con Campogalliani negli esterni di \"Musica Proibita\", ne \"Gli ultimi fiilbustieri\", \"Il figlio del corsaro rosso\", con Poggioli ne \"L'Amore canta\", con Luigi Zampa in \"Fra Diavolo\", con Calzavara in \"Dagli Appennini alle Ande\", per la Scalera Film in \"Resurrezione\". Prima della guerra inizia a girare un lungometraggio sulla costruzione del nuovo stabilimento FIAT a Mirafiori, seguendo tutte le fasi dello sviluppo edilizio ed industriale. Il regista \u00e8 Mario Gromo. Nell\u2019aprile del 1942 Giovanni fu assunto dalla Settimana Incom per realizzare alcuni servizi.\nIn quel periodo, i due figli Franco e Gianni Alberto cominciarono a lavorare nel cinema sotto la guida del padre. Con entrambi i figli cresciuti alla sua scuola, Giovanni produsse numerosi documentari didattici, folcloristici e culturali, che ottennero premi e riconoscimenti ai festival internazionali di Venezia, Berlino ed Edimburgo. Nel dopoguerra egli pone, poi, seppure non accreditato, la sua firma di operatore alla edizione italiana di \"Don Camillo\" del regista Duvivier. La pellicola \u00e8 interpretata da Fernandel e Gino Cervi. Negli ultimi anni della sua vita, in qualit\u00e0 di presidente dell\u2019 \u201cAssociazione dei Pionieri del Cinema\u201d, \u00e8 impegnato in una battaglia civile, si batte per il diritto alla pensione per attori ed artisti del cinema. Dopo un fecondo e lungo lavoro dietro la macchina da presa, Giovanni Vitrotti si spense a Roma il 1 dicembre 1966. Cos\u00ec venne a mancare all'et\u00e0 di 84 anni uno dei maggiori pionieri e operatori italiani del cinema che si ricorda e si celebra non solo per una carriera di grandi collaborazioni, ma anche e soprattutto per le sue idee acute e innovative."}
{"id": "3092319", "revid": "287204", "url": "https://it.wikipedia.org/wiki?curid=3092319", "title": "Iota1 Scorpii", "text": "Iota1 Scorpii (\u03b91 Sco / \u03b91 Scorpii) \u00e8 una stella della costellazione dello Scorpione. Di colore bianco-giallo, con una magnitudine di 3,02 \u00e8 la dodicesima stella in ordine di luminosit\u00e0 apparente all'interno della costellazione. Ha anche un nome proprio, \"Apollyon\", che tuttavia viene utilizzato raramente.\nOsservazione.\nSi individua nella parte sud-est dello Scorpione, quasi al confine con la costellazione della Corona Australe.\nPosta alla declinazione di 40\u00b0S, Iota1 \u00e8 una stella dell'emisfero australe. Nell'emisfero boreale essa non pu\u00f2 essere osservata a nord del 50\u00ba parallelo, il che esclude buona parte del Canada e l'Europa settentrionale. Nelle zone temperate dell'emisfero boreale, essa comunque apparir\u00e0 molto bassa sull'orizzonte. Le possibilit\u00e0 di osservazione in questo emisfero migliorano se ci si sposta nella zona tropicale. Diventa circumpolare solo alle latitudini pi\u00f9 meridionali del 50\u00b0S, cio\u00e8 solo nelle estreme regioni meridionali del Sudamerica e nel continente antartico.\nVisivamente appare molto vicina (solo un quarto di grado) a Iota2 Scorpii, una stella di magnitudine 4,78. Sebbene le due stelle siano fisicamente simili (sono entrambe supergiganti appartenenti a classi spettrali intermedie), esse non sono legate fra loro: Iota2 Scorpii \u00e8 infatti distante circa il doppio dalla Terra rispetto a Iota1 Scorpii.\nCaratteristiche.\nIota1 Scorpii \u00e8 classificata come stella di tipo F2Ia: si tratta quindi di una stella supergigante di colore bianco-giallo, conferitole dalla temperatura superficiale di 7.000 K. Di solito le supergiganti appartengono o alla classe M o alle classi B o O; le supergiganti gialle, di classe F o G, sono invece relativamente rare perch\u00e9 appartengono a una fase intermedia di breve durata. Durante questa fase, l'astro, dopo aver esaurito l'idrogeno nel suo nucleo, va incontro a una fase di espansione e raffreddamento degli strati esterni dovuta al fatto che il suo nucleo inerte di elio va contraendosi e riscaldandosi. \u03b91 Scorpii sta probabilmente attraversando questa fase apprestandosi a diventare entro qualche milione di anni una supergigante rossa.\nLo studio di questa stella \u00e8 reso difficile dal fatto che non se ne conosce con precisione la distanza; le misure con il metodo della parallasse danno come risultato circa 1.800 anni luce, ma a queste distanze la metodica \u00e8 molto inaffidabile e il margine di errore si aggira intorno al 40%. Di conseguenza \u00e8 difficile stabilire la luminosit\u00e0 assoluta di questa stella e gli altri parametri che dalla luminosit\u00e0 dipendono. Se si prendono per buoni i risultati delle misure mediante la parallasse, allora \u03b91 Scorpii ha una luminosit\u00e0 di 29.000 L\u2609, un raggio di 125 M\u2609 (circa il 60% dell'orbita terrestre) e una massa 12 volte quella del Sole. Nonostante si tratti di valori molto elevati, tuttavia sono ancora bassi per una supergigante di tipo Ia come \u03b91 Scorpii. Questa sottoclasse infatti raccoglie le supergiganti pi\u00f9 luminose, e pertanto \u00e8 molto probabile che la stella si trovi ad una distanza maggiore di quella dedotta tramite la parallasse; di conseguenza \u03b91 Scorpii \u00e8 pi\u00f9 luminosa e pi\u00f9 massiccia di quanto non suggeriscano le stime basate sul metodo della parallasse.\nCome tutte le supergiganti, \u03b91 Scorpii emette un intenso vento stellare, che \u00e8 responsabile di una perdita di massa nell'ordine di 10\u22127 masse solari ogni anno.\nPer la legge di conservazione del momento angolare, espandendosi una stella rallenta la sua velocit\u00e0 di rotazione. \u00c8 quanto sta accadendo a \u03b91 Scorpii: quando si trovava all'interno della sequenza principale la sua velocit\u00e0 di rotazione doveva essere, come quella di tutte le stelle massicce, molto elevata; ora invece la sua velocit\u00e0 di rotazione all'equatore \u00e8 36\u00a0km/s, il che le permette di compiere una rotazione su s\u00e9 stessa in circa 6 mesi.\n\u03b91 Scorpii ha un'abbondanza di ferro quasi due volte superiore a quella del Sole (per l'esattezza il 186% di quella solare); una metallicit\u00e0 cos\u00ec elevata \u00e8 presumibilmente una caratteristica comune alla maggioranza delle supergiganti, in quanto, essendo stelle che in virt\u00f9 della loro grande massa esauriscono il loro ciclo vitale su tempi astronomicamente brevi (al massimo 50 milioni di anni), si sono formate piuttosto di recente da nubi molecolari precedentemente arricchite dai materiali pesanti formatisi all'interno di stelle massicce appartenenti ad una generazione antecedente a quella attuale.\nPossibile compagna.\nA 37 secondi d'arco da \u03b91 Scorpii si pu\u00f2 osservare una debole stella di decima magnitudine di classe spettrale F, appartenente alla sequenza principale. Non \u00e8 chiaro se essa sia fisicamente legata a \u03b91 Scorpii o se si tratti di una vicinanza solo visiva. Se le due stelle sono legate gravitazionalmente, allora esse sono distanti almeno 20.000 UA una dall'altra (circa 3000 miliardi di km, cio\u00e8 quasi un terzo di anno luce) e orbitano l'una intorno all'altra con un periodo di almeno 800.000 anni."}
{"id": "3092320", "revid": "1833487", "url": "https://it.wikipedia.org/wiki?curid=3092320", "title": "Dipartimento di Mandoul Occidentale", "text": "Il dipartimento di Mandoul Occidentale \u00e8 un dipartimento del Ciad facente parte della regione di Mandoul. Il capoluogo \u00e8 B\u00e9djondo. \nSuddivisione amministrativa.\nIl dipartimento \u00e8 diviso in 4 sottoprefetture:"}
{"id": "3092321", "revid": "113944531", "url": "https://it.wikipedia.org/wiki?curid=3092321", "title": "Zupan (indumento)", "text": "Lo zupan (Lingua bielorussa \u0436\u0443\u043f\u0430\u043d), (IPA:) era un capo d'abbigliamento maschile lungo e molto colorato, portato da membri di tutte le classi sociali dell'Europa centrale tra il XVI ed il XIX secolo."}
{"id": "3092322", "revid": "1788047", "url": "https://it.wikipedia.org/wiki?curid=3092322", "title": "A1 TV", "text": "A1 TV \u00e8 stata una delle maggiori TV private in Macedonia.\n\u00c8 stata fondata il 22 gennaio 1993, come una delle prime TV private ed indipendenti in Macedonia. A1 TV trasmette vari programmi (informazione, cultura, arte, documentari, intrattenimento, sport e programmi per bambini).\nA1 TV era una delle reti televisive pi\u00f9 viste in Macedonia.\nIl 2 luglio 2008 A1 ha fondato un nuovo canale TV chiamato \"A2\". A2 trasmette le vecchie serie TV di A1, film e cartoni.\nIl 31 luglio 2011 A1 TV, travolta dai debiti, cessa le sue trasmissioni."}
{"id": "3092325", "revid": "1573940", "url": "https://it.wikipedia.org/wiki?curid=3092325", "title": "Dipartimento di Mandoul Orientale", "text": "Il dipartimento di Mandoul Orientale \u00e8 un dipartimento del Ciad facente parte della regione di Mandoul. Il capoluogo \u00e8 Koumra. \nSuddivisione amministrativa.\nIl dipartimento \u00e8 diviso in 6 sottoprefetture:"}
{"id": "3092330", "revid": "31886", "url": "https://it.wikipedia.org/wiki?curid=3092330", "title": "Mayo-Kebbi", "text": "Il termine Mayo-Kebbi pu\u00f2 riferirsi a due diverse regioni del Ciad:"}
{"id": "3092331", "revid": "86343", "url": "https://it.wikipedia.org/wiki?curid=3092331", "title": "Mayo Kebbi", "text": ""}
{"id": "3092334", "revid": "36426", "url": "https://it.wikipedia.org/wiki?curid=3092334", "title": "Bottega del 1473", "text": ""}
{"id": "3092335", "revid": "484362", "url": "https://it.wikipedia.org/wiki?curid=3092335", "title": "Delia (indumento)", "text": "La delia (IPA: ) era un soprabito maschile portato dai membri della \"szlachta\", la classe aristocratica della Confederazione polacco-lituana, sopra lo zupan. Poteva essere realizzata in lana, cotone o velluto, con finiture di pelliccia, maniche lunghe e larghe e bottoni in metallo sul petto."}
{"id": "3092337", "revid": "1442080", "url": "https://it.wikipedia.org/wiki?curid=3092337", "title": "Josef Stroh", "text": "Carriera.\nGiocatore.\nClub.\nInizi\u00f2 la carriera nel Floridsdorfer Sportclub, poi nel 1930 pass\u00f2 professionista al Floridsdorfer AC, dove rimase per due anni. Leg\u00f2 poi la maggior parte della sua carriera da calciatore alla maglia dell'Austria Vienna, dove gioc\u00f2 fino al dopoguerra.\nAll'Austria vinse dapprima la coppa nazionale nel 1932-1933, poi la Coppa Mitropa del 1933, nuovamente la coppa nazionale nel 1934-1935 e 1935-1936, e ancora la Mitropa nello stesso 1936.\nDopo la guerra continu\u00f2 a giocare per l'Austria Vienna vincendo, nella stagione 1948-1949, il suo primo ed unico campionato. A fine stagione si ritir\u00f2 infatti dal calcio giocato divenendo allenatore.\nNazionale.\nGrazie ai successi con l'Austria Vienna si guadagn\u00f2 la convocazione per i Mondiali del 1934, dove non fu impiegato. Il suo esordio in Nazionale avvenne nel 1935 nel corso di una partita di Coppa Internazionale contro l'.\nLa Federazione austriaca gli assegna anche una rete segnata, durante una gara di Coppa Internazionale contro l', il 21 marzo 1937, tale partita non \u00e8 considerata ufficiale da FIFA e FIGC perch\u00e9 interrotta al 73' sul 2-0 per l'Austria. Lo stesso comitato organizzatore decise inizialmente di invalidare la gara e di farla ripetere, ripetizione che non fu mai disputata per via dell'annessione dell'Austria alla Germania, fatto che port\u00f2 all'interruzione di quell'edizione della coppa.\nDopo l'\"Anschluss\", Stroh fu convocato dalla Nazionale tedesca per i Mondiali del 1938. Durante il primo allenamento con la nuova nazionale, per\u00f2, ebbe un contrasto con il compagno di squadra Fritz Szepan. Stroh infatti cominci\u00f2 a palleggiare con varie parti del corpo, tra l'entusiasmo degli \"austriaci\" e provocando la reazione dello stesso Szepan, che a sua volta comp\u00ec il medesimo palleggio, calciando poi la palla in direzione di Stroh, gesto questo accompagnato dagli applausi dei \"tedeschi\" e da un insulto rivolto al giocatore viennese. Con la Germania gioc\u00f2 4 partite, segnando un gol.\nAllenatore.\nLa carriera da allenatore di Stroh cominci\u00f2 in Austria, con Wr. Neust\u00e4dter, FC Wien e Schwechat, ed ebbe poi sviluppi importanti in Svezia. Stroh allen\u00f2 infatti a due riprese lo J\u00f6nk\u00f6ping e i due club pi\u00f9 vincenti del Paese, il Malm\u00f6 ed il G\u00f6teborg. Allen\u00f2 anche il Brann in Norvegia.\nLa sua carriera da allenatore fin\u00ec nel 1969 allo J\u00f6nk\u00f6ping."}
{"id": "3092338", "revid": "1573940", "url": "https://it.wikipedia.org/wiki?curid=3092338", "title": "Dipartimento di Kabbia", "text": "Il dipartimento di Kabbia \u00e8 un dipartimento del Ciad facente parte della regione di Mayo-Kebbi Est. Il capoluogo \u00e8 Gounou Gaya. \nSuddivisione amministrativa.\nIl dipartimento \u00e8 diviso in 3 sottoprefetture:"}
{"id": "3092339", "revid": "86343", "url": "https://it.wikipedia.org/wiki?curid=3092339", "title": "Kabbia", "text": ""}
{"id": "3092342", "revid": "253269", "url": "https://it.wikipedia.org/wiki?curid=3092342", "title": "Steve Railsback", "text": "Biografia.\nStudente all'Actor's Studio di Lee Strasberg, ha lavorato dalla fine degli anni sessanta e nei primi anni settanta in teatro a New York, debuttando sul grande schermo nel 1972 diretto da Elia Kazan ne \"I visitatori\".\nHa interpretato due dei pi\u00f9 famosi serial killer americani: Charles Manson nella miniserie televisiva \"Helter Skelter\" (1976) e il cannibale Ed Gein in \"Ed Gein - Il macellaio di Plainfield\" (2000).\nUn ruolo degno di nota al cinema \u00e8 stato in \"Professione pericolo\" che gli ha valso la candidatura al Golden Globe per il miglior attore debuttante del 1981 e il \"Dallas Film Festival\".\nHa spesso lavorato in serie televisive: lo si ricorda soprattutto in \"X-Files\" nel ruolo di Duan Barry (1994) e in \"Supernatural\", nell'episodio pilota del 2005."}
{"id": "3092343", "revid": "767487", "url": "https://it.wikipedia.org/wiki?curid=3092343", "title": "Gastone Gamba", "text": "Carriera.\nCresciuto nel Padova, gioca con i biancoscudati dal 1926 al 1935, collezionando 60 partite e segnando 14 gol. Partecipa fra l'altro al primo campionato di Serie A, nel quale esordisce il 20 ottobre 1929 in Brescia-Padova (3-2), chiudendo la stagione con 17 presenze e 3 gol. La squadra veneta alla fine del torneo retrocede in Serie B."}
{"id": "3092344", "revid": "767487", "url": "https://it.wikipedia.org/wiki?curid=3092344", "title": "Sella italiano", "text": "Il sella italiano \u00e8 una razza equina che deriva fondamentalmente da incroci e meticciamenti del purosangue inglese, arabo, anglo-arabo e loro derivati, o anglo-arabo sardo e suoi derivati, con fattrici di razze tipiche della penisola italiana con attitudine alla sella. \nL'iscrizione al libro genealogico richiede che esse siano di origine accertata e che \u00abnon abbiano ascendenti di razze da tiro fino alla terza generazione\u00bb.\nCarattere ed attitudini.\nLo scopo di tali incroci \u00e8 ottenere un cavallo dall'aspetto elegante e nobile, di carattere vivace, con la robustezza del purosangue inglese e l'affidabilit\u00e0 delle razze italiche. La destinazione primaria sono le competizioni sportive come salto ostacoli e dressage."}
{"id": "3092350", "revid": "1632387", "url": "https://it.wikipedia.org/wiki?curid=3092350", "title": "Anfiteatro romano di Pompei", "text": "L'anfiteatro romano di Pompei \u00e8 un anfiteatro di epoca romana, sepolto dall'eruzione del Vesuvio del 79 e ritrovato a seguito degli scavi archeologici dell'antica Pompei: \u00e8 uno degli edifici, nel suo genere, meglio conservato, nonch\u00e9 uno dei pi\u00f9 antichi al mondo.\nStoria.\nL'anfiteatro fu costruito intorno al 70 a.C. dai duoviri Gaio Quinzio Valgo e Marco Porcio ed era utilizzato per giochi circensi e combattimenti tra i gladiatori; queste parate, talvolta pubblicizzate con graffiti sulle facciate delle case, avvenivano in forma grandiosa, come \u00e8 testimoniato da un'iscrizione che recita:\nFu proprio durante uno di questi spettacoli che nel 59 ebbe luogo una violenta rissa tra pompeiani e nocerini, la quale provoc\u00f2 numerosi feriti e anche diversi morti: a seguito di tale evento il senato romano decise la chiusura dell'anfiteatro per dieci anni e condann\u00f2 all'esilio l'organizzatore dell'evento, Livineio Regolo. La rissa fu inoltre ricordata da Tacito, che cos\u00ec scriveva:\nIl motivo della lite \u00e8 probabilmente da attribuirsi al fatto che Nuceria Alfaterna era diventata nel 57 una colonia romana e ci\u00f2 aveva permesso ai nocerini di accaparrarsi territori precedentemente appartenuti ai pompeiani. A seguito del terremoto di Pompei del 62 l'edificio sub\u00ec notevoli danni ed al contempo il provvedimento decennale venne annullato: l'intera struttura fu completamente rinnovata, come testimoniano due iscrizioni che si trovano nel passaggio d'ingresso, dai duoviri Caio e Cuspio Pensa, padre e figlio. Durante l'eruzione del Vesuvio del 79, fu completamente sepolto sotto una fitta coltre di ceneri e lapilli e fu uno dei primi edifici ad essere riportato alla luce nella campagna di scavi promossa dalla dinastia borbonica nel 1748.\nDescrizione.\nL'anfiteatro sorge nella parte sud-est dell'antica Pompei e questa scelta fu dettata da due motivi: il primo, in quanto la zona era poco abitata e quindi di minore intralcio alla vita quotidiana della citt\u00e0, considerando il gran numero di persone che visionava gli spettacoli; il secondo, fu una scelta economica, in quanto la struttura venne addossata alla cinta muraria, ormai in disuso, utilizzando un terrapieno preesistente e costruendone uno nuovo sul lato rimasto scoperto, utilizzando il terreno di risulta dello scavo: in tal modo la struttura \u00e8 posta a circa sei metri di profondit\u00e0 ed assume una forma ellittica; ha inoltre una lunghezza di centotrentacinque metri e una larghezza di centoquattro metri, per una capienza di ventimila spettatori.\nEsternamente si presenta in due ordini: la parte inferiore \u00e8 ad archi ciechi, in pietra, con pareti realizzate in \"opus incertum\", sotto i quali, durante gli spettacoli, i mercanti vendevano le loro mercanzie, mentre l'ordine superiore presenta archi a tutto sesto; tra i due ordini \u00e8 posto un ambulacro e per permettere agli spettatori di raggiungere le gradinate pi\u00f9 alte furono costruite due grandi scalinate. L'accesso all'anfiteatro avveniva tramite una galleria, chiamata anche \"crypta\", che possedeva quattro ingressi, due dei quali davano direttamente sull'arena: si pensa inoltre che un passaggio fosse esclusivamente riservato ai magistrati, che godevano di palchi d'onore, divisi dal resto della platea da uno scomparto in muratura; inoltre uno di questi palchi era collegato direttamente all'arena, probabilmente utilizzato dai gladiatori durante le cerimonie di premiazione. Prima di giungere all'arena sono posti, lungo lo stesso asse, due \"spoliarii\", utilizzati uno per prestare i primi soccorsi ai combattenti feriti, l'altro, con arco trionfale, per l'accesso dei gladiatori; l'arena vera e propria \u00e8 in terra battuta e contrariamente ad altri edifici dello stesso genere non presenta un'area sotterranea; l'intera circonferenza dell'arena \u00e8 delimitata da un parapetto, alto circa due metri, che era decorato con affreschi, oggi andati perduti, che raffiguravano duelli tra gladiatori ed in particolare uno che rappresentava l'inizio di una lotta.\nL'anfiteatro pompeiano dispone di una cavea, spartita in tre zone: l\"'ima cavea\", divisa in sei settori, riservata alle personalit\u00e0 di spicco della citt\u00e0 e da dove si godeva della migliore vista, la \"media cavea\", ossia la zona centrale, riservata al popolo e la \"summa cavea\", gli ultimi ordini di spalti riservati alle donne; le ultime due zone della cavea erano entrambe divise in circa venti settori ed i sedili erano in parte in tufo, realizzati dopo il 62 ed in parte in legno, cos\u00ec come erano fatti in origine. Per proteggere gli spettatori dai raggi del sole estivo o dalla pioggia, l'anfiteatro era predisposto per l'uso del \"velarium\" ossia una sorta di grosso tendone, solitamente in lino, che ricopriva tutta l'area della struttura."}
{"id": "3092353", "revid": "889336", "url": "https://it.wikipedia.org/wiki?curid=3092353", "title": "Rudolf Viertl", "text": "Carriera.\nCresciuto nelle giovanili del Neukettenhof, paese dove torn\u00f2 a vivere dopo il ritiro, Viertl esord\u00ec in I. liga con il Simmering nel 1924-1925, qui, insieme al compagno di Nazionale Horvath, raggiunse il terzo posto in campionato nel 1926, miglior risultato della storia del club. Due anni dopo, il Simmering retrocesse e Viertl fu ceduto all'Austria Vienna.\nIn maglia viola raggiunse il terzo posto nella classifica dei marcatori nella stagione 1929-1930, si guadagn\u00f2 la convocazione alla Coppa del Mondo 1934 in Italia, e vinse tre coppe d'Austria e due Mitropa.\nIn Nazionale aveva debuttato nel 1925 contro l'Ungheria, rivale tradizionale. In 12 anni ha vestito 16 volte la maglia della squadra austriaca, tra cui 4 partite al Mondiale del 1934. Si ritir\u00f2 dopo una partita contro la Francia."}
{"id": "3092354", "revid": "6923", "url": "https://it.wikipedia.org/wiki?curid=3092354", "title": "EuroNCAP", "text": ""}
{"id": "3092357", "revid": "1784425", "url": "https://it.wikipedia.org/wiki?curid=3092357", "title": "Lega dei Comunisti della Bosnia ed Erzegovina", "text": "La Lega dei Comunisti della Bosnia ed Erzegovina (in serbo-croato: \u0421\u0430\u0432\u0435\u0437 \u043a\u043e\u043c\u0443\u043d\u0438\u0441\u0442\u0430 \u0411\u043e\u0441\u043d\u0435 \u0438 \u0425\u0435\u0440\u0446\u0435\u0433\u043e\u0432\u0438\u043d\u0435 / Savez komunista Bosne i Hercegovine, SKBiH), \u00e8 stato un partito politico bosniaco, il ramo della Lega dei Comunisti di Jugoslavia addetto alla Repubblica Socialista di Bosnia ed Erzegovina. Il partito nacque nel 1943 come \"Partito Comunista di Bosnia ed Erzegovina\". Fu famoso per essere il pi\u00f9 conservatore e il meno aperto alle riforme, per via delle variet\u00e0 etnica della propria repubblica.\nIl partito nel 1990 dopo lo scioglimento dello SKJ, decise di \"riformarsi\" nel Partito Socialdemocratico di Bosnia ed Erzegovina."}
{"id": "3092361", "revid": "767487", "url": "https://it.wikipedia.org/wiki?curid=3092361", "title": "Oliviero Serdoz", "text": "Carriera.\nGiocatore.\nGioca nel Padova nella stagione 1927-1928 collezionando 18 presenze e 4 gol. Nella stagione 1928-1929 veste la maglia della Fiumana in Divisione Nazionale mentre in quella successiva gioca per la Cremonese il primo campionato di Serie A.\nAllenatore.\nHa allenato il Merano squadra della Provincia di Bolzano."}
{"id": "3092364", "revid": "140509", "url": "https://it.wikipedia.org/wiki?curid=3092364", "title": "Compass Point Studios", "text": "I Compass Point Studios erano degli studi di registrazione con sede a Nassau, nelle Bahamas. Prendevano il nome dalla vicina spiaggia di Compass Point.\nStoria.\nFurono costruiti nel 1977 per iniziativa di Chris Blackwell, fondatore della casa discografica Island Records, e rimasero costantemente attivi per circa un decennio, dopodich\u00e9 l'uscita di Blackwell dalla Island e la morte dell'ingegnere capo Alex Sadkin, avvenuta a luglio 1987 per un incidente stradale, segnarono l'inizio di un periodo di declino alla fine del quale la struttura versava in uno stato di progressivo abbandono. Alla fine del 1992, su commissione di Blackwell, gli studi furono completamente ristrutturati da Terry Manning, il quale ne assunse anche la direzione: da allora operarono nuovamente a pieno regime fino al settembre 2010, quando annunciarono la loro chiusura.\nSul sito web ufficiale degli studi, una nota spiega la cessazione dell'attivit\u00e0 con: \u00ab...Una serie di incidenti ed eventi di natura socio-politica avvenuti agli studi o vicino ad essi, che hanno reso insostenibile continuare ad operare nelle Bahamas\u00bb. La stessa pagina specifica anche che: \u00abChiunque attualmente operi nel vecchio edificio di Nassau o nelle immediate vicinanze, o affermi in qualsiasi modo di far parte dei Compass Point Studios non ha nulla a che vedere con gli studi storici e ne sta utilizzando il nome registrato senza permesso\u00bb. Nel 2014 l'edificio gli studi dove avevano sede venne trasformato in un ristorante.\nArtisti e produttori.\nGli studi ebbero fra i loro clienti artisti di fama internazionale quali AC/DC, The Rolling Stones, U2, Robert Palmer, The B-52's, Talking Heads, Dire Straits, Bob Marley, Eric Clapton, The Cure, Adam Ant, James Brown, Duran Duran, David Bowie, Judas Priest, Bryan Adams, Iron Maiden, Mick Jagger, Whitesnake, ELO, Serge Gainsbourg, Status Quo, Tom Tom Club, Madness, Spandau Ballet, Third World, Grace Jones, Joe Cocker, Emerson, Lake &amp; Palmer, Eurythmics, Julio Iglesias, Power Station, Roxy Music, Thompson Twins, Wings, Ringo Starr, Julian Lennon, Bad Company, Average White Band, Carly Simon e molti altri.\nFra i produttori e gli ingegneri del suono che utilizzarono gli studi vi furono: Mutt Lange, David Foster, Nellee Hooper, Glyn Johns, Rodney Jerkins, Dave Jerden, Humberto Gatica, Brian Eno, Nick Launay, Patrick Leonard, Chris Kimsey, Keith Stegall, Brad Wood, Ed Stasium, Kevin Shirley, Jerry Harrison, Jeff Lynne, James Stroud, Russ Kunkel, Rob Jacobs, Gustavo Celis, Gavin McKillop, Howie B, Chris Frantz, Sovory and Triangle Group, Eddie Kramer, Hugh Padgham, Michael Verdick, Martin Birch, Bernard Edwards, Rhett Davies, David Byrne, Jimmy Iovine, Jerry Wexler, Mark Hudson, Rob Eaton, Simon Thornton, Eric Clermontet, Fatboy Slim, Terry Thomas, Simon Franglen, Matt Stein, Joe Primeau, Allan Holly, Doug McKean, Bryan Carlstrom, Obie O'Brien, Mitch Williams, Eli Jenney, Alex Woltman, Kevin Maloney.\nIndirizzo.\nWest Bay Street&lt;br&gt;Gambier Village&lt;br&gt;P. O. Box CB-13045&lt;br&gt;Nassau, Bahamas"}
{"id": "3092365", "revid": "767487", "url": "https://it.wikipedia.org/wiki?curid=3092365", "title": "L'amore e altri luoghi impossibili (film)", "text": "L'amore e altri luoghi impossibili (\"The Other Woman\") \u00e8 un film del 2009, diretto da Don Roos.\nIl film \u00e8 tratto dal romanzo \"L'amore e altri luoghi impossibili\" del 2006, di grande successo, gi\u00e0 portato in teatro dallo stesso regista Don Roos.\nTrama.\nEmilia \u00e8 un giovane avvocato di New York, che in breve tempo ha visto la sua vita stravolta: figlia di un famoso giudice, entra a far parte di un importante studio associato, innamorandosi subito di uno dei titolari. Il suo sentimento \u00e8 ricambiato, e quando rimane incinta la relazione viene ufficializzata determinando la separazione del suo compagno dalla moglie e l'affidamento congiunto del figlio di questi. D\u00e0 alla luce una bimba che per\u00f2 dopo pochi giorni muore per SIDS.\nLa giovane donna non si d\u00e0 pace e vive questa perdita come una punizione. Il figliastro William, aizzato dalla mamma, non fa che punzecchiarla, rendendo difficile il loro rapporto. Ciononostante, per amore di Jack, Emilia si avvicina sempre di pi\u00f9 al ragazzino, finendo per creare un bel rapporto. Quando, spinta da un'amica, decide di prendere parte ad una commemorazione collettiva di bambini defunti a Central Park, Emilia scopre che a seguirla ci sono diversi amici e parenti, compreso quel padre che lei ha cancellato dalla sua vita da quando ha scoperto i continui tradimenti verso la madre. Emilia lo aggredisce verbalmente di fronte a tutti, rimproverandogli i suoi tradimenti.\nSprofondata nella sua crisi e sempre pi\u00f9 incompresa, Emilia trova il coraggio di raccontare a Jack particolari mai confessati riguardo alla morte di Isabel. Quella mattina Emilia non la trov\u00f2 morta nella culla, come riferito, ma sul suo seno, dove molto probabilmente rimase soffocata dopo che lei si era colpevolmente addormentata. L'atroce dubbio di avere ucciso la figlia \u00e8 la vera causa della sua inquietudine.\nL'ex moglie di Jack, pediatra, informata della cosa, consulta una collega e poi convoca Emilia per comunicarle che dai dati dell'autopsia \u00e8 assolutamente da escludersi che la morte della bambina possa essere stata causata da soffocamento.\nToltasi questo peso, Emilia ritrova entusiasmo ma Jack, ormai logorato da mesi vissuti sull'orlo di una crisi di nervi, ritiene che il loro rapporto non sia pi\u00f9 recuperabile. Cos\u00ec la donna si trasferisce e, dato un taglio al passato, ritrova un po' di serenit\u00e0 tanto da ricomporre persino il rapporto col padre.\nProduzione.\nLe riprese sono iniziate nel novembre del 2008 ed il film \u00e8 interamente girato a Manhattan. In un primo tempo il ruolo di protagonista era stato affidato a Jennifer Lopez, poi rimpiazzata dalla Portman che figura anche come produttore esecutivo.\nDistribuzione.\nIl film \u00e8 stato presentato il 16 settembre 2009 al Toronto International Film Festival.\nIn Italia non \u00e8 stato distribuito nelle sale cinematografiche, ma \u00e8 stato trasmesso in televisione il 30 luglio 2010. Successivamente \u00e8 stato distribuito per il mercato home video con il titolo The Other Woman - L'amore e altri luoghi impossibili."}
{"id": "3092366", "revid": "729019", "url": "https://it.wikipedia.org/wiki?curid=3092366", "title": "Agricultural Bank of China", "text": "La Agricultural Bank of China (ABC, e nota anche come AgBank o ABchina) \u00e8 una banca cinese fondata nel 1951 da Mao Tse-tung. Il suo quartier generale e situate nel distretto di Dongcheng e ha sussidiarie nella Cina continentale, Hong Kong, Londra, Tokyo, New York, Francoforte, Sydney, Seoul, e Singapore.\nABC ha 320 milioni di clienti retail, 2,7 milioni di clienti corporate ed all'incirca 24000 filiali. \u00c8 il terzo in China per ammontare di prestiti garantiti. Nel 2011, ABC si classifico ottava tra le 1000 Migliori banche Mondiali mentre nel 2015 \u00e8 terza nella classifica \"Forbes' 13th annual Global 2000\".\nStoria.\nLa banca colloca la sua nascita due anni dopo la fondazione della Repubblica Popolare Cinese, nel 1951, con l'integrazione della \"Banca degli Agricoltori cinesi\" e la \"Banca della Cooperazione\".\nOggi \u00e8 la quarta pi\u00f9 grande banca cinese dopo Bank of China, China Construction Bank e Industrial and Commercial Bank of China.\nNell'agosto 2010 la AgBank \u00e8 stata quotata sulla Borsa di Shanghai e sulla Borsa di Hong Kong con un ammontare di ben 22,1 miliardi di dollari, battendo il precedente record di 21,9 detenuto dalla ICBC con la IPO dell'ottobre 2006."}
{"id": "3092373", "revid": "1714743", "url": "https://it.wikipedia.org/wiki?curid=3092373", "title": "Enrichetta Amalia di Anhalt-Dessau (1720-1793)", "text": "Era la quinta figlia (ma anche la quarta e la pi\u00f9 giovane tra le sopravvissute) di Leopoldo I Principe di Anhalt-Dessau, e della sua moglie morganatica Anna Luisa F\u00f6hse.\nBiografia.\nNel 1741, all'et\u00e0 di ventun anni, Enrichetta Amalia partor\u00ec un figlio illegittimo, il cui padre era il figlio di un servitore di corte. Avendo rifiutato di sposarlo, venne bandita dalla corte di Dessau. Negli undici anni successivi, visse ad Herford, in qualit\u00e0 di monaca. Pi\u00f9 tardi il padre (che aveva avuto lui stesso due figli illegittimi) cerc\u00f2 di trovarle uno sposo di rango adeguato ma tutti i progetti matrimoniali fallirono. Nel frattempo, Enrichetta Amalia inizi\u00f2 a convivere, alla luce del sole, con il Barone di Rackmann, che era di quindici anni pi\u00f9 giovane di lei. Grazie al suo intervento, egli venne innalzato al rango di Conte Imperiale e di Barone di Bangert.\nProbabilmente per stare vicina a suo figlio (che era stato affidato alla famiglia di un banchiere), la Principessa acquist\u00f2 un'ampia casa a Bockenheim, pi\u00f9 tardi ribattezzata \"Villa Passavant\". L'edificio divenne in seguito la prima scuola della zona, ed oggi ospita l'Ospedale di Santa Elisabetta.\nNel 1753 Enrichetta Amalia acquist\u00f2 una propriet\u00e0, con annesse una casa ed un'orangerie. Qui si dedic\u00f2 ad una vasta serie di attivit\u00e0 agricole, rendendola tenuta virtualmente autosufficiente. Introdusse anche l'allevamento del baco da seta, install\u00f2 alveari, ed vendette arance provenienti dalla sua residenza. Inoltre, promosse la coltivazione degli asparagi e di altri vegetali e frutti.\nAcquist\u00f2 a Kreuznach una tenuta feudale (in tedesco: \"Rittergut\"), dove cre\u00f2 un piccolo castello (oggi un museo pubblico), arredandolo secondo il gusto classicheggiante del suo vecchio maniero. La costruzione venne completata intorno al 1775.\nEnrichetta Amalia diresse personalmente le sue estese propriet\u00e0, e si dimostr\u00f2 anche un'entusiasta contadina. Grazie al suo acume finanziario, pot\u00e9 condurre una vita libera da costrizioni e pienamente indipendente. Si disse che fosse stata cinque volte pi\u00f9 ricca del pi\u00f9 agiato agricoltore della regione. Con la sua ricchezza, support\u00f2 numerosi artisti.\nNel 1771 estese la sua tenuta di campagna, e le dipendenze del relativo castello. Circa 700 opere d'arte vennero esibite nella \"Galerie\" posta al primo piano del rinnovato palazzo. Inoltre un accanto al castello venne creata una vasca in marmo (in tedesco: \"Marmorbad\"). In quest'epoca suo figlio, colpito da tubercolosi, mor\u00ec all'et\u00e0 di circa trent'anni.\nNel 1790 acquist\u00f2 a Francoforte sul Meno una casa situata nella Eschenheimer lane. Nel 1792, quando le truppe rivoluzionarie francesi si avvicinarono a Francoforte, Enrichetta Amalia si rifugi\u00f2 nella natia Dessau, risiedendo nel \"Palais Dietrich\" (cos\u00ec battezzato, in onore del precedente proprietario, suo fratello Dietrich, che era morto nel 1769).\nUn anno dopo lei stessa si spense, due giorni prima del suo settantatreesimo compleanno, e venne sepolta a Dessau. Nessun membro della sua famiglia partecip\u00f2 ai suoi funerali."}
{"id": "3092375", "revid": "93638430", "url": "https://it.wikipedia.org/wiki?curid=3092375", "title": "Miss Slovacchia", "text": "Miss Slovacchia \u00e8 un concorso di bellezza femminile che si tiene annualmente in Slovacchia. Prima dell'indipendenza della repubblica slovacca, avvenuta il 1\u00ba gennaio 1993, il concorso di bellezza nazionale era Miss Cecoslovacchia.\nNella sua versione attuale Miss Slovacchia, \u00e8 stato istituito nel 1995, e dal 1996 \u00e8 organizzato dalla societ\u00e0 di produzione \"Forza-Produktionsgesellschaft\" (che detiene anche i diritti in Slovacchia per Miss Mondo, Miss Europa e Miss International), a cui si \u00e8 affiancata nel 1998 l'agenzia di moda Oklam\u010d\u00e1k ed il canale televisivo TV Mark\u00edza.\nLe concorrenti per Miss Universo invece vengono selezionate attraverso un altro concorso \"Miss Universo Slovacchia\", organizzato dall'agenzia \"Agency\", di propriet\u00e0 di Silvia Lakato\u0161ov\u00e1 (rappresentante slovacca a Miss Europa 1993 e Miss Universo 1994)."}
{"id": "3092377", "revid": "767487", "url": "https://it.wikipedia.org/wiki?curid=3092377", "title": "Valentino Battisti", "text": ""}
{"id": "3092380", "revid": "767487", "url": "https://it.wikipedia.org/wiki?curid=3092380", "title": "Under the Pink", "text": "Under the Pink \u00e8 il secondo album della cantautrice rock statunitense Tori Amos, pubblicato il 31 gennaio 1994 dalle etichette Atlantic e EastWest.\n\u00c8 considerato il disco della consacrazione dell'artista, dove l'espressivit\u00e0 della cantante raggiunge i massimi livelli con brani diversi tra loro come \"Cloud in My Tongue\", \"God\", \"Cornflake Girl\", e il brano finale \"Yes, Anastasia\" dedicato alla figlia dello zar uccisa dai rivoluzionari russi nel 1917.\n\u00c8 stato prodotto da Eric Rosse e registrato presso una azienda agricola a Taos. Da questo album la cantautrice fa uso dei pianoforti B\u00f6sendorfer, con i quali ha inciso anche i successivi dischi. Nel brano \"Past the Mission\" canta Trent Reznor dei Nine Inch Nails, mentre in \"Bells for Her \" suona con un pianoforte modificato.\nL'album ha debuttato al numero 1 della classifica britannica degli album pi\u00f9 venduti, ebbe la nomination al Grammy come miglior album alternativo.\nIl singolo principale del disco \u00e8 stato \"Cornflake Girl\", uno dei brani pi\u00f9 noti della cantautrice. Sono stati tratti anche i singoli \"God\", \"Pretty Good Year\" e \"Past the Mission\"."}
{"id": "3092381", "revid": "610351", "url": "https://it.wikipedia.org/wiki?curid=3092381", "title": "Miss Slovenia", "text": "Miss Slovenia (\"Miss Slovenije\") \u00e8 un concorso di bellezza femminile per le donne non sposate della Slovenia. Il concorso si tiene annualmente sin dal 1990 e d\u00e0 alle sue vincitrici la possibilit\u00e0 di rappresentare il proprio paese a Miss Mondo.\nParallelamente a Miss Slovenia, dal 2001 si tiene anche un altro concorso di bellezza intitolato \"Miss Universo Slovenia\", da cui viene selezionata la rappresentante della Slovenia per Miss Universo.\nIris Mulej \u00e8 stata l'unica concorrente ad aver vinto entrambi i titoli: nel 2002 Miss Universo Slovenia e nel 2006 Miss Slovenia."}
{"id": "3092383", "revid": "1543377", "url": "https://it.wikipedia.org/wiki?curid=3092383", "title": "Annali di Fulda", "text": "Gli Annali di Fulda (\"Annales Fuldenses\" in latino) sono delle cronache medioevali dell'VIII e IX secolo. Essi coprono un periodo di tempo abbastanza ampio della fine dell'Alto Medioevo e sono la principale fonte d'informazione sulla Germania di quel periodo."}
{"id": "3092388", "revid": "838137", "url": "https://it.wikipedia.org/wiki?curid=3092388", "title": "Unit\u00e0 di lavoro separativo", "text": ""}
{"id": "3092389", "revid": "729019", "url": "https://it.wikipedia.org/wiki?curid=3092389", "title": "Stazione di San Giuseppe di Cairo", "text": "La stazione di San Giuseppe di Cairo \u00e8 una stazione ferroviaria posta sulla linea Torino-Savona e capolinea della linea per Alessandria.\nStrutture e impianti.\nIl fabbricato viaggiatori \u00e8 una struttura su due livelli, di cui solo il piano terra \u00e8 accessibile ai viaggiatori. Accanto al fabbricato viaggiatori \u00e8 presente un piccolo edificio dove trovano posto i servizi igienici. Sono presenti altri fabbricati che ospitano gli uffici tecnici di RFI tra cui quello del posto blocco n.5 e l'ufficio dei capistazione.\nLa stazione dispone di uno scalo merci ancora attivo che funge anche da scalo demolitore di rotabili.\nIl piazzale si compone di cinque binari destinati al trasporto passeggeri e alcuni fasci destinati al trasporto merci:\nTutti i binari (ad eccezione di quelli dedicati al servizio merci) sono dotati di banchina e collegati fra loro da un sottopassaggio. Le banchine sono in parte protette da una pensilina in cemento posta sopra le scale del sottopassaggio.\nPresso la banchina dei binari 2 e 3 \u00e8 presente un piccolo fabbricato che ha la funzione di sala di attesa; tuttavia la stazione presenta un'altra sala di attesa che si trova nel fabbricato viaggiatori.\nLa gestione degli impianti \u00e8 affidata a Rete Ferroviaria Italiana.\nMovimento.\nIl servizio passeggeri \u00e8 svolto in esclusiva da parte di Trenitalia (controllata del gruppo Ferrovie dello Stato) per conto della Regione Liguria.\nI treni sono esclusivamente di tipo regionale e regionale veloce.\nIn totale sono circa centonove i treni che effettuano servizio in questa stazione.\nServizi.\nLe stazione dispone di:\nInterscambi.\nDalla stazione partono gli autobus della societ\u00e0 TPL Linea che hanno come destinazioni principali Carcare, Millesimo, Cosseria.\n Capolinea autolinee TPL Linea"}
{"id": "3092391", "revid": "123888756", "url": "https://it.wikipedia.org/wiki?curid=3092391", "title": "Hans Walzhofer", "text": "Carriera.\nDopo aver giocato nello Jedlersdorfer Sportclub, nel 1926 si trasferisce ai rivali del Floridsdorfer AC, prima di passare al Wiener AC nella stagione seguente. Qui gioca la finale di Coppa d'Austria 1927-1928, persa per 1-2 dall'Admira, e nella stagione 1928-1929 \u00e8 vice-capocannoniere della I. liga con 14 gol.\nNel novembre del 1927 esordisce anche in Nazionale, contro l', nella partita persa per 0-1. Dopo altre due presenze nell'anno seguente, ritorner\u00e0 in Nazionale nel 1931. Fece parte della squadra \"campione d'Europa\" nel 1932.\nNel frattempo lascia il WAC per trasferirsi al Wacker, dove giocher\u00e0 i suoi ultimi 15 anni di carriera. Come centravanti o ala sinistra, form\u00f2 insieme a Karl Zischek una coppia importante e si piazz\u00f2 altre due volte tra i primi tre marcatori stagionali. Questo permise al club di terminare per tre stagioni consecutive (1938-1939, 1939-1940 e 1940-1941) al secondo posto il campionato. Inoltre, nella Coppa di Germania 1939 il Wacker avanz\u00f2 sino alla semifinale, poi persa contro il Waldhof Mannheim.\nSi ritira prima della fine della seconda guerra mondiale, "}
{"id": "3092394", "revid": "116835258", "url": "https://it.wikipedia.org/wiki?curid=3092394", "title": "Ferrari 330 GTC", "text": "La Ferrari 330 GTC e la 330 GTS sono delle autovetture sportive prodotte dalla casa automobilistica italiana Ferrari dal 1966 al 1968. La prima era una coup\u00e9, mentre la seconda era l'omologa versione spider. Avevano dimensioni leggermente differenti, ma possedevano la stessa meccanica.\nIl contesto.\nEntrambe furono disegnate da Pininfarina. Il contributo del celebre carrozziere non si fermava solamente alla progettazione; assemblava anche il corpo vettura, dotato anche degli interni, nelle sue officine di Torino. Tutto poi era inviato agli stabilimenti Ferrari di Maranello per l'ultimazione della vettura con il montaggio delle parti meccaniche. Di entrambi i modelli ne furono anche realizzate versioni speciali per clienti selezionati. Aveva una peculiarit\u00e0 per essere una Ferrari dell'epoca: fu la prima ad avere il nome del modello apposto sul cofano posteriore. Infatti la casa automobilistica di Maranello lo applicava di norma solo ad alcune vetture speciali.\nLa 330 GTC.\nLa 330 GTC fu presentata al salone dell'automobile di Ginevra del 1966. Veniva offerta in contemporanea alla molto pi\u00f9 sportiva 275 GTB e alla pi\u00f9 ordinaria 330 GT 2+2. Con la prima aveva in comune il telaio, mentre con la seconda il motore V12 da 4 litri di cilindrata, che era a sua volta l'evoluzione di quello installato sulla 400 Superamerica. Anche per la linea s'ispirava ad altri modelli: la parte anteriore richiamava la 500 Superfast, mentre quella posteriore la 275 GTS. Ne furono prodotti 598 esemplari.\nLa 330 GTS.\nLa 330 GTS rappresentava la versione aperta, con capote in tela.\nMostrata per la prima volta al pubblico al salone dell'automobile di Parigi del 1966, aveva lo stesso motore dell'omologa.\nNe furono prodotti 100 esemplari.\nCaratteristiche tecniche.\nIl motore era un V12 a 60\u00b0 anteriore e longitudinale. L'alesaggio e la corsa erano rispettivamente 77 mm e 71 mm. La cilindrata era di 3967,44 cm\u00b3, mentre il rapporto di compressione era di 8,8:1. La potenza massima erogata dal propulsore era di 300 CV a 7000 giri al minuto.\nLa distribuzione era monoalbero per bancata di cilindri, con due valvole per ciascuno di essi. L'alimentazione era assicurata da tre carburatori di marca Weber a doppio corpo e modello 40 DCZ/6 o 40 DFI/2. La frizione era monodisco e la lubrificazione era a carter umido.\nIl telaio era tubolare in acciaio, mentre la carrozzeria era a 2 posti. Le sospensioni erano indipendenti, con quadrilateri trasversali, molle elicoidali coassiali con gli ammortizzatori telescopici e barre stabilizzatrici. I freni erano a disco mentre il cambio era a cinque rapporti pi\u00f9 la retromarcia. La sterzo era a vite e rullo conico.\nI modelli raggiungevano una velocit\u00e0 massima di 242 km/h."}
{"id": "3092395", "revid": "126257", "url": "https://it.wikipedia.org/wiki?curid=3092395", "title": "Ferrari 330 GTS", "text": ""}
{"id": "3092399", "revid": "287204", "url": "https://it.wikipedia.org/wiki?curid=3092399", "title": "Mobile Country Code", "text": "Questa \u00e8 la lista dei codici nazionali (MCC) definiti nell'ITU E.212 (\"Land Mobile Numbering Plan\") per l'uso nell'identificazione delle stazioni cellulari dagli operatori telefonici, particolarmente nelle reti GSM e UMTS. \u00c8 solitamente usato in combinazione con il Mobile Network Code (detta coppia \"MCC/MNC\") al fine di identificare la rete di un operatore.\nCodici nazionali.\nLa prima cifra identifica il continente: 2 Europa, 3 America settentrionale e Caraibi, 4 Asia e Medio Oriente, 5 Oceania, 6 Africa, 7 America centrale e meridionale."}
{"id": "3092400", "revid": "125788447", "url": "https://it.wikipedia.org/wiki?curid=3092400", "title": "La scena del tribunale - Sciarade", "text": "La scena del tribunale - Sciarade (\"Court Charades\") \u00e8 uno sketch del \"Monty Python's Flying Circus\" trasmesso nel secondo episodio della seconda serie.\nLo sketch.\nLo sketch \u00e8 ambientato in un tribunale dove un giudice (Graham Chapman) deve giudicare un imputato. Il giudice chiede alla giuria se sono giunti a un verdetto l'imputato e uno dei giurati (Michael Palin) risponde di s\u00ec. Il giudice domanda come giudicano l'imputato e il giurato comincia a fare le sciarade: per prima cosa alza due dita per indicare due parole, poi alza un dito per indicare la prima parola e poi comincia a mimare un annodamento di un nodo. Tutti quelli del tribunale cercano di indovinare cos'\u00e8, finch\u00e9 il cancelliere (Eric Idle) indovina ed esclama \"knot\" e il giurato fa segno che \u00e8 giusto (\"knot\" in inglese vuol dire \"nodo\", ma \"not\" vuol dire \"non\"). Poi il giurato alza due dita per indicare la seconda parola, alza un dito per indicare la prima parte e poi comincia a imitare un pesce che indica la sua gola. Dopo molti tentativi, il giudice esclama \"gill\" e il giurato fa segno che \u00e8 giusto (\"gill\" in inglese vuol dire \"branchia\", ma si pronuncia \"guil\" che \u00e8 anche la prima parte di \"guilty\", ovvero \"colpevole\"). Infine il giurato alza due dita per indicare la seconda parte e poi mima il bere una tazza di t\u00e8, per\u00f2 il giudice non comprende bene il significato e giudica l'imputato \"not guilcup\" (\"cup\" vuol dire tazza, mentre in realt\u00e0 doveva essere \"tea\", pronuncia \"ti\").\nDopo che l'imputato se n'\u00e8 andato, il giudice comincia a fare anche lui le sciarade: prima alza quattro dita per indicare quattro parole, alza un dito per indicare la prima parola, poi mima il chiamare a qualcuno e, dopo alcuni tentativi, il cancelliere esclama \"call\" e il giudice fa segno che \u00e8 giusto (\"call\" in inglese vuol dire \"chiamare\"). Poi il giudice alza due dita per indicare la seconda parola, fa segno di parola breve e, dopo alcuni tentativi, il giurato esclama \"the\" e il giudice fa segno che \u00e8 giusto (\"the\" vuol dire \"il\"). Il giudice alza tre dita per indicare la terza parola, indica la sua gola, il cancelliere esclama \"neck\" (\"collo\"), ma il giudice fa segno di parola somigliante a \"neck\" e l'avvocato difensore (Carol Cleveland) esclama \"next\" (\"prossimo\") e il giudice fa segno che \u00e8 giusto. Il giudice alza quattro dita per indicare la quarta parola, alza tre dita per indicare che la parola ha tre sillabe, alza un dito per indicare la prima parte, mima una persona sorda e il cancelliere esclama \"deaf\" (\"sordo\") e il giudice fa segno che \u00e8 giusto. Il giudice poi indica le sue natiche, il giurato esclama \"End (\"fine\")! Call the next defend...\" e il giudice tira fuori una grossa statua rappresentante una formica e tutti esclamano \"ant\" (\"formica\") e infine il cancelliere dice \"Call the next defendant\" (\"chiamate il prossimo imputato\").\nArriva l'imputato (Terry Jones), che \u00e8 un giudice, e il cancelliere lo accusa di aver commesso atti in grado di causare violazione verso l'ordine pubblico. Poi gli chiede come si dichiara e l'imputato, per sfuggire al processo, dice di essere non colpevole e, battendo il martello, fa ritirare la corte, ma il giudice fa richiamare tutti. L'avvocato di accusa (John Cleese) chiede il reperto A, ovvero una seducente giovane donna, poi l'avvocato dice che quest'ultima era stata ritenuta colpevole di violazione di broncio e che il giudice/imputato l'aveva condannata a essere portata nella sua casa. L'avvocato difensore obbietta, l'imputato accoglie la sua obiezione, ma viene zittito dal giudice, poi l'avvocato d'accusa riprende il discorso dicendo che aveva fatto alcune battute sulla giovane donna riguardanti lo spasso e che poi aveva messo la toga sulla testa della donna e aveva cominciato a emetter dei sordi mugolii. Per\u00f2 l'imputato accusa il giudice di aver fatto le stesse cose con un'altra donna (\"una pupa cinese\"), ma viene zittito dal giudice dicendo che non pu\u00f2 punire l'imputato perch\u00e9 molti giudici sono emigrati in Sudafrica, poi comincia a elogiare il sistema giudiziario del Sud Africa. Infine, dopo aver detto il suo elogio, il giudice condanna l'imputato a essere bruciato sul rogo e quest'ultimo esclama che non si aspettava l'inquisizione spagnola e poi comincia il breve sketch \"L'inquisizione spagnola su un autobus\".\nDoppiaggio italiano.\nPer il doppiaggio italiano vennero fatte alcune modifiche al dialogo sulle sciarade per facilitare i doppi sensi:"}
{"id": "3092404", "revid": "599013", "url": "https://it.wikipedia.org/wiki?curid=3092404", "title": "Coppa del mondo di arrampicata 2010", "text": "La Coppa del mondo di arrampicata 2010 si \u00e8 disputata dal 14 maggio al 13 novembre, nelle tre specialit\u00e0 lead, boulder e speed."}
{"id": "3092405", "revid": "729019", "url": "https://it.wikipedia.org/wiki?curid=3092405", "title": "La scialuppa di salvataggio - Cannibalismo", "text": "La scialuppa di salvataggio - Cannibalismo (\"Lifeboat sketch\") \u00e8 uno sketch del \"Monty Python's Flying Circus\" trasmesso nella tredicesima puntata della seconda serie e compare anche nell'album \"Another Monty Python Record\".\n\u00c8 una satira sul cannibalismo.\nLo sketch.\nLo sketch inizia con cinque naufraghi su una scialuppa. Il primo naufrago (Michael Palin) dice che non c'\u00e8 ancora niente terra in vista e chiede al secondo naufrago (Graham Chapman) \"Quanto \u00e8 lungo?\". Il secondo naufrago risponde che \"\u00e8 una domanda un po' personale\" e il primo naufrago lo rimprovera dicendogli che stava chiedendo da quanto tempo sono nella scialuppa, e lo sketch ricomincia dall'inizio.\nIl primo naufrago chiede da quanto tempo sono nella scialuppa, il secondo gli risponde che sono passati trentatr\u00e9 giorni e che non crede che possano resistere ancora e che \u00e8 da cinque giorni che non mangiano. Il terzo naufrago (Eric Idle), dalla disperazione, dice che non ce la possono fare. Il primo naufro lo zittisce e dice di sperare che qualcuno li salvi. Il quarto naufrago (Terry Jones) chiede al quinto naufrago (John Cleese) come sta e quest'ultimo risponde che non si sente bene e che l'unica possibilit\u00e0 di sopravvivere \u00e8 quella di mangiarlo. Il secondo naufrago e gli altri naufraghi si disgustano perch\u00e9 il quinto naufrago ha una gamba ferita e quest'ultimo gli dice che non \u00e8 necessario che mangino anche la gamba. Il terzo naufrago dice che non \u00e8 solo per la gamba, ma \u00e8 perch\u00e9 preferisce mangiarsi il quarto naufrago e quest'ultimo accetta di essere mangiato. Il primo naufrago per\u00f2 si rifiuta di mangiarlo (giustificandosi che \"non \u00e8 puro\") e dice che preferirebbe mangiarsi il secondo naufrago. Quest'ultimo accetta e tutti e cinque si mettono d'accordo: chi vuole si mangi il quarto naufrago , poi il primo naufrago pu\u00f2 mangiarsi la gamba del secondo naufrago e poi tutti si mangiano il quinto naufrago e poi si mangiano il resto del quarto naufrago. Alla fine tutti accettano e chiamano una cameriera (Carol Cleveland) che prende le ordinazioni, ma dal pubblico si sentono fischi di disapprovazione e lo sketch finisce.\nDopo un breve cortometraggio animato di Terry Gilliam, lo sketch segue \"Lo sketch delle pompe funebri\"."}
{"id": "3092408", "revid": "1543377", "url": "https://it.wikipedia.org/wiki?curid=3092408", "title": "Miss Ungheria", "text": "Miss Ungheria (\"Magyarorsz\u00e1g Sz\u00e9pe\") \u00e8 un concorso di bellezza nazionale per le donne non sposate dell'Ungheria, che si tiene annualmente sin dal 1920. Il concorso \u00e8 stato spesso chiamato, soprattutto al di fuori dell'Ungheria, anche \"Miss Danubio\".\nDopo una lunga interruzione, dovuta alla seconda guerra mondiale ed al regime comunista, l'evento \u00e8 stato ripreso nel 1980. Da allora, il nome inglese \"Miss Hungary\" \u00e8 diventato \"Magyarorsz\u00e1g Sz\u00e9pe\".\nA differenza dei concorsi svolti negli altri paesi europei, sia la candidata ungherese per Miss Mondo che quella per Miss Universo, vengono selezionate attraverso concorsi appositi (rispettivamente \"Miss Mondo Ungheria\" e \"Miss Universo Ungheria\"), che non hanno nulla a che vedere con lo storico Miss Ungheria."}
{"id": "3092409", "revid": "2232961", "url": "https://it.wikipedia.org/wiki?curid=3092409", "title": "La spedizione sul Kilimangiaro - Diplopia", "text": "La spedizione sul Kilimangiaro - Diplopia (\"Kilimanjaro Expedition\") \u00e8 uno sketch di \"Monty Python's Flying Circus\" trasmesso nel dodicesimo episodio della prima stagione e compare anche nel film \"E ora qualcosa di completamente diverso\".\nLo sketch.\nLo sketch inizia con Arthur Wilson (Eric Idle), un giovane alpinista, che entra nello studio di Sir George Head (John Cleese), membro dell'OBE, che sta organizzando una spedizione sul monte Kilimangiaro. Ma Head ha un brutto caso di diplopia, vede doppio e all'inizio pensa che Wilson abbia un fratello gemello; per accorgersi che le cose non stanno cos\u00ec deve tapparsi un occhio.\nQuindi Head spiega a Wilson che la spedizione intende scalare le \"due\" cime del Kilimangiaro. Wilson gli fa notare che il Kilimangiaro ha solo una cima e Head, dopo aver guardato la carta geografica dell'Africa tappandosi un occhio, commenta: \"Questo ci far\u00e0 risparmiare un po' di tempo. Ben fatto\". Head prosegue spiegando che lo scopo della spedizione \u00e8 ritrovare le tracce di una spedizione dell'anno precedente, guidata da suo fratello, che era volta a costruire un ponte tra le due cime del Kilimangiaro. Dopo aver guardato di nuovo la carta geografica, Head aggiunge: \"Una cattiva idea, temo\". A questo punto Wilson si qualifica come un \"alpinista\", Head cerca la parola sul dizionario e, sempre a causa della diplopia, legge la definizione come \"\"due\" persone qualificate per scalare le montagne.\".\nHead, mostrando una mappa del Regno Unito, spiega a Wilson l'itinerario della spedizione, che consiste nel percorrere la strada da Manchesters a Oxfords, poi l'autostrada sino alle Londr\"e\", Purleys e infine Dovers (tutte al plurale, a causa della diplopia); in altre versioni la mappa non \u00e8 del Regno Unito ma del solo Surrey e l'itinerario attraverso la contea da Purley\"s\" arriva sino \"alle\" Rottingdean\"s\" (sempre al plurale). Da l\u00ec in poi, \"l'Africa\": con un balzo fino alle Nairobi e dopo gi\u00f9 verso le Tanzanie. Alla domanda di Wilson se qualcuno parli swahili (intendendo, tra i membri della spedizione), Head risponde, \"Oh s\u00ec, penso che molti laggi\u00f9 lo parlino\". Wilson s'informa in merito alla squadra e Head gli comunica che ne fanno parte altre cinque persone, pensando che ciascuno abbia un fratello gemello (o quattro gemelli in un caso). Nessuno di queste \u00e8 un alpinista, ma una di loro avrebbe una infarinatura di swahili.\nA questo punto entra in scena la loro guida, Jimmy Blenkinsop (Graham Chapman). Dopo essere entrato nell'ufficio, rassicura Wilson sulla diplopia di Head e mostra loro il percorso fisicamente, arrampicandosi sui mobili, devastando l'ufficio e sfondando la porta, per poi andarsene. Wilson \u00e8 stufo, non ha fiducia in Head e abbandona l'ufficio. Infine Head chiede all'\"altro\" Arthur Wilson che cosa ne pensa e lui, magicamente ricomparso alla scrivania, risponde \"Io ci sto!\".\nE ora qualcosa di completamente diverso.\nNella versione del film \"E ora qualcosa di completamente diverso\" alla fine non c'\u00e8 l'altro George Head, probabilmente perch\u00e9 l'effetto split screen era troppo costoso."}
{"id": "3092410", "revid": "106908", "url": "https://it.wikipedia.org/wiki?curid=3092410", "title": "L'\u00c9quipe (natante)", "text": "L'\u00c9quipe \u00e8 un monotipo da regata ideato nel 1982 dall'architetto Marc Laurent nell'ambito di un concorso indetto dall'omonimo quotidiano sportivo francese al fine di individuare una barca doppia governabile da ragazzi anche molto giovani.\nVelatura e scafo.\n\"L'\u00c9quipe\" dispone di due vele bianche (randa e fiocco o genoa) e di una vela di prua (Spinnaker).\nLa randa, nel modello iniziale di forma pressoch\u00e9 triangolare ma recentemente portata a quadrangolare per ottenere - a parit\u00e0 di altezza d'albero - una maggiore superficie velica, \u00e8 dotata di tre stecche, aumentate a cinque nella attuale forma della vela.\nLa vela di prua pu\u00f2 essere un fiocco o un genoa, in ogni caso non munito di stecche e provvisto invece di un riquadro di materiale trasparente che permette di verificare la presenza di eventuali barche sottovento. Sono presenti, attaccati nei punti di massima portanza della vela, dei filetti (normalmente di lana) che permettono di rendere molto pi\u00f9 precisa la rotta di bolina.\nLo spinnaker, vela simmetrica issata solo nelle andature portanti e preferibilmente tendenti alla poppa, viene tenuto, quando non usato, armato ma ammainato nel tubo lancia-spi, e viene issato e mantenuto gonfio con l'aiuto di un tangone, montato all'atto dell'issata e smontato all'atto dell'ammainata.\nLo scafo \u00e8 in resina GRP (un laminato in vetro impregnato di resina poliestere) e tessuto Coremat (caratterizzato da un buon rapporto peso-resistenza). Il materiale \u00e8 distribuito in maniera variabile nelle diverse zone, a seconda della rigidit\u00e0 richiesta. Ulteriori rinforzi possono essere realizzati con parti in legno, in punti di maggior sforzo, come il piede d'albero, gli attacchi delle sartie, la scassa della deriva, gli attacchi delle cinghie fermapiedi e della ghinda.\nIn Italia esiste ai fini promozionali per i pi\u00f9 giovani anche la categoria U12 (UNDER12) dove sulla stessa imbarcazione senza modificare l'attrezzatura sono previste le vele principali (randa e fiocco) di superficie ridotta senza utilizzare lo spinnaker. \nManovre e regolazioni.\n\"L'\u00c9quipe\" \u00e8 equipaggiato con un albero a un ordine di crocette pi\u00f9, ovviamente, lo strallo di prua.\nSono previsti circuiti separati per le tre regolazioni canoniche della randa:\nLe sartie sono fissate allo scafo mediante lande forate, una maggiore o minore tensione delle sartie pu\u00f2 influire sull'inclinazione longitudinale dell'albero e quindi sulla propensione della barca a orzare o a poggiare.\nEquipaggio.\nL'imbarcazione, in quanto concepita come primo approccio alla deriva doppia per velisti alle prime armi, ottiene migliori prestazioni con equipaggi di peso modesto, tra i novanta e i cento chili totali e di et\u00e0 compresa tra i dodici e i quindici anni, fatto salvo il fatto che, con un maggiore livello tecnico dell'equipaggio, dovrebbe calare il peso dello stesso.\nL'equipaggio si compone di due membri: timoniere e prodiere. Il timoniere, come generalmente accade nel doppio, ha anche il ruolo di randista, mentre il prodiere si occupa del fiocco (o genoa, a seconda di come \u00e8 stata armata la barca) e dello spinnaker. La barca \u00e8 equipaggiata con il trapezio, che verr\u00e0 utilizzato dal prodiere nel caso in cui il peso dell'equipaggio, nonostante l'uso delle cinghie fermapiedi, non sia sufficiente a bilanciare la barca."}
{"id": "3092411", "revid": "709565", "url": "https://it.wikipedia.org/wiki?curid=3092411", "title": "Marvel Super Hero Squad (videogioco)", "text": "Marvel Super Hero Squad (noto anche come MSHS o semplicemente Super Hero Squad) \u00e8 un videogioco tratto dalla serie televisiva \"Super Hero Squad Show\", sviluppato da Blue Tongue Entertainment, Mass Media e Halfbrick e pubblicato dalla THQ. \u00c8 stato pubblicato il 20 ottobre 2009 per Wii, PlayStation 2, PlayStation Portable e Nintendo DS.\nLa caratteristica del gioco \u00e8 una versione cartoonesca dei personaggi dei fumetti Marvel, come si \u00e8 visto nella linea di giocattoli, cos\u00ec come nella trasmissione televisiva della serie animata \"The Super Hero Squad Show\".\nTrama.\nLa storia a fumetti \u00e8 stata semplificata per i bambini, e si svolge ad Asgard, sull'Asteroide M, a Villainville a Super Hero City e negli Universi Alternativi della Frazione a cui pu\u00f2 accedere solo Silver Surfer, questi ultimi tre sono un'esclusiva del gioco. Il gioco conserva lo stile dello show televisivo, e Stan Lee d\u00e0 la voce al sindaco di Super Hero City. Marvel Super Hero Squad segue la trama complessiva dello show televisivo, con il Dottor Destino come nemico principale.\nIl malvagio Dottor Destino ha cercato di rubare la Spada Dell'Infinito anche chiamata Spada Infinity, tuttavia Iron Man e la Super Hero Squad intervengono e la distruggono, sparpagliando pezzi della spada in tutto l'universo. Il gioco si differenzia dalla trama dello show televisivo, in cui il Dottor Destino cerca di raccogliere alcuni pezzi, sufficiente per creare una spada pi\u00f9 piccola. Il Dottor Destino ci riesce e alla fine la Super Hero Squad deve fermarlo.\nModalit\u00e0 di gioco.\n\"MSHS\" \u00e8 diviso in due parti: la modalit\u00e0 Avventura e la modalit\u00e0 Battaglia. Durante la modalit\u00e0 avventura si controllano due personaggi (un personaggio nella versione DS) sconfiggendo ondate di nemici. Le caratteristiche di gioco permettono che il personaggio non utilizzato combatta da solo. I giocatori possono sconfiggere i nemici riducendo la loro salute o buttandoli fuori dell'arena.\nSviluppo.\n\"MSHS\" \u00e8 il primo gioco sviluppato in accordo tra la Marvel Comics e THQ.\nAccoglienza.\nIl gioco \u00e8 stato accolto piuttosto male dalla maggior parte dei siti di videogiochi. La rivista \"Play Generation\" lo classific\u00f2 come il titolo superdeformed pi\u00f9 deformato tra quelli disponibili su PlayStation 2.\nSequel.\nIl secondo gioco della serie \u00e8 stato pubblicato nel novembre 2010. Il sequel si intitola \"\" e segue la trama della seconda stagione della serie animata \"The Super Hero Squad Show\"."}
{"id": "3092414", "revid": "767487", "url": "https://it.wikipedia.org/wiki?curid=3092414", "title": "Il consulente per l'orientamento professionale - Il ragioniere iscritto all'albo", "text": "Il consulente per l'orientamento professionale - Il ragioniere iscritto all'albo (\"Vocational Guidance Counsellor\") \u00e8 uno sketch del \"Monty Python's Flying Circus\" trasmesso nel decimo episodio della prima serie e compare nel film \"E ora qualcosa di completamente diverso\".\nLo sketch mostra lo stereotipo della noiosa esistenza del ragioniere.\nLo sketch.\nMr. Anchovy (Michael Palin) va da un consulente (John Cleese) per cambiare lavoro. Il consulente rivela a Anchovy che aveva fatto un test attitudinale che risultava che sembra fatta per lui sia il ragioniere. Anchovy per\u00f2 \u00e8 gi\u00e0 un ragioniere, una carriera che aveva fatto per gli ultimi vent'anni, e considera il suo lavoro noioso. Il consulente dice che Anchovy \u00e8 una persona noiosa e che ha le caratteristiche di essere una persona facilmente dominabile il quale fa di lui un ottimo ragioniere. Anchovy rivela al consulente che il suo sogno \u00e8 fare il domatore di leoni, dicendo che le sue qualificazioni per questo lavoro sono che li aveva visti allo zoo e che, per lui, non sembrano molto pericolosi. In realt\u00e0 gli animali che aveva visto allo zoo erano dei formichieri.\nIl consulente disinganna Anchovy mostrandogli una foto di un leone, che lo spaventa. Alla fine Anchovy decide di diventare un banchiere, ma dice anche che vorrebbe avere un po' di tempo per pensarci. Mentre Anchovy parla, il consulente si rivolge al pubblico, al pubblico offrendo una Pubblicit\u00e0 Progresso sui pericoli della ragioneria.\nE ora qualcosa di completamente diverso.\nNella versione del film, il consulente descrive il leone con un cortometraggio che mostra un leone in carica verso la telecamera. Alla fine della versione del film, appare una fata (Eric Idle) che esaudisce il desiderio di Anchovy di vedere il suo nome brillare, dopo di che diventa conduttore dello show \"Ricatti!\"."}
{"id": "3092417", "revid": "48344", "url": "https://it.wikipedia.org/wiki?curid=3092417", "title": "Atari Falcon", "text": ""}
{"id": "3092419", "revid": "1318658", "url": "https://it.wikipedia.org/wiki?curid=3092419", "title": "Martin Dematteis", "text": "Tesserato per la Corrintime, \u00e8 fratello gemello di Bernard Dematteis. \nVanta due dei migliori piazzamenti di sempre per un italiano nella rassegna continentale in montagna, un argento (2010) e un bronzo (2014) agli Europei."}
{"id": "3092420", "revid": "729019", "url": "https://it.wikipedia.org/wiki?curid=3092420", "title": "Il primo uomo a saltare la Manica - Ron Ovvio", "text": "Il primo uomo a saltare la Manica - Ron Ovvio (\"Ron Obvious: The First Man to Jump the Channel\") \u00e8 uno sketch del \"Monty Python's Flying Circus\" trasmesso nel decimo episodio della prima serie nel 1969.\nLo sketch.\nLo sketch inizia con un annunciatore (John Cleese) che presenta l'atleta Ron Obvious (Terry Jones) mentre si accinge a tentare di saltare il Canale della Manica. L'annunciatore, poi, intervista il manager di Ron, il mafioso Luigi Vercotti (Michael Palin), e quest'ultimo elenca le imprese che Ron far\u00e0:"}
{"id": "3092421", "revid": "77594", "url": "https://it.wikipedia.org/wiki?curid=3092421", "title": "Motul de San Jos\u00e9", "text": "Motul de San Jos\u00e9 \u00e8 un antico sito archeologico della civilt\u00e0 Maya situato a nord del lago Pet\u00e9n Itz\u00e1 nel bacino di Pet\u00e9n, in Guatemala. Fu un centro politico ed economico importante durante il periodo tardo classico nella storia mesoamericana.\nIl sito venne inizialmente popolato tra il 600 e il 300 a.C., nel periodo Medio Preclassico. La citt\u00e0 continu\u00f2 ad essere occupata fino al Tardo Postclassico, intorno al 1250 d.C.\nDa Motul de San Jos\u00e9 provenivano le ceramiche policrome in stile Ik. La citt\u00e0 era la capitale di uno stato che conteneva altri siti satellite di varia importanza, e un porto sulla costa del lago Pet\u00e9n Itz\u00e1.\nLuogo.\nMotul de San Jos\u00e9 si trova a 3\u00a0km dalla costa nord del lato Pet\u00e9n Itz\u00e1, nel centro del dipartimento di El Pet\u00e9n. La citt\u00e0 pi\u00f9 vicina \u00e8 Flores, a 10,5\u00a0km pi\u00f9 a sud. I villaggi pi\u00f9 vicini sono San Jos\u00e9, a 5\u00a0km di distanza, e San Andr\u00e9s, a 6,5\u00a0km.\nMotul de San Jos\u00e9 \u00e8 stata costruita su un altopiano di calcare, presso il limite settentrionale della depressione vicino ai laghi centrali del bacino di Pet\u00e9n.\nIl sito si trova all'interno di un gruppo di altri piccoli siti satellite. Si trova a 32\u00a0km di distanza a sud ovest delle rovine di Tikal e a circa 275\u00a0km da Citt\u00e0 del Guatemala.\nLe rovine fanno parte del parco ecologico di Motul, amministrato dalla IDAEH (l'istituto di antropologia e storia), dalla universit\u00e0 di San Carlos del Guatemala, e dalle comunit\u00e0 locali di San Jos\u00e9 e Nuevo San Jos\u00e9. Il parco si estende su un'area pari a circa 2,2\u00a0km quadri."}
{"id": "3092423", "revid": "767487", "url": "https://it.wikipedia.org/wiki?curid=3092423", "title": "Boris - Il film", "text": "Boris - Il film \u00e8 un film del 2011, diretto e co-sceneggiato da Giacomo Ciarrapico, Mattia Torre e Luca Vendruscolo.\nL'opera, tratta dalla serie televisiva \"Boris\" e interpretata in gran parte dallo stesso cast, mette in scena il dietro le quinte di una produzione cinematografica nell'Italia dei primi anni 10 del XXI secolo. Pur essendo la prosecuzione degli eventi narrati nelle prime tre stagioni della serie originaria, la pellicola propone un nuovo contesto narrativo, ugualmente godibile anche dai neofiti dell'universo \"borisiano\".\nIl film ha vinto un Nastro d'argento e un Ciak d'oro, entrambi per la migliore attrice non protagonista, grazie a Carolina Crescentini.\nTrama.\nRen\u00e9 Ferretti \u00e8 sul set della fiction televisiva \"Il giovane Ratzinger\", interpretata da Stanis La Rochelle. Gi\u00e0 di per s\u00e9 disilluso dall'infima qualit\u00e0 dello sceneggiato, il regista prende a pretesto l'ennesima imposizione dall'alto di Lopez e della rete \u2014 una scena da girare al rallentatore, in cui il futuro pontefice corre felice tra i campi \u2014 per abbandonare il progetto e lasciare il mondo della televisione. Nei mesi successivi Ren\u00e9 si ritira a vita privata, depresso e in crisi; ma proprio quando \u00e8 convinto di essere ormai fuori dal giro che conta, l'amico Sergio, deciso a dare una svolta alla sua vita dopo avere superato un infarto, gli confida di essere riuscito a ottenere i diritti del \"best seller\" d'inchiesta \"La casta\": dopo anni passati a girare fiction di quart'ordine, i due vedono finalmente l'occasione di emanciparsi dal mondo del piccolo schermo per sfondare al cinema, girando un vero film d'autore, \u00aballa \"Gomorra\"\u00bb.\nPresentano quindi il progetto a Lopez, ormai triste e complessato dopo essere stato demansionato alla sezione cinema, il quale, desideroso di riconquistare il suo vecchio ruolo dirigenziale, sembra convincere la rete a dare credito all'operazione. Ren\u00e9 inizia quindi vari contatti per stendere una sceneggiatura, ma alla fine \u00e8 costretto a rivolgersi al suo abituale trio di scrittori, i quali lo mettono di fronte al primo compromesso e lo convincono a girare una cosiddetta \u00abimpepata di cozze\u00bb, cio\u00e8 non una vera opera d'inchiesta bens\u00ec un film solo metaforico e allusivo.\nIl tutto si rivela lo stesso molto interessante, tanto che il regista ottiene i migliori collaboratori sulla piazza; perfino Marilita Loy, la pi\u00f9 grande attrice italiana del momento, accetta di prendere parte al progetto. Ren\u00e9 d\u00e0 cos\u00ec il benservito al suo storico gruppo di lavoro portandosi dietro solo Alessandro e Arianna, da par loro ancora alle prese coi loro mai sopiti sentimenti, e si getta nella nuova avventura. I suoi sogni artistici, tuttavia, s'infrangono gi\u00e0 nei primi giorni di riprese, quando si rende conto di essere alla \"merc\u00e9\" di professionisti che lo considerano solo un modesto mestierante. Il clima sul set si fa ogni giorno sempre pi\u00f9 teso, complice anche le continue irruzioni di Stanis intestarditosi nel volere interpretare a tutti i costi Gianfranco Fini: arrivato al limite della sopportazione, Ren\u00e9 caccia in malo modo tutti ma, per continuare nelle riprese, assai controvoglia, \u00e8 costretto a richiamare la sua vecchia e scalcinata \"troupe\" televisiva.\nNonostante i problemi e la confusione, il regista riesce comunque a portare a casa le scene, fronteggiando anche l'improvvisa insicurezza sul set di Marilita. Le cose sembrano andare per il verso giusto, tanto che Sergio riesce persino a scritturare il giovane attore emergente Francesco Campo. Ci\u00f2 nasconde per\u00f2 un lato sgradito: appartenendo alla stessa agenzia, assieme a lui \u00e8 compresa nel \"pacchetto\" anche Corinna Negri, la \u00abcagna maledetta\u00bb che tanto li aveva fatti penare ai tempi del piccolo schermo.\nRen\u00e9 cede anche stavolta, ricorrendo a mille stratagemmi pur di mascherare alla cinepresa la pessima recitazione della ragazza; i sacrifici sono tuttavia ripagati dalle magistrali interpretazioni di Campo il quale per\u00f2, schiavo dell'eroina, muore improvvisamente nel mezzo delle riprese. Ai funerali dell'attore, Ren\u00e9 e Sergio scoprono che Lopez li ha raggirati, poich\u00e9 la rete non ha mai avallato il loro progetto: la notizia \u00e8 quasi fatale a Sergio, vittima di un nuovo attacco di cuore. Con l'amico in fin di vita e la produzione bloccata, il regista affronta a muso duro il dirigente e lo costringe ad assumersi le sue responsabilit\u00e0.\nLopez elabora quindi un'ardita soluzione per salvare il tutto, proponendo alla rete di trasformare quanto girato fin l\u00ec in un cinepanettone. Inaspettatamente, questa si mostra entusiasta all'idea, e d\u00e0 subito il benestare alla cosa. Ren\u00e9 si arrende per l'ultima volta al sistema e, con l'aiuto del collega Glauco, reinventa la sua opera d'autore in un commerciale \"Natale con la casta\", adesso basato esclusivamente su una comicit\u00e0 greve e volgare, sullo sfoggio di belle donne e su battute di dubbio gusto. All'anteprima, il film si rivela un autentico successo di pubblico; il solo Ren\u00e9 sembra essere l'unica persona schifata dal risultato finale. Il regista capisce cos\u00ec che la gente del cinema \u00e8 forse peggiore di quella della televisione, sicch\u00e9 decide di tornare nel suo vecchio mondo, riprendendo in mano \"Il giovane Ratzinger\" e girando quella sequenza al rallentatore, stavolta senza battere ciglio.\nProduzione.\nRegia.\n\"Boris - Il film\" riprende le vicende dell'omonima serie televisiva, spostandone l'attenzione dal mondo della televisione a quello del cinema.\nI tre registi, Giacomo Ciarrapico, Mattia Torre e Luca Vendruscolo, hanno cercato il modo migliore per far s\u00ec che anche il pubblico senza il retaggio della serie TV potesse apprezzare ugualmente la pellicola. Come l'opera televisiva, anche il film vuole utilizzare il microcosmo di una produzione \u2014 in questo caso, cinematografica \u2014 come pretesto per analizzare, nella maniera pi\u00f9 ampia e meno autoreferenziale possibile, l'Italia del tempo. Il racconto della cosiddetta classe lavoratrice del \"bel paese\" non ha implicato un registro stilistico giocoforza serioso: similmente alla serie TV, \u00e8 stata adottata una regia sui toni della commedia, a tratti perfino farsesca; d'ispirazione sono stati i precedenti lavori sul tema di Ken Loach.\nLa pellicola cerca per\u00f2 anche di staccarsi dalla serie madre, proponendo una storia volutamente diversa. Ci\u00f2 \u00e8 evidente in diversi aspetti, come la rinuncia alla classica colonna sonora della serie TV, rifuggendo inoltre da precedenti espedienti comici gi\u00e0 trattati sul piccolo schermo. Come detto, nel film l'analisi passa dalla televisione al mondo della \"settima arte\" oltrech\u00e9 della corrente culturale a essa collegata, mettendone a nudo gli aspetti meno edificanti.\nCast.\nIl cast principale della pellicola \u00e8 pressoch\u00e9 lo stesso della serie TV. Tra gli altri attori di \"Boris\", Massimiliano Bruno (Nando Martellone), Karin Proia (Karin) ed Eugenia Costantini (Cristina) partecipano al film in ruoli minori, mentre Arnaldo Ninchi (Il Dottor Cane) e Angelica Leo (Fabiana) compaiono solo in dei fugaci camei. Le \"new entry\" del gruppo sono Claudio Gio\u00e8, interprete della star emergente Francesco Campo, e Rosanna Gentili, la quale nei panni di Marilita Loy propone una non troppo velata parodia di Margherita Buy.\nPer quanto riguarda i camei dei fan di \"Boris\", il compositore Nicola Piovani compare durante una partita a poker coi tre sceneggiatori, in cui perde l'Oscar vinto nel 1999 per \"La vita \u00e8 bella\"; il rapper Frankie hi-nrg mc interviene brevemente durante l'orazione funebre di Francesco Campo, nel ruolo di un amico di quest'ultimo; infine l'attore e doppiatore Massimo Popolizio interpreta un decano del teatro italiano che, pur di guadagnare, \u00e8 costretto a recitare in un improbabile cinepanettone \"spaziale\".\nI figli di Augusto Biascica, ovvero Arturo, \"Francesco Totti\" e \"la femmina\" sono interpretati dai veri figli di Paolo Calabresi.\nDistribuzione.\nL'uscita del film, inizialmente prevista per il 20 novembre 2010, \u00e8 stata in seguito posticipata al 1\u00ba aprile 2011."}
{"id": "3092425", "revid": "599013", "url": "https://it.wikipedia.org/wiki?curid=3092425", "title": "Anita Teil\u00e4ne", "text": ""}
{"id": "3092426", "revid": "1305772", "url": "https://it.wikipedia.org/wiki?curid=3092426", "title": "Miss Cecoslovacchia", "text": "Miss Cecoslovacchia (\"Miss \u010ceskoslovensko\") era un concorso di bellezza nazionale per le donne non sposate della Cecoslovacchia. Le origini del concorso risalgono a prima della seconda guerra mondiale e gi\u00e0 in quel periodo le vincitrici avevano la possibilit\u00e0 di prendere parte alle selezioni per Miss Europa e Miss Universo.\nIl concorso fu interrotto a lungo per via della guerra mondiale, e per via del successivo avvento del regime comunista, salvo essere ripreso brevemente dal 1966 al 1970, pi\u00f9 o meno in concomitanza al periodo che storicamente viene indicato come primavera di Praga. Il concorso verr\u00e0 ripreso con regolarit\u00e0 soltanto a partire dal 1989.\nDopo la spartizione del paese in Repubblica Ceca e Repubblica Slovacca nel 1993, il concorso spar\u00ec, tranne un'unica edizione del 1993 del concorso \"comune\" intitolato \"Miss Slovacchia e Cecoslovacchia\"."}
{"id": "3092427", "revid": "77023", "url": "https://it.wikipedia.org/wiki?curid=3092427", "title": "Super AMOLED", "text": ""}
{"id": "3092431", "revid": "122590290", "url": "https://it.wikipedia.org/wiki?curid=3092431", "title": "Federica di Prussia (1796-1850)", "text": "Biografia.\nFederica, soprannominata \"Filzis\" o \"Filsis\", era una nipote diretta tanto del re Federico Guglielmo III (per parte di padre), quanto della sua consorte, la regina Luisa (per parte di madre).\nIl 18 aprile 1818 spos\u00f2 a Berlino il duca Leopoldo IV di Anhalt-Dessau (1794\u20131881), nell'ambito di un fidanzamento organizzato dalla corte prussiana il 17 maggio 1816. Questo matrimonio con un esponente della famiglia regnante nel potente vicino, esprimeva la politica filoprussiana di Leopoldo, tesa a mantenere con Berlino rapporti amichevoli.\nFederica, , fu una dama dell'ordine di Luisa.\nVenne sepolta nella Marienkirche, a Dessau-Ro\u00dflau.\nFigli.\nDal matrimonio con Leopoldo nacquero i seguenti figli:"}
{"id": "3092434", "revid": "889336", "url": "https://it.wikipedia.org/wiki?curid=3092434", "title": "Karl Zischek", "text": "Carriera.\nZischek esord\u00ec nella prima squadra del Wacker nel 1929, e due anni dopo fu convocato per una partita della Nazionale contro la , terminata 5-0, che sanc\u00ec la nascita \"ufficiale\" del \"Wunderteam\". Gli scozzesi erano, fino a quel momento, imbattuti sul continente. Nelle partite che seguirono, l'Austria e Zischek confermarono le proprie capacit\u00e0: 6-0 e 5-0 alla , 8-1 alla , 8-2 all'. Zischek era in campo anche durante l'unica sconfitta di quella squadra, a Londra contro l' (3-4), partita in cui mise a segno due reti.\nL'11 febbraio 1934 a Torino fu protagonista, realizzando 3 reti, dell'umiliante sconfitta inflitta dalla nazionale austriaca all'Italia per 4-2, sconfitta che segn\u00f2 la fine della carriera in nazionale di Umberto Caligaris che in quella partita aveva il compito di marcarlo.\nPartecip\u00f2 dunque ai Mondiali del 1934, in cui la squadra fu sconfitta in semifinale contro l' e nella finela per il terzo posto contro la Germania, classificandosi dunque quarti. Durante il torneo, Zischek segn\u00f2 il gol del provvisorio 2-0 sull'Ungheria nei quarti, gara poi terminata 2-1 per gli austriaci. Gioc\u00f2 anche le qualificazioni per il Mondiale del 1938, ma l'Austria - pur qualificandosi sul campo - non gioc\u00f2 a causa dell'Anschluss, e cos\u00ec Zischek lasci\u00f2 la Nazionale.\nRimasto al Wacker, Karl Zischek pot\u00e9 consolarsi continuando a segnare con regolarit\u00e0 in tutte le competizioni. Nella stagione 1946-1947 il club, che fino a quel momento non aveva mai vinto nulla, riusc\u00ec nell'impresa di conquistare campionato e coppa insieme, ottenendo il \"double\". In quella squadra giocava un giovanissimo Gerhard Hanappi, poi stella al Rapid Vienna. Zischek lasci\u00f2 il calcio dopo quella storica stagione, che lo aveva visto campione d'Austria con due punti di vantaggio sul Rapid (30 contro 28) e vincitore della Coppa d'Austria in finale, sempre contro i \"bianco-verdi\" (4-3)."}
{"id": "3092436", "revid": "729019", "url": "https://it.wikipedia.org/wiki?curid=3092436", "title": "Centrale nucleare di Kozloduj", "text": "La centrale nucleare di Kozloduj (in bulgaro \u0410\u0415\u0426 \u041a\u043e\u0437\u043b\u043e\u0434\u0443\u0439) \u00e8 una centrale nucleare bulgara situata presso la citt\u00e0 di Kozloduj nella regione di Vraca. L'impianto \u00e8 in funzione ed \u00e8 composto da 6 reattori, 2 reattori VVER1000 attivi da 1.906 MW e 4 reattori VVER440 spenti per 1.632 MW.\nEspansione dell'impianto.\n\u00c8 prevista l'espansione dell'impianto con l'aggiunta di un settimo ed un eventuale ottavo reattore. Da consultazioni iniziali, la tecnologia scelta era quella americana con il reattore AP1000, successivamente, a causa dell'abbandono del progetto di Belene, si \u00e8 deciso di completare il reattore 7 utilizzando il VVER1000 che doveva essere utilizzato per l'altro impianto."}
{"id": "3092439", "revid": "474175", "url": "https://it.wikipedia.org/wiki?curid=3092439", "title": "Bagno (Reggio Emilia)", "text": "Bagno o Villa Bagno (\"B\u0101in\" in dialetto reggiano; \"Balnei\" in latino) \u00e8 una frazione (o villa) del comune di Reggio Emilia situata 11\u00a0km ad est della citt\u00e0, a ridosso del comune di Rubiera con il quale costituisce un'unica agglomerazione urbana. La villa \u00e8 situata sulla strada statale 9 \"Via Emilia\", nel tratto fra Reggio Emilia e Modena, ed \u00e8 conosciuta in loco per l'alta torre campanaria e per la sua particolare chiesa a forma esagonale, antica pieve alle dirette dipendenze del vescovo.\nNella frazione, a vocazione prevalentemente agricola, sono presenti alcune attivit\u00e0 commerciali e industriali, tutte collocate sulla via Emilia, fra cui un grosso stabilimento che produce macchine pulitrici.\nGeografia fisica.\nLa frazione non \u00e8 caratterizzata da un unico centro abitato bens\u00ec da diversi nuclei urbani sparsi sul territorio - specie a margine della via Emilia - e da case sparse. Fra questi sono da segnalare l'agglomerato collocato presso la chiesa parrocchiale e le aree residenziali al confine con il comune di Rubiera, in localit\u00e0 Ospedaletto, e la frazione di Marmirolo, in localit\u00e0 Tarabuso. Borghi storici di valenza minore sono situati nelle localit\u00e0 Palazzina e Zimella, a sud della chiesa.\nLa frazione \u00e8 caratterizzata dal 93% di territorio agricolo e solo da un 7% di aree urbane; tuttavia l'82% degli abitanti risiede nei quartieri residenziali. Tali dati sono comunque migliorativi rispetto al dato medio comunale .\nStoria.\nIl nome \"Bagno\" \u00e8 probabilmente un \"idronimo\", legato alla morfologia acquitrinosa che un tempo caratterizzava il territorio a cavallo della via Emilia fra Reggio e Modena. Bonificata in prima istanza dai romani - ancora evidenti sono i segni della centuriazione individuati dalla viabilit\u00e0 locale e i numerosi reperti rinvenuti in loco - la frazione era luogo di sosta e di ristoro per i pellegrini in viaggio verso Roma.\nNel 980 nella zona era gi\u00e0 in funzione la prima pieve cristiana (\"Plebis Banium\"), dalla quale dipendevano diverse filiali, le chiese dei centri minori del circondario (Marmirolo, Arceto, Cacciola, San Donnino di Liguria, Corticella, San Michele di Rioltorto).Il monastero di San Prospero, a Reggio, conserv\u00f2 diversi beni presenti sul territorio di Bagno sino all'inizio del XV secolo, quando furono ceduti ai Boiardi di Rubiera. Verso la met\u00e0 dell'anno 1000 la \"corte\" di Bagno fu sottratta ai Canossa dal vescovo di Reggio, che poi fu successivamente ceduto ai Muti di Gazzata e, nel 1331, ai Gonzaga. Dopo un breve dominio dei Fogliani e un saccheggio operato dai Boiardi nel 1361 il vescovo affid\u00f2 Bagno a Feltrino Gonzaga. Da allora segu\u00ec le sorti del comune di Rubiera.\nAlla fine del Settecento Bagno fu unito a Reggio, per poi diventare comune autonomo nel 1801 con Cacciola e parti di Masone e Marmirolo, cui, successivamente furono aggiunti i centri abitati delle medesime localit\u00e0 e la villa di Roncadella. \nDal 1815, anno della Restaurazione, entr\u00f2 a far parte del comune di Reggio.\nSociet\u00e0.\nEvoluzione demografica.\nNel libro dei fuochi di Reggio del 1315 il \"comune\" di Bagno comprendeva 48 capifamiglia (41 mezzadri e 7 cittadini), divenuti poi 777 nel 1676 e 588 alla fine del XVIII secolo.\nDalla seconda met\u00e0 del Novecento la frazione ha subito un periodo di stagnazione demografica dovuto al lento abbandono delle attivit\u00e0 agricole da parte di molte famiglie che si trasferirono nei centri maggiori. Dopo il 1990 la popolazione della villa ha ripreso a crescere vistosamente parallelamente alla forte crescita urbanistica che ha interessato tutte le frazioni di Reggio. La popolazione \u00e8 cos\u00ec passata dai 1.729 abitanti del 1962, ai 1.562 del 1983 sino ai 2.840 del 2010.\nMonumenti e luoghi d'interesse.\nLuoghi di culto.\nLa chiesa parrocchiale di Bagno \u00e8 dedicata alla Nativit\u00e0 di San Giovanni Battista. Aveva qui un podere il monastero di San Prospero di Reggio. La prima cappella edificata a Bagno ricevette la sua consacrazione verso l'anno 1160. L'attuale chiesa fu fondata nel 1717 dall'arciprete Don Francesco Montanari, che la progett\u00f2 e la fece edificare a sue spese. Fu poi consacrata solennemente il 24 giugno 1738 sotto il nome della Nativit\u00e0 di San Giovanni Battista. Presso la chiesa sorge il maestoso campanile, eretto dallo stesso Don Montanari e terminato dall'Arciprete Cagnoli che vi colloc\u00f2 un concerto di cinque grosse campane. La vista interna della chiesa sorprende per l'unica navata a forma esagonale, con colonne di stile ionico. I quattro altari laterali sono tutti dedicati alla Madonna (Madonna del Carmine, della Ghiara, Concezione e Addolorata). Notevole \u00e8 la tela di Palma il Giovane, raffigurante San Giovanni, posto nell'ancona dell'altare maggiore. Residenza estiva del vescovo di Reggio, la parrocchia di Bagno fu, sino alla seconda met\u00e0 del Novecento, una delle parrocchie pi\u00f9 ricche della Diocesi di Reggio Emilia-Guastalla. Ne era testimonianza l'alto numero dei possedimenti e dei benefici parrocchiali affidati ad essa. Nel territorio della villa, oltre la chiesa parrocchiale, sono presenti altri luoghi di culto, per lo pi\u00f9 oratori privati e piccole maest\u00e0: \nSino al 1967 Bagno era sede di vicariato, poi accorpato al vicariato di Rubiera e, dagli anni 2000 al vicariato di Rubiera-Scandiano. La parrocchia di Bagno, oltre alle sale giochi e ai campi sportivi, \u00e8 dotata di una scuola dell'infanzia, un tempo gestita dalle Figlie di Maria Missionarie, ordine religioso oggi non pi\u00f9 presente in parrocchia. Ancora oggi la parrocchia detiene il titolo di arcipretura."}
{"id": "3092442", "revid": "104458", "url": "https://it.wikipedia.org/wiki?curid=3092442", "title": "Whistler Mountain", "text": ""}
{"id": "3092445", "revid": "767487", "url": "https://it.wikipedia.org/wiki?curid=3092445", "title": "Chato", "text": "Chato (\"Chato's Land\") \u00e8 un film del 1972 diretto da Michael Winner, con Charles Bronson, Jack Palance e James Whitmore.\nSeconda collaborazione (dopo \"Io sono la legge\" dell'anno precedente) tra il regista Winner e Wilson, autore della sceneggiatura: i due collaboreranno per altri tre film (tra cui \"Scorpio\", nel '73, con Alain Delon e Burt Lancaster), formando un binomio collaudato e caratteristico dei film d'azione statunitensi degli anni settanta.\nTrama.\nUno sceriffo entra in un saloon e nota che al bancone c'\u00e8 Chato, mezzosangue di etnia apache. Lo sceriffo inizia a fare lo sbruffone insultando Chato, ordinandogli di andarsene, ma l'apache (che non \u00e8 in cerca di guai) non si muove dal bancone, tanto che lo sceriffo lo provoca ulteriormente con parole pesanti e, quando l'indiano gli risponde, estrae la pistola costringendo Chato a far fuoco per primo e a ucciderlo.\nUno dei testimoni decide di chiamare il capitano Quincey Whitmore, un ex soldato che ha combattuto durante la guerra civile tra gli Stati Uniti del nord e del sud. Whitmore, che ancora indossa l'uniforme dei tempi della guerra con tanto di spada, in breve sparge la voce che lo sceriffo \u00e8 stato ucciso da un pellerossa e che intende dare la caccia a Chato per poi impiccarlo. Whitmore passa per varie case della zona, nel tentativo di reclutare altri uomini, ma uno di questi gli risponde che non intende far parte dell'iniziativa, anche perch\u00e9 considerava lo sceriffo un individuo arrogante, spregevole ed attaccabrighe che ha avuto ci\u00f2 che si meritava.\nWhitmore e i suoi uomini riescono a individuare il percorso coperto da Chato tra le colline, ma il meticcio \u00e8 consapevole che le sue tracce sono seguite, perch\u00e9 vuole portarseli dietro e non perderli di vista. Dopo aver trascinato i suoi inseguitori in un terreno remoto, insidioso e arido, riesce un po' alla volta a rendere loro la vita sempre pi\u00f9 difficile. Sopra una scarpata sdrucciolevole cade un cavallo, causando l'infortunio di chi ci stava sopra. \u00c8 il primo brutto segnale per una spedizione che \u00e8 partita male e priva di tutto: mezzi di soccorso, attrezzature, recipienti di acqua, fieno, e cavalli di ricambio. L'uomo caduto da cavallo, aiutato da un compagno, si appresta a tornare indietro, con buona pace di tutti. Saranno gli unici, di un gruppo di tredici inseguitori, a non perdere la vita per una causa ingiusta e affrontata con leggerezza.\nChato attende la notte per introdursi nell'accampamento dei suoi inseguitori, dove riesce con un pugnale a forare le loro sacche di acqua.\nWhitmore e i suoi non demordono e continuano ad inseguirlo, scoprendo altre tracce da lui lasciate sulle montagne, come un cane cucinato, e seguendo con precisione la strada percorsa dall'indiano. Ma Chato, sempre all'erta, avvantaggiato dal fatto che riesce sempre a non farsi vedere, mentre gli altri non possono stare nascosti, tende un'imboscata ai suoi persecutori, ferendo mortalmente alcuni cavalli e facendo fuggire la maggior parte degli altri.\nRaggiunta la sua casa fra i monti, Chato trova ad attenderlo la moglie. Nel frattempo Whitmore ha intuito che l'apache deve avere un rifugio sulle montagne, per il semplice motivo che non ha tentato di attraversare il confine col Messico e che quand'era in citt\u00e0 aveva acquistato delle provviste. Il giorno seguente il capitano ed i suoi uomini trovano il rifugio di Chato e, in sua assenza, i pi\u00f9 facinorosi si accaniscono sulla moglie, che viene violentata e infine legata, nella certezza che l'imprendibile indiano dovr\u00e0 venire a liberarla.\nAiutato da un amico (o cugino) Chato si trova costretto a soccorrere la moglie. L'operazione, condotta di sorpresa e di notte, riesce, ma l'amico perde la vita e viene arso brutalmente.\nChato, a seguito delle violenze contro la moglie, l'amico e la sua stessa casa, decide di cambiare intenzioni, tattiche e obiettivi. Se all'inizio intendeva solo farli demordere costringendoli a tornare indietro, d'ora in poi comincia ad uccidere i suoi inseguitori, uno per uno. In alcuni casi si limita a ferirli, essendo ci\u00f2 pi\u00f9 conveniente per immobilizzare il gruppo dei superstiti e seminare la discordia tra essi. Infatti cominciano, come era prevedibile, ad uccidersi tra loro.\nGli ultimi rimasti cercano di tornare indietro, ma non chiedono piet\u00e0 n\u00e9 soccorso. L'indiano contro l'ultimo rimasto lo segue scappare ormai febbricitante e moribondo ( il penultimo uomo viene ucciso mentre accendeva un fuoco e il suo cadavere finisce con la testa nello stesso), e poi si sente uno sparo.\nCommento.\nLa trama ricalca fedelmente il capolavoro di Melville e verosimilmente anticipa Rambo. Al posto della balena c'\u00e8 un meticcio e invece del mare c'\u00e8 il deserto. Ovviamente ci sono delle differenze. I marinai del Pequod erano disciplinati, mentre molti di questi \"giustizieri\" sono poco pi\u00f9 che dei banditi, tra i quali non mancano quelli che si avvedono dell'errore che hanno commesso unendosi ad un collettivo assetato di violenza, ma non di giustizia e di chiarezza.\nTra le persone, quando stanno insieme, emerge sempre il peggio e gli altri, per debolezza, pudore e timore, lasciano fare, anche se non condividono i comportamenti peggiori. In ogni situazione le persone quando stanno insieme perdono delle qualit\u00e0 individuali. Tatticamente il collettivo \u00e8 sempre svantaggiato di fronte al singolo determinato, che pu\u00f2 stare nascosto e agire di sorpresa. Il gruppo sta sempre allo scoperto e deve fare i conti con la discordia. Il singolo non deve rendere conto a compagni e alleati e non c'\u00e8 pericolo che qualcuno che \u00e8 con lui commetta un errore, o possa tradirlo. Il singolo \u00e8 avvantaggiato dal fattore campo e dall'adattamento alle difficolt\u00e0 dell'ambiente. Questi americani che danno la caccia ad uno solo, non considerato americano, vengono proposti in un momento storico in cui l'America \u00e8 tormentata dalla guerra del Vietnam, contro un nemico certamente meno forte, ma avvantaggiato dal fattore campo, dalla risolutezza e dall'abitudine alla lotta. Questi uomini sfidando Chato hanno sfidato e sottovalutato il deserto. Il deserto sembra essersi alleato con chi gli porta rispetto e non gli fa violenza, e il capitano che guida la spedizione lo aveva capito, ma quegli altri non portano la divisa e non gli obbediscono. Il capitano (interpretato da Jack Palance), avendo perso una guerra, vuole rifarsi con un poveretto che ha ucciso uno sceriffo, sia pure per legittima difesa. Una giacca da capitano sudista sconfitto peraltro non pu\u00f2 sostituire un vero uomo della legge, che dovrebbe offrire ad un imputato la possibilit\u00e0 di ottenere un giusto processo.\n\u00c8 questa certamente la pi\u00f9 rappresentativa performance di Charles Bronson. Anche se il film non ha ricevuto alcun premio di rilievo, pu\u00f2 essere annoverato tra i pi\u00f9 grandi capolavori. Questi uomini senza legge, che non agiscono in nome della legge, ma per puro razzismo e violenza, cadono uno alla volta, come i dieci piccoli indiani, soprattutto guidati dai propri rimorsi.\nLa sceneggiatura ci offre momenti di grande acutezza. Il ragazzo messicano, colpito a morte, pur avendo obbedito alle direttive del gruppo, si trova abbandonato a coyotes e avvoltoi. Nessuno si preoccupa di dargli una sepoltura o di onorarne la morte con una cerimonia religiosa, neppure il suo padrone, che in ogni circostanza legge la Bibbia che porta con s\u00e9."}
{"id": "3092447", "revid": "81195", "url": "https://it.wikipedia.org/wiki?curid=3092447", "title": "Bandiera del Sud Africa", "text": ""}
{"id": "3092448", "revid": "181541", "url": "https://it.wikipedia.org/wiki?curid=3092448", "title": "Centrale nucleare di Zorita", "text": ""}
{"id": "3092449", "revid": "181541", "url": "https://it.wikipedia.org/wiki?curid=3092449", "title": "Centrale nucleare di Volgodonsk", "text": ""}
{"id": "3092455", "revid": "332944", "url": "https://it.wikipedia.org/wiki?curid=3092455", "title": "P\u00f6rtschach", "text": ""}
{"id": "3092457", "revid": "48344", "url": "https://it.wikipedia.org/wiki?curid=3092457", "title": "Repubblica di Cina (Taiwan)", "text": ""}
{"id": "3092460", "revid": "110157", "url": "https://it.wikipedia.org/wiki?curid=3092460", "title": "Vegaviana", "text": "Vegaviana \u00e8 un comune spagnolo di 863 abitanti situato nella comunit\u00e0 autonoma dell'Estremadura. Si costitu\u00ec il 25 giugno 2009 staccandosi dal comune di Moraleja."}
{"id": "3092463", "revid": "729019", "url": "https://it.wikipedia.org/wiki?curid=3092463", "title": "Strada europea E117", "text": "La strada europea E117 \u00e8 una strada di classe A, con andamento Nord-Sud.\nIn particolare la E117 collega la citt\u00e0 russa di Mineral'nye Vody con la localit\u00e0 armena di Meghri (vicino al confine iraniano), con un percorso lungo 1050km attraverso Russia, Georgia ed Armenia.\nPercorso.\nLa strada tocca sia la capitale georgiana Tbilisi sia quella armena Erevan. Di seguito sono riportate le specifiche numerazioni nazionali della E117 e le localit\u00e0 principali toccate.\nRussia.\nFino a Beslan, la strada condivide il tracciato della E50.\nGeorgia.\nIn territorio georgiano, la strada segue il tracciato storico della strada militare georgiana."}
{"id": "3092464", "revid": "44939", "url": "https://it.wikipedia.org/wiki?curid=3092464", "title": "Mineralnye Vody", "text": ""}
{"id": "3092465", "revid": "44939", "url": "https://it.wikipedia.org/wiki?curid=3092465", "title": "E117", "text": ""}
{"id": "3092467", "revid": "110157", "url": "https://it.wikipedia.org/wiki?curid=3092467", "title": "Alag\u00f3n del R\u00edo", "text": "Alag\u00f3n del R\u00edo \u00e8 un comune spagnolo di 871 abitanti situato nella comunit\u00e0 autonoma dell'Estremadura. Il comune \u00e8 stato creato il 3 luglio 2009 staccandosi da Galisteo."}
{"id": "3092469", "revid": "48344", "url": "https://it.wikipedia.org/wiki?curid=3092469", "title": "Storia della Bulgaria comunista", "text": ""}
{"id": "3092477", "revid": "48344", "url": "https://it.wikipedia.org/wiki?curid=3092477", "title": "Tizio (mitologia)", "text": ""}
{"id": "3092481", "revid": "599013", "url": "https://it.wikipedia.org/wiki?curid=3092481", "title": "Mastazzoli", "text": "I mastazzoli detti in dialetto \"mastazzola\", sono dei tipici dolci siciliani, pi\u00f9 precisamente della zona etnea e della provincia di Catania\nStoria.\nDolce consumato gi\u00e0 all'epoca del Regno delle Due Sicilie Veniva servito in occasione di feste, da quella del Santo Patrono arrivando al matrimonio, ma anche . Veniva consumato anche come rito propiziatorio del raccolto annuale. Si tramandano le sue propriet\u00e0 salutari..\nPreparazione.\nViene tritata la polpa dei ficodindia dell'Etna, il tutto amalgamato e poi fatto bollire fino ad ottenere un impasto caramellato, il preparato viene fatto essiccare al sole per alcuni giorni. Si serve con noci tritate e zucchero a velo vanigliato da versare sopra.\nVarianti.\nEsistono numerose varianti, alcune di esse sono presenti nella regione salentina e prendono il nome di mustazzoli e nella regione campana con il nome di mustaccioli."}
{"id": "3092485", "revid": "287204", "url": "https://it.wikipedia.org/wiki?curid=3092485", "title": "Max Gazz\u00e9", "text": ""}
{"id": "3092500", "revid": "33689", "url": "https://it.wikipedia.org/wiki?curid=3092500", "title": "Tor (forma geomorfologica)", "text": ""}
{"id": "3092506", "revid": "670104", "url": "https://it.wikipedia.org/wiki?curid=3092506", "title": "Florian Runer", "text": "Carriera.\nClub.\nIn Italia, trov\u00f2 sistemazione all'HC Valpellice. Nella prima stagione, in Serie A2 2008-2009 collezion\u00f2 42 presenze.\nNella successiva stagione 2009-10, sempre con l'HC Valpellice gioc\u00f2 in Serie A, dove contribu\u00ec con 40 presenze alla qualificazione alla fase successiva dei playoff, in cui disput\u00f2 altre 5 partite.\nRimasto inattivo per una stagione nel novembre del 2014 Runer fu ingaggiato dai WSV Vipiteno Broncos.\nNazionale.\nNel 2005 disput\u00f2 e vinse con la Nazionale Under-18 il mondiale di categoria di Seconda Divisione, che si tenne a Merano. In questa manifestazione realizz\u00f2 anche un goal. L'anno successivo gioc\u00f2 sempre con la Nazionale Under-18 il mondiale di categoria di Prima Divisione.\nNel 2008 disput\u00f2 con la Nazionale Under-20 il mondiale di categoria di Prima Divisione. In questa manifestazione riusc\u00ec a realizzare anche una rete."}
{"id": "3092509", "revid": "120504471", "url": "https://it.wikipedia.org/wiki?curid=3092509", "title": "Cavallo del Sarcidano", "text": "Il cavallo del Sarcidano o cavallo sarcidanese \u00e8 una razza equina della Sardegna. Il cavallo del Sarcidano secondo studi genetici \u00e8 estraneo alle altre razze equine italiane e avrebbe un'et\u00e0 genetica di 20.000 anni. \u00c8 una delle due razze pi\u00f9 antiche della Sardegna insieme al Cavallino della Giara. Esso viene allevato presso il centro di allevamento Foresta Burgos dell'istituto incremento ippico della Sardegna e sull'altopiano del Sarcidano."}
{"id": "3092511", "revid": "115533", "url": "https://it.wikipedia.org/wiki?curid=3092511", "title": "TERUEL-2", "text": ""}
{"id": "3092514", "revid": "767487", "url": "https://it.wikipedia.org/wiki?curid=3092514", "title": "Ladislao Findysz", "text": "Biografia.\nNato nel 1907 a Kro\u015bcienko Ni\u017cne presso Krosno (Polonia), a 20 anni entr\u00f2 nel Seminario Maggiore di Przemy\u015bl e il 19 giugno 1932 fu ordinato sacerdote. Intraprende la funzione di vicario nelle parrocchie di Borys\u0142aw, Drohobycz, Strzy\u017c\u00f3w e Jas\u0142o. Nel 1941 riceve la nomina di administratore della parrocchia dei SS. Apostoli Pietro e Paolo a Nowy \u017bmigr\u00f3d. Dopo un anno, il 13 agosto 1942, viene nominato parroco della suddetta parrocchia.\nNel 1944, come tutti gli abitanti, viene espulso dai tedeschi. Dopo la guerra il suo servizio si svolge in tempi duri sotto il governo comunista.\nDa parte dell'autorit\u00e0 ecclesiastica \u00e8 ritenuto un parroco zelante: riceve le onorificence dell'Expositorio Canonicali (1946), del Rocchetto e della Manteletta (1957), anno in cui viene nominato vicedecano e, nel 1962), decano del Decanato di Nowy \u017bmigr\u00f3d.\nNel 1963 inizia l'attivit\u00e0 pastorale di \u201dopere conciliari di bont\u00e0\u201d (il sostegno spirituale del Concilio Vaticano II), spedisce lettere-apelli ai parrocchiani in situazione religiosa e morale irregolare esortandoli e incoraggiandoli a rimettere in ordine la loro vita cristiana. Le autorit\u00e0 comuniste reagiscono a questa azione con grande severit\u00e0 e lo accusano di costringere i fedeli a pratiche e riti religiosi. Il 25 novembre 1963, interrogato della Procuratura di Voivodato a Rzesz\u00f3w, viene arrestato e condotto nel carcere del Castello di Rzesz\u00f3w. Nel Castello viene sottoposto a maltrattamenti e umiliazioni fisiche, psichiche e spirituali e, il 25 gennaio 1964, viene trasferito nel carcere in Via Montelupich a Cracovia. Il 1\u00ba marzo 1964 Findysz ritorna a Nowy \u017bmigr\u00f3d. La mattina del 21 agosto 1964 muore nella canonica di Nowy \u017bmigr\u00f3d.\nCulto.\nLa lettera apostolica del Papa Benedetto XVI che lo ha scritto all'albo dei Beati \u00e8 stata solennemente pubblicata il 19 giugno 2005 a Varsavia. Questa \u00e8 la prima causa di beatificatione, gi\u00e0 conclusa, impostata sul martirio di un Servo di Dio che \u00e8 stato vittima del regime comunista in Polonia."}
{"id": "3092523", "revid": "1305772", "url": "https://it.wikipedia.org/wiki?curid=3092523", "title": "Trasferimento", "text": "Trasporti.\nTrasporto \u2013 di persone e/o merci"}
{"id": "3092525", "revid": "463126", "url": "https://it.wikipedia.org/wiki?curid=3092525", "title": "Isomeria conformazionale", "text": ""}
{"id": "3092530", "revid": "92723", "url": "https://it.wikipedia.org/wiki?curid=3092530", "title": "Kontusz", "text": "Il kontusz (cos\u00ec in polacco, ) era un soprabito maschile portato dai membri della Szlachta della Confederazione polacco-lituana. Derivato da un capo d'abbigliamento dei Turchi, si diffuse nelle terre della Confederazione attraverso l'Ungheria. Veniva solitamente portato sopra il zupan ed ebbe grande successo tra i cosacchi. Consisteva in una roba lunga fin sotto le ginocchia, con bottoni decorati, chiuso in vita da una larga cintura chiamata \"pas kontuszowy\". Le maniche, lunghe e larghe, venivano aperte con la calura."}
{"id": "3092531", "revid": "848247", "url": "https://it.wikipedia.org/wiki?curid=3092531", "title": "Jim Steinman", "text": "Compositore e paroliere meticoloso (impiegava anche diversi anni prima di pubblicare un disco), uomo solitario e profondo amante del buio (componeva solo nelle ore notturne), chiamato anche \"Il Richard Wagner del rock\" per via delle sue composizioni epiche e a volte pompose, ottenne il suo successo maggiore nel 1977 con l'album \"Bat Out of Hell\" (cantato da Meat Loaf), del quale scrisse tutte le canzoni suonandovi anche le tastiere; album tra i 10 pi\u00f9 venduti nella storia della musica, ed unico LP tra quei 10 ad essere stato composto da un solo artista.\nProdusse album di famosi artisti come Bonnie Tyler, Barbra Streisand e compose brani come \"Total Eclipse of the Heart\" e \"Holding Out for a Hero\" (Bonnie Tyler), \"Making Love Out of Nothing at All\" (Air Supply), \"It's All Coming Back to Me Now\" (C\u00e9line Dion), \"No Matter What\" (Boyzone) e numerosi musical.\nBiografia.\nInizi.\nSteinman visse durante l'infanzia nella zona di New York. Inizi\u00f2 la carriera musicale nel 1969 durante la frequentazione al Amherst College come compositore del musical \"The Dream Engine\"(nel quale si pu\u00f2 ritrovare nell'ouverture un primissimo abbozzo della hit \"Total Eclipse of The Heart\" cantata in quest'occasione dallo stesso Steinman), dove ebbe una breve partecipazione il non ancora famoso Richard Gere.\nNel 1972 compose (in collaborazione con Barry Keating per le liriche) \"Rhinegold\", ispirato all'opera di Richard Wagner \"L'Oro del Reno\".\nNel 1973 un suo nuovo musical scritto assieme a Michael Weller \"More Than You Deserve\", storia ambientata in Vietnam, fu rappresentato a New York per 2 mesi; qui egli scrittur\u00f2 Meat Loaf.\nSempre nel 1973 venne inciso per la prima volta un pezzo di Steinman su disco, \"Happy Ending\", cantata da Yvonne Elliman (che reciter\u00e0 la parte di Maria Maddalena sia nell'album che nella versione cinematografica del musical \"Jesus Christ Superstar\"), tratta dal disco \"Food of love\".\nNel 1975 realizz\u00f2 \"The Kid Champion\" nel quale appariva un Christopher Walken ancora sconosciuto.\nNel 1976 compose \"The Confidence Man\" (tratto dal racconto \"L'uomo di fiducia\" di Herman Melville), aiutato nelle liriche da Ray Errol Fox. Nel 2003 verr\u00e0 pubblicato un album contenente i momenti salienti del musical, interamente ri-cantati e ri-arrangiati per l'occasione.\nIncontro con Meat Loaf.\nNel 1976, mentre componeva brani per il suo nuovo musical \"Neverland\" (futuristica versione di Peter Pan), incontr\u00f2 di nuovo Meat Loaf che ascoltate le canzoni fatte fino a quel momento le giudic\u00f2 eccezionali.\nJim decise di svilupparle con l'obiettivo di farne un album. Non trovando etichette major disposte a finanziare la registrazione, i due si rivolsero alla Cleveland International Records che pubblic\u00f2 il disco (\"Bat Out of Hell\") nel 1977. Prodotto dal chitarrista Todd Rundgren (sua la famosa parte \"motorcycle guitar\" nella title-track) il disco ottenne subito successo in Australia e nel Regno Unito, pi\u00f9 tardi negli Stati Uniti.\nNel 1979, compose la sigla della trasmissione TV \"Delta House\" (\"Delta House Theme\" risulta essere un abbozzo della futura \"Dead Ringer For Love\", cantata da Meat Loaf &amp; Cher nell'album \"Dead Ringer\").\nNel 1980 compose la colonna sonora del film \"A Small Circle of Friends\" (con orchestrazioni dirette dal maestro Steve Margoshes, suo fidato collaboratore), nella quale si possono ritrovare le primissime versioni strumentali di alcuni pezzi di futuro successo, tra cui \"Making love (Out of nothing at all)\", \"Total eclipse of the heart\", \"Milady\" (conosciuta anche come \"Fuhr Sarah\" in \"Tanz der vampire\"), \"Loving you is a dirty job (But somebody's gotta do it)\".\nNel 1981 pubblic\u00f2 il suo primo album solista (aiutato nelle parti vocali dal corista Rory Dodd) \"Bad for Good\", che in origine, oltre ad aver dovuto essere il seguito diretto di \"Bat Out of Hell\" (anche la copertina \u00e8 stata realizzata dallo stesso autore, Richard Corben), doveva intitolarsi \"Renegade Angel\" ed esser cantato da Meat Loaf.\nCi sono differenti versioni sul motivo per il quale Meat Loaf non incise quel disco, ma la pi\u00f9 accreditata sembra essere che la sua voce aveva subito gravi danni a causa del lungo ed estenuante tour per promuovere \"Bat Out of Hell\".\nJim Steinman dal canto suo, costretto dalle clausole del contratto che aveva firmato, si ritrov\u00f2 costretto a pubblicare l'LP senza poter aspettare una piena ripresa del cantante.\nNello stesso anno compose tutte le canzoni per il secondo album di Meat Loaf, \"Dead Ringer\"'. Il cantante era reduce da un'operazione alle corde vocali.\nCollaborazione con Bonnie Tyler.\nNel 1983 produsse il disco di Bonnie Tyler \"Faster than the Speed of Night\" di cui scrisse 2 brani: l'adrenalinica \"Total Eclipse of the Heart\" che raggiunse il primo posto nella Hot 100 di Billboard, nello stesso momento al numero 2 c'era un altro suo brano \"Making Love Out of Nothing at All\" cantato dagli Air Supply.\nScrisse in seguito altri brani per Barry Manilow (\"Read 'em and Weep\"), Barbra Streisand (\"Left in the Dark\"), e produsse dischi per Ian Hunter, Billy Squier.\nDue suoi brani pubblicati a nome Jim Steinman's Fire Inc. fecero parte della colonna sonora del film del 1984 \"Strade di Fuoco\", di Walter Hill: \"Nowhere Fast\" all'inizio del film e \"Tonight Is What It Means to Be Young\", sui titoli di coda.\nUna diversa versione di \"Nowhere Fast\", ma con lo stesso ritornello, apparve sul disco di Meat Loaf \"Bad Attitude\" nello stesso anno, anche se non fu prodotta da Steinman.\nDella stessa canzone esiste anche un demo inciso dal super-gruppo \"The Dream Engine\".\nIl brano \"Tonight Is What It Means to Be Young\", in una nuova versione in tedesco, fu inserito nel 1998 nel musical \"Tanz der Vampire\" come chiusura dell'opera.\nUn altro suo successo del 1984 fu \"Holding Out for a Hero\" tratto dall'album \"Secret Dreams and Forbidden Fire\" di Bonnie Tyler, per la quale compose altri tre pezzi e ne diresse la produzione. \nIl brano fu inserito nella colonna sonora del film \"Footloose\".\nScrisse poi un brano strumentale dedicato ad Hulk Hogan per una compilation sul mondo del Wrestling. Il pezzo fu poi cantato da Bonnie Tyler per l'album \"Secret Dreams and Forbidden Fire\".\nNel 1987 collabor\u00f2 con i The Sisters of Mercy per il brano \"This Corrosion\" a cui seguirono altre collaborazioni (\"Dominion/Mother Russia\" e \"More\").\nProgetto Pandora's Box.\nNel 1989 decise di creare un proprio gruppo: le Pandora's Box. Era composto da Steiman con 4 vocaliste (Ellen Foley, Elaine Caswell, Gina Taylor e Deliria Wilde).\nL'unico album pubblicato, \"Original Sin\", fu un'irriverente opera rock che aveva come tema conduttore il sesso. Da molti considerato il capolavoro compositivo di Steinman, sebbene costato parecchie migliaia di dollari (Steinman pag\u00f2 di propria tasca la maggior parte del budget per produrre il disco), non riscosse molto successo, e il gruppo fu sciolto. Alcuni brani furono riutilizzati per l'album \"\" di Meat Loaf, che raccoglieva inoltre alcuni brani estratti dal precedente disco solista di Steinman \"Bad for Good\".\nSempre nello stesso anno compose e produsse il brano \"Rude Awakening\" per Bill Medley.\nRiappacificazione con Meat Loaf.\nSempre nel 1989, dopo anni di dispute legali, si accord\u00f2 con Meat Loaf per la realizzazione del seguito di \"Bat Out of Hell\" che usc\u00ec nel 1993 intitolato \"\".\n\"I'd Do Anything for Love (But I Won't Do That)\" fu il primo singolo estratto e divenne un successo mondiale.\nNel 1996 riscosse nuovo successo con il brano \"It's All Coming Back to Me Now\" estratto dall'album \"Falling into You\" di C\u00e8line Dion realizzata in origine dai Pandora's box.\nNel 1997 un suo brano fu inserito nel film di animazione Anastasia, bench\u00e9 accreditato solo come sua produzione e non come sua composizione.\nNel 1998 scrisse i testi per il musical di Andrew Lloyd Webber \"Whistle Down the Wind\"; un brano tratto dal musical (\"No Matter What\") divenne una hit dei Boyzone.\nMusical Tanz der Vampire.\nScrisse il musical \"Tanz der Vampire\" ispirato al film di Roman Pola\u0144ski \"Per favore, non mordermi sul collo!\" e diretto dallo stesso Polanski, con la prima rappresentazione a Vienna.\nIl musical ebbe un successo enorme, e in quell'anno fu il pi\u00f9 visto in Europa. Si decise in seguito, attorno al 2002, di presentarlo anche oltreoceano. Il cast venne stravolto e venne scelto Michael Crawford (gi\u00e0 nella parte del fantasma nel musical di Andrew Lloyd Webber \"The Phantom of the Opera\") nel ruolo del conte Crolock, al posto del defunto Steve Barton.\nTuttavia fu proprio Steve Barton a registrare i demo in lingua inglese del musical. In occasione della presentazione a Broadway, furono riscritte alcune parti in chiave comica, ma Steinman non accett\u00f2 questo rimaneggiamento e venne allontanato dalla produzione.\nLa comicit\u00e0 spesso fuori luogo, unita al cantato inspiegabilmente ridicolo di Michael Crawford e alla lontananza dello stesso Steinman furono le cause principali del flop clamoroso, con perdite stimate di 12 milioni di dollari.\nTra il 1999 e il 2003 si impegn\u00f2 nella composizione di quello che avrebbe dovuto essere un musical rock gotico basato sul personaggio di Batman e diretto da Tim Burton, ma il progetto non fu realizzato. Con la partecipazione, tra gli altri, di Rob Evan e Karine Hannah (con la quale aveva gi\u00e0 lavorato su alcuni demo per un album che per\u00f2 non fu mai pubblicato), Steinman registr\u00f2 alcuni pezzi autoprodotti (contribuendo in alcuni casi anche alle parti vocali), che dovevano fungere da presentazione all'opera, ma poich\u00e9 il progetto non ebbe mai uno sbocco decise di metterli gratuitamente a disposizione dei suoi fans, sul suo sito ufficiale.\nNel 2002 compose 7 canzoni per il musical sulla vita di Greta Garbo, \"Garbo - The musical\".\nNel 2003 fu autore di 4 pezzi per la colonna sonora del telefilm per MTV \"Wuthering Heights\".\nNuova collaborazione con Meat Loaf.\nNel 2006 (dopo altre nuove dispute legali contro il suo amico/nemico Meat Loaf) venne pubblicato il terzo capitolo della saga \"Bat Out of Hell\", ovvero \"\", ma nonostante fosse l'autore di 7 dei 14 pezzi presenti nel disco (tra cui \"It's All Coming back to Me Now\", trasformata per l'occasione in un duetto tra Meat Loaf e Marion Raven), esso si estrani\u00f2 completamente dalle registrazioni e non prese nemmeno parte alla produzione dell'album, che in quell'occasione venne invece affidata a Desmond Child.\nIn quell'anno decise di costituire il super-gruppo The Dream Engine, nei quali figurava Rob Evan (gi\u00e0 con la Trans-Siberian Orchestra), che avrebbe dovuto interpretare solo brani di Jim Steinman, ma dopo qualche data di presentazione e la registrazione di un paio di demo il progetto fu abbandonato senza alcuna spiegazione ufficiale.\nRitiro dalle scene e ritorno.\nNel settembre 2008, data del suo ultimo post sul suo blog personale, cal\u00f2 un alone di mistero su Steinman, destinato a durare per diverso tempo.\nNel febbraio 2017, Steinman's \"Bat Out of Hell The Musical\", basato sull'album \"Bat Out of Hell\", debutt\u00f2 in anteprima al Manchester Opera House a Manchester prima della prima ufficiale al London Coliseum a giugno.\nSteinman \u00e8 morto nel 2021 nell'ospedale di Danbury nel Connecticut all'et\u00e0 di 73 anni a causa di una insufficienza renale."}
{"id": "3092534", "revid": "1748167", "url": "https://it.wikipedia.org/wiki?curid=3092534", "title": "Episodi di Super Hero Squad Show (prima stagione)", "text": "La prima stagione della serie tv Super Hero Squad Show \u00e8 andata in onda negli USA nel 2009. In Italia \u00e8 stata trasmessa su Nickelodeon dal 26 aprile 2010 e su Rai Due dal 13 novembre."}
{"id": "3092537", "revid": "1305772", "url": "https://it.wikipedia.org/wiki?curid=3092537", "title": "Pac-Man (videogioco 1982)", "text": "Pac-Man per Atari 2600 \u00e8 un port del 1982 dell'omonimo videogioco arcade di Namco, prodotto per la sua console da Atari, che ne deteneva i diritti per il commercio sul mercato nord americano. Come nella versione arcade originale, il giocatore controllava il personaggio con un joystick: l'obiettivo del gioco era quello di mangiare tutti i biscotti che erano distribuiti nello schema evitando di farsi catturare dai fantasmi.\nIl gioco fu programmato da Tod Frye, a cui Atari concesse un periodo molto limitato di tempo per completare il progetto. Le differenze tecniche fra la console Atari 2600 e l'hardware dell'arcade originale, in particolar modo la quantit\u00e0 di memoria disponibile, ostacolarono la conversione del gioco ed il risultato finale presentato da Frye fu un titolo che si discostava molto dall'originale.\nAtari, pensando che il gioco avrebbe venduto bene sfruttando il successo della versione arcade, ne produsse 12 milioni di copie. Le vendite inizialmente andarono come previsto, trascinate dalla fama del nome \"Pacman\" e da una pressante battaglia pubblicitaria: Atari ne vendette 7 milioni di copie, risultando il gioco per la 2600 pi\u00f9 venduto di sempre. Ma la scarsa qualit\u00e0 del gioco attir\u00f2 sul titolo pesanti critiche, scoraggiando molte persone dall'acquistarlo e convincendone altre a restituire le copie in proprio possesso, con il risultato che Atari si ritrov\u00f2 con 5 milioni di cartucce invendute.\nL'insuccesso commerciale di Pacman risult\u00f2, insieme a quello di un altro gioco di Atari, \"E.T. the Extra Terrestrial\", uno dei fattori che portarono alla crisi dei videogiochi del 1983, con molte aziende del settore, Atari compresa, che registrarono grosse perdite economiche. Le cartucce invendute di Pac-Man furono sepolte in una discarica del Nuovo Messico insieme a quelle di E.T.\nIl gioco fu seguito dal port dei \"sequel\" di Pac-Man.\nModalit\u00e0 di gioco.\nPac-Man \u00e8 un port dell'arcade originale commercializzato da Namco nel 1980 e come tale la modalit\u00e0 di gioco \u00e8 simile. Il giocatore utilizza un joystick per muovere il famoso personaggio giallo, che inizia ogni livello al centro di un labirinto. L'obiettivo \u00e8 di mangiare tutti i biscotti sparsi per lo schema muovendo Pac-Man sopra di essi, evitando nel contempo di essere catturati da 4 fantasmi. Pac-Man muore ogni volta che entra in contatto con un fantasma, perde una vita e riappare al centro dello schema. Quando il giocatore termina le vite a disposizione il gioco termina. Quattro biscotti sono pi\u00f9 grandi degli altri e rendono temporaneamente Pac-Man invulnerabile ai fantasmi. Durante questo periodo di tempo Pac-Man pu\u00f2 mangiare i fantasmi collezionando punti extra: dopo essere stati divorati, i fantasmi rinascono. Pac-Man guadagna punti extra anche mangiando degli speciali oggetti che appaiono occasionalmente nello schema. Una volta che il giocatore ha mangiato tutti i biscotti presenti in uno schema, il livello \u00e8 completo ed egli accede a quello successivo.\nLe differenze rispetto al gioco originale includono il differente orientamento e la diversa costruzione del labirinto. Gli oggetti collezionabili durante la partita, come i biscotti, le vitamine e le pillole energetiche, differiscono da quelli della controparte arcade sia nel nome che nell'aspetto ma asservono comunque alle stesse funzioni.\nSviluppo.\nAlla fine degli anni settanta Atari acquis\u00ec i diritti per produrre le versioni home degli arcade pubblicati da Namco. Dopo che Pac-Man dimostr\u00f2 di essere un successo negli Stati Uniti, Atari decise di produrre un port del gioco per la sua console Atari 2600. La societ\u00e0 credeva che la conversione sarebbe stata facile perch\u00e9 reputava che il successo dell'arcade fosse dato dal suo gameplay piuttosto che dalla sua gradevole grafica. Lo sviluppo richiese circa 5 mesi: inizi\u00f2 alla fine del 1981 e termin\u00f2 a marzo del 1982. Nello stesso tempo Atari ipotizz\u00f2 che le 10 milioni di console 2600 vendute fossero ancora tutte utilizzate da amanti dei videogiochi. Atari decise perci\u00f2 di produrre 12 milioni di cartucce, credendo che non solo tutti i possessori dell'Atari 2600 avrebbero acquistato Pac-Man ma che la fama del gioco avrebbe spinto all'acquisto della console e del titolo anche 2 milioni di nuovi clienti, prevedendo anche che il fatturato avrebbero raggiunto almeno i 500 milioni di dollari.\nLa programmazione fu affidata a Tod Frye, che complet\u00f2 il gioco in 6 settimane. Il gioco utilizzava una cartuccia con un chip ROM di 4 KB, soluzione scelta perch\u00e9 pi\u00f9 economica rispetto alle cartucce da 8 KB che avevano iniziato ad essere disponibili a quel tempo. Dopo che Atari acquist\u00f2 i diritti per produrre il gioco, Frye inizi\u00f2 a lavorare su una versione prototipo, che Atari voleva lanciare durante le feste natalizie del 1981 per iniziare a capitalizzare utili. Durante lo sviluppo, Frye minacci\u00f2 di lasciare Atari per andare in Activision ma fu convinto a restare ricevendo delle royalty sul gioco: l'allora presidente di Atari, Ray Kassar, accett\u00f2 le richieste di Frye, avendo paura che perdendo il programmatore si sarebbero avuti ritardi nello sviluppo e perdite di profitto. Kassar si accord\u00f2 con Frye per concedere 0,10$ per ogni cartuccia venduta.\nLo sviluppo fu ostacolato dalle differenze tecniche tra l'hardware dell'originale Pac-Man e quello della console Atari 2600: l'arcade aveva 4 volte la ROM della cartuccia per memorizzare i dati del gioco, ed integrava inoltre 2 KB di RAM, usata sia come memoria video che come memoria generica: questa RAM era usata per memorizzare gli sprite e poter alternare gli stessi. La console 2600, invece, aveva solo 128 byte di memoria RAM generica (1/16 di quella dell'arcade) e nessuna memoria dedicata al video.\nA causa della limitata memoria a disposizione, Frye semplific\u00f2 l'aspetto del labirinto adottando dei muri con angoli squadrati al posto di quelli arrotondati dell'arcade, usando anche uno schema meno intricato per i corridoi. Le pillole bianche e tonde del gioco originale furono sostituite nella 2600 da piccoli rettangoli marroni (i \"biscotti\"): questa scelta era motivata dalla necessit\u00e0 di ottimizzare le risorse usando gli stessi sprite usati per creare i muri. Per ottenere l'effetto visivo della scomparsa dei biscotti dopo che Pac-Man li aveva mangiati, veniva ridisegnato sia l'intero labirinto che i biscotti al suo interno, esclusi quelli che erano stati mangiati. Gli sprite erano gestiti in maniera differente, a causa delle differenze hardware che consentiva all'Atari 2600 di avere per ogni singola linea solo 2 oggetti (sprite) ad alta risoluzione, denominati GRP0 e GRP1. Uno usato per Pac-Man e l'altro usabile per un solo fantasma. Pac-Man cos\u00ec come il labirinto ed i biscotti erano disegnati ad ogni frame, mentre per poter avere 4 fantasmi durante l'azione di gioco, era necessario usare il secondo registro dedicato allo sprite, visualizzando 1 fantasma ogni 4 fotogrammi. Il risultato finale faceva apparire i fantasmi lampeggianti.\nSfruttando il concetto di persistenza della visione unito alla lenta dissolvenza fosforescente dei tubi a raggi catodici dei televisori, l'immagine dei fantasmi sembrava apparire sullo schermo pi\u00f9 a lungo del loro effettivo tempo di visualizzazione.\nDopo aver visto il gioco, il responsabile marketing di Atari, Frank Ballouz, inform\u00f2 Kassar che secondo lui il gioco non avrebbe riscosso i favori degli amanti di Pac-Man ma, purtroppo, la sua opinione non fu tenuta in considerazione. Per aiutare le vendite del port, Atari promosse e difese la sua licenza esclusiva di Pac-Man. Atari pubblic\u00f2 annunci sui giornali e promosse il prodotto nei cataloghi descrivendolo come \"leggermente differente dall'originale\". Furono intraprese azioni legali contro i produttori di cloni simili a Pac-Man per le console: ad esempio, Atari cit\u00f2 Philips per il suo gioco \"Munchkin\", disponibile per la console Magnavox Odyssey\u00b2, ottenendo un'ingiunzione preliminare contro la societ\u00e0 per impedirle la vendita delle cartucce del gioco.\nAtari fu assistita da diversi rivenditori al momento del lancio del gioco. J. C. Penney fu il primo rivenditore a lanciare una campagna televisiva nazionale per spingere un titolo software. Proseguendo la lunga collaborazione con la catena di grandi magazzini Sears, Atari produsse anche le cartucce Pac-Man con tale etichetta.\nAccoglienza.\nLe aspettative per il gioco erano alte. \"Richard Simon\", analista di Goldman Sachs, previde la vendita di 9 milioni di unit\u00e0 durante il 1982, che avrebbero portato ad un profitto di 200 milioni di dollari.Pac-Man fu inizialmente un successo commerciale, vendendo 7 milioni di copie e divenendo il titolo pi\u00f9 venduto di sempre per l'Atari 2600. Le vendite iniziarono per\u00f2 a calare e, nell'estate del 1982, le copie invendute erano ancora molte. Molti acquirenti, inoltre, restituivano il gioco chiedendo il rimborso, ed Atari rest\u00f2 con 5 milioni di copie in eccesso oltre a quelle restituite. Nel 2004, le cartucce erano ancora abbastanza comuni tra i collezionisti e gli appassionati (anche se quelle etichettate Sears erano pi\u00f9 rare) e reperibili a basso prezzo.\nLa critica compar\u00f2 negativamente il port alla versione arcade originale, puntando il dito sulle differenze a livello di effetti sonori, grafica e giocabilit\u00e0. Nel 1983 \"Danny Goodman\", che curava le recensioni dei giochi per la sezion \"Video &amp; Arcade Games\" della rivista \"Creative Computing\" comment\u00f2 che il gioco aveva fallito nell'essere una replica dell'arcade. Per contro, ammise che queste critiche erano fuori luogo perch\u00e9 l'hardware non poteva emulare correttamente il gioco arcade. Goodman disse anche che il port era a pieno titolo un gioco di abilit\u00e0 all'interno di un labirinto, e che sarebbe stato un successo se i fan non avessero pensato di giocare ad un titolo molto simile all'originale. Nel 1998 Next Generation Magazine lo defin\u00ec \"la peggior conversione da coin-op di tutti i tempi\", ed attribu\u00ec l'insoddisfazione della gente alla sua scarsa qualit\u00e0. Nel 2006 \"Craig Harris\" di IGN emise giudizi simili e dichiar\u00f2 che Pac-Man era la peggior conversione da arcade, citando la scarsa qualit\u00e0 del sonoro e della grafica che non ricordavano quelli dell'originale.\nUn altro editore di IGN, \"Levi Buchanan\", descrisse il gioco come un \"port disastroso\", citando i colori usati ed i fantasmi sfarfallanti. \"Skyler Miller\" di Allgame dichiar\u00f2 che nonostante il gioco assomigliasse appena all'originale, era comunque affascinante nonostante le sue molte differenze ed i suoi difetti.\nEd Logg, un ex-progettista di Atari, considera lo sviluppo uno sforzo frettoloso e \"schifoso\". Frye non ha espresso rammarico per la sua parte di responsabilit\u00e0 nel risultato del port di Pac-Man e pensa di aver fatto le scelte migliori che poteva in quel momento. Frye ha, comunque, dichiarato che avrebbe fatto le cose in maniera diversa se avesse avuto una ROM pi\u00f9 capiente. Affermazione facilmente smentibile partendo dalla scelta dei colori del labirinto non attinenti all'originale arcade. Analizzando poi il contenuto della ROM, i fotogrammi per il Pac-Man in verticale si sarebbero potuti facilmente tirare fuori dai fotogrammi inutili utilizzati per animare i fantasmi o la dissoluzione dello stesso Pac-Man che conta ben 7 fotogrammi. Senza dimenticare che Pac-Man nella versione arcade l'occhio non lo ha, mentre questa bizzarra introduzione ha snaturato ulteriormente il personaggio nel porting. Nick Montfort e Ian Bogost, ricercatori per l'industria dei videogiochi, hanno attribuito lo scarso gradimento alle differenze tecniche fra la console Atari 2600 del 1977 e l'hardware degli arcade del 1980 usato per i cabinet di Pac-Man. Essi hanno affermato anche che la conversione \u00e8 una lezione di come si devono mantenere il contesto sociale e culturale della fonte originale. Montfort e Bogost hanno anche fatto notare che i giocatori erano scontenti degli sfarfallii, che rendevano i fantasmi difficili da seguire e stancavano gli occhi dei giocatori. Secondo loro, inoltre, tale difetto diminuiva le personalit\u00e0 dei fantasmi presenti nella versione arcade.\n\"Chris Kohler\" di Wired News ha espresso il parere che il gioco ha avuto scarsa accoglienza sia nel momento della sua uscita sia in tempi pi\u00f9 recenti per la scarsa qualit\u00e0. Egli per\u00f2 ha descritto il gioco come un notevole risultato tecnico se considerate le limitazioni della console\nImpatto iniziale e conseguenze.\nInizialmente l'eccitazione generata dalla commercializzazione della versione home di Pac-Man sugger\u00ec ai rivenditori al dettaglio di ampliare la loro offerta iniziando a vendere videogiochi. I \"drugstore\" iniziarono a mettere sugli scaffali, vicino alle medicine, i giornali ed i dolci, anche cartucce di videogiochi ed i rivenditori di giocattoli gareggiavano fra di loro per avere le ultime novit\u00e0. Kmart e J. C. Penney competevano contro Sears per diventare i pi\u00f9 grandi venditori di videogiochi. L'uscita del gioco port\u00f2 anche ad un incremento delle vendite delle console Atari 2600.\nIn retrospettiva, la critica cita spesso il caso di Pac-Man come uno dei fattori responsabili della caduta della fiducia dei consumatori nella societ\u00e0 Atari, che port\u00f2 poi alla crisi dei videogiochi del 1983. \"Bill Loguidice\" e \"Matt Barton\" di \"Gamasutra\" affermarono che la scarsa qualit\u00e0 del gioco danneggi\u00f2 la reputazione della societ\u00e0. Buchanan comment\u00f2 che esso deluse milioni di fan e diminu\u00ec la fiducia nei giochi Atari. \"Neil West\", ex editore capo di \"Next Generation\", attribuisce il suo scetticismo di lunga data nei confronti della qualit\u00e0 di Atari alla delusione che egli ebbe dall'acquisto che fece da bambino di quel gioco. Buchanan, indicando il gioco come \"il videogioco pi\u00f9 disastroso\", identifica Pac-Man come uno dei fattori che portarono Atari e l'industria dei videogiochi alla crisi dei primi anni ottanta. Steven Kent attribuisce a Pac-Man e ad un altro gioco Atari, \"E.T. the Extra Terrestrial\", la colpa di aver seriamente danneggiato la reputazione e la redditabilit\u00e0 della societ\u00e0.. Montfort e Bogost ipotizzano che l'accoglienza negativa del gioco semin\u00f2 sfiducia nei rivenditori, sfiducia alimentata da altri fattori che portarono alla famosa crisi.\nLa scarsa accoglienza rese questo gioco uno dei tanti fattori che portarono Atari ad annunciare nel 1983 perdite per 536 milioni di dollari e la separazione e vendita, nel 1984, della divisione dei prodotti al consumo, che seguiva lo sviluppo delle console e degli home computer. Il 7 dicembre 1982 Kassar annunci\u00f2 che le previsiondi del fatturato per il 1982 parlavano di un calo nella crescita, che si attestava solo al 15% rispetto al 50% di incremento fatto registrare nel 1981. Subito dopo l'annuncio, le azioni della Warner Communications, al cui gruppo apparteneva Atari, precipitarono del 35%, da 54$ a 35$ per azione, per un totale di 1,3 miliardi di dollari di perdite nella valutazione di mercato della societ\u00e0.\nAtari si ritrov\u00f2 con circa 10 milioni di cartucce di giochi invendute, di cui 5 milioni di Pac-Man rimaste nei magazzini e 5 milioni (la maggior parte di quelle prodotte) di E.T. Per disfarsi di quelle cartucce, Atari si rese protagonista di uno degli eventi pi\u00f9 oscuri della storia dei videogiochi: nel mese di settembre del 1983 le sped\u00ec in una discarica del Nuovo Messico facendole sotterrare segretamente.\nAtari cerc\u00f2 di riconquistare la sua quota di mercato producendo per le sue console i port, su licenza, di famosi giochi arcade ma gli introiti non permisero di invertire il declino di Atari e la societ\u00e0 si riemp\u00ec di debiti. Nel 1983 Atari tagli\u00f2 il 30% dei suoi dipendenti e perse 356 milioni di dollari.\nAlla fine del 1982, Atari fece il port di Pac-Man sulla sua nuova console, l'Atari 5200. Questa versione era una conversione pi\u00f9 accurata dell'arcade originale e fu uno dei giochi disponibili al momento del lancio della console, insieme ad altri 11 giochi. Il port fu seguito poi dalla conversione dei seguito di Pac-Man, come Ms. Pac-Man e Jr. Pac-Man, per l'Atari 2600. Entrambi furono accolti meglio del primo titolo della serie: \"Ms. Pac-Man\", per esempio, disponeva di una cartuccia con una ROM pi\u00f9 grande e raccolse il favore di coloro che avevano criticato Pac-Man."}
{"id": "3092546", "revid": "156341", "url": "https://it.wikipedia.org/wiki?curid=3092546", "title": "Erg Power&amp;Gas", "text": ""}
{"id": "3092553", "revid": "22475", "url": "https://it.wikipedia.org/wiki?curid=3092553", "title": "Karsenia koreana", "text": "La karsenia (\"Karsenia koreana\") \u00e8 un anfibio urodelo della famiglia dei Pletodontidi, unico rappresentante conosciuto del genere Karsenia ed unico pletodontide noto dell'Asia.\nDescrizione.\nCon una lunghezza media del corpo di circa 4 centimetri, la karsenia \u00e8 un urodelo di piccole dimensioni; la coda, rotonda alla base ma con l'estremo appuntito, \u00e8 sensibilmente pi\u00f9 corta del corpo. Gli occhi sono sporgenti e relativamente piccoli; la specie presenta da 14 a 15 solchi costali. Le zampe e le dita sono relativamente corte; tra le dita \u00e8 presente una caratteristica membrana. Il colore \u00e8 da scuro a nero sui fianchi, da chiaro a grigio sul ventre, da bruno a rossastro sul dorso.\nCome gli altri pletodontidi, la karsenia \u00e8 priva di polmoni e respira attraverso la pelle umida.\nDistribuzione e habitat.\nLa karsenia vive nelle foreste di latifoglie o miste della penisola coreana, regione del quale \u00e8 endemica. Il suo ambiente elettivo sono le umide e muscose fratture tra le rocce calcaree. Le sue modalit\u00e0 riproduttive non sono note, ma \u00e8 possibile che - data la scarsit\u00e0 delle acque superficiali nel suo ambiente - la specie abbia costumi interamente terricoli.\nScoperta ed importanza biogeografica.\nLa karsenia fu scoperta nel 2005 da Stephen J. Karsen, un insegnante americano di scienze naturali che lavorava a Daejeon, nella Corea del Sud, ed allo scopritore fu dedicato il nome generico dell'animale.\nLa scoperta, inattesa, dest\u00f2 un notevole scalpore negli ambienti scientifici, perch\u00e9 contribu\u00ec a chiarire i motivi dell'insolita distribuzione dei Pletodontidi. Tale famiglia, infatti, comprende da sola il settanta per cento delle specie mondiali di anfibi urodeli, ma le specie conosciute sino ad allora erano tutte nordamericane, con la sola, sino ad allora difficilmente spiegabile eccezione dei geotritoni del genere \"Speleomantes\", presente nella penisola italiana, in Sardegna e nel Nizzardo.\nL'analisi cladistica bayesiana dei dati molecolari indica \"Karsenia koreana\" come \"sister group\" del clade che raggruppa il genere \"Aneides\" e gli urodeli desmognatini.\nLa scoperta della karsenia indica che i pletodontidi, tra 60 e 100 milioni d'anni fa, avevano una distribuzione olartica. Il raffreddamento del clima comport\u00f2 la crescita delle popolazioni neartiche ed il declino di quelle paleartiche, i cui unici discendenti noti sono appunto la karsenia ed i geotritoni."}
{"id": "3092568", "revid": "31530", "url": "https://it.wikipedia.org/wiki?curid=3092568", "title": "Difesa Personale", "text": ""}
{"id": "3092579", "revid": "74801", "url": "https://it.wikipedia.org/wiki?curid=3092579", "title": "Lee David Johnson", "text": "Prima di diventare un manager, ha giocato per il Brighton &amp; Hove Albion, Yeovil Town, Heart of Midlothian, Bristol City, Derby County, Chesterfield e Kilmarnock. Johnson ha fatto il suo debutto manageriale con l'Oldham Athletic nel 2013, ha assunto la guida di Barnsley tra il 2015 e il 2016 e ha trascorso quattro anni come capo allenatore del Bristol City prima del suo licenziamento nel luglio 2020. Nel dicembre 2020, Johnson \u00e8 stato nominato capo allenatore al Sunderland.\nStatistiche.\nStatistiche da allenatore.\n\"Statistiche aggiornate al 15 luglio 2021.\" In grassetto le competizioni vinte."}
{"id": "3092586", "revid": "34392", "url": "https://it.wikipedia.org/wiki?curid=3092586", "title": "Codice penale di guerra", "text": ""}
{"id": "3092590", "revid": "1573940", "url": "https://it.wikipedia.org/wiki?curid=3092590", "title": "Sa'eb di Tabriz", "text": "Nato da famiglia di Tabriz, soggiorn\u00f2 per sei anni in India alla corte dell'imperatore Sh\u0101h Jah\u0101n, della grande dinastia \"Moghul\". Una volta rientrato in Persia, la sua attivit\u00e0 di poeta prosegu\u00ec sotto la protezione del sovrano safavide Sh\u0101h Abbas II.\nAutore del poema epico Qandahr-n\u0101ma, (\"Viaggio a Qandah\u0101r\" monumentale opera composto da 130.000 versi), di numerosissimi ghazal e, in minor misura, di qa\u1e63\u012bda, \u00e8 considerato il pi\u00f9 rappresentativo esponente dello stile cosiddetto \u00abindiano\u00bb."}
{"id": "3092591", "revid": "256896", "url": "https://it.wikipedia.org/wiki?curid=3092591", "title": "Saeb di Tabriz", "text": ""}
{"id": "3092592", "revid": "256896", "url": "https://it.wikipedia.org/wiki?curid=3092592", "title": "Sh\u0101h Jah\u0101n", "text": ""}
{"id": "3092593", "revid": "486946", "url": "https://it.wikipedia.org/wiki?curid=3092593", "title": "Sh\u0101h Abbas II", "text": ""}
{"id": "3092594", "revid": "256896", "url": "https://it.wikipedia.org/wiki?curid=3092594", "title": "Saeb Tabrizi", "text": ""}
{"id": "3092598", "revid": "458502", "url": "https://it.wikipedia.org/wiki?curid=3092598", "title": "Governatorato di Mascate", "text": "Il governatorato di Mascate (\"Wil\u0101yat Masqa\u1e6d\") \u00e8 un governatorato dell'Oman.\nIl governatorato di Mascate \u00e8 situato nel nord dell'Oman e viene bagnato dal Golfo di Oman nell'Oceano Indiano. Confina a est con la regione di al-Batina e a sud con la Regione di al-Dakhiliyya e al-Sharqiyya. La citt\u00e0 pi\u00f9 importante e popolata \u00e8 Mascate, che \u00e8 anche capitale dello Stato. La religione principale sia del governatorato che dell'Oman, \u00e8 l'Islam (la maggior parte dei musulmani, sono Ibaditi)."}
{"id": "3092600", "revid": "339392", "url": "https://it.wikipedia.org/wiki?curid=3092600", "title": "Governatorato di Al Buraimi", "text": ""}
{"id": "3092603", "revid": "287204", "url": "https://it.wikipedia.org/wiki?curid=3092603", "title": "Mellin de Saint-Gelais", "text": "Scrisse brevi componimenti d'intonazione epigrammatica, in cui si rivela discepolo di Cl\u00e9ment Marot, aperto fra l'altro all'influsso dei petrarchisti e strambattisti italiani, e gi\u00e0 incline a una lirica di rinascimentale grazia ed eleganza. \nContribu\u00ec alla diffusione del sonetto e introdusse in Francia la tragedia classicistica italiana, traducendo in prosa la prima met\u00e0 della \"Sofonisba\" di Gian Giorgio Trissino (1559). "}
{"id": "3092604", "revid": "414361", "url": "https://it.wikipedia.org/wiki?curid=3092604", "title": "Suddivisioni del Montenegro", "text": ""}
{"id": "3092605", "revid": "1498232", "url": "https://it.wikipedia.org/wiki?curid=3092605", "title": "Regioni del Belgio", "text": "Le regioni del Belgio costituiscono la suddivisione territoriale di primo livello del Paese. All'interno del sistema federale belga, le competenze di tipo economico-territoriale (dall'economia al lavoro, dall'ecologia ai lavori pubblici, dall'agricoltura alla previdenza sociale) sono devolute agli organi politici delle regioni mentre quelle di tipo educativo-culturale sono gestite dalle Comunit\u00e0 linguistiche. Nel caso delle Fiandre, le istituzioni della regione e della Comunit\u00e0 linguistica neerlandofona sono fuse dal 1980. Le regioni sono governate da un ministro-presidente, da un governo e da un parlamento regionale e sono ulteriormente suddivise in province.\nTerritorio.\nLe regioni sono tre:"}
{"id": "3092606", "revid": "1993636", "url": "https://it.wikipedia.org/wiki?curid=3092606", "title": "Agrafa", "text": "Agrafa () \u00e8 un comune della Grecia situato nella periferia della Grecia Centrale (unit\u00e0 periferica dell'Euritania) di 7.190 abitanti secondo i dati del censimento 2001.\nA seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni, la superficie del comune \u00e8 ora di 920\u00a0km\u00b2 e la popolazione \u00e8 passata da 3.691 a 7.190 abitanti.\nVoci correlate.\nAgrafa (regione)"}
{"id": "3092609", "revid": "176990", "url": "https://it.wikipedia.org/wiki?curid=3092609", "title": "Aperantia", "text": "Aperantia () \u00e8 un ex comune della Grecia nella periferia della Grecia Centrale (unit\u00e0 periferica dell'Euritania) con 3.213 abitanti secondo i dati del censimento 2001.\n\u00c8 stato soppresso a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compreso nel comune di Agrafa."}
{"id": "3092610", "revid": "176990", "url": "https://it.wikipedia.org/wiki?curid=3092610", "title": "Aspropotamos (Grecia Centrale)", "text": "Aspropotamos () \u00e8 un ex comune della Grecia nella periferia della Grecia Centrale (unit\u00e0 periferica dell'Euritania) con 2.729 abitanti secondo i dati del censimento 2001.\n\u00c8 stato soppresso a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compreso nel comune di Agrafa.\nLocalit\u00e0.\nIl comune \u00e8 suddiviso nelle seguenti comunit\u00e0:"}
{"id": "3092611", "revid": "767487", "url": "https://it.wikipedia.org/wiki?curid=3092611", "title": "Domnista", "text": "Domnista () \u00e8 un ex comune della Grecia nella periferia della Grecia Centrale (unit\u00e0 periferica dell'Euritania) con 2.163 abitanti secondo i dati del censimento 2001.\n\u00c8 stato soppresso a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compreso nel comune di Karpenisi."}
{"id": "3092612", "revid": "176990", "url": "https://it.wikipedia.org/wiki?curid=3092612", "title": "Fourna", "text": "Fourna () \u00e8 un ex comune della Grecia nella periferia della Grecia Centrale (unit\u00e0 periferica dell'Euritania) con 1.542 abitanti secondo i dati del censimento 2001.\n\u00c8 stato soppresso a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compreso nel comune di Karpenisi."}
{"id": "3092613", "revid": "176990", "url": "https://it.wikipedia.org/wiki?curid=3092613", "title": "Fragkista", "text": "Fragkista () \u00e8 un ex comune della Grecia nella periferia della Grecia Centrale (unit\u00e0 periferica dell'Euritania) con 2.533 abitanti secondo i dati del censimento 2001.\n\u00c8 stato soppresso a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compreso nel comune di Agrafa."}
{"id": "3092614", "revid": "1543377", "url": "https://it.wikipedia.org/wiki?curid=3092614", "title": "Karpenisi", "text": "Karpenisi () \u00e8 un comune della Grecia situato nella periferia della Grecia Centrale (unit\u00e0 periferica dell'Euritania) con 12.328 abitanti secondo i dati del censimento 2001.\nA seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni, la superficie del comune \u00e8 ora di 949\u00a0km\u00b2 e la popolazione \u00e8 passata da 9.390 a 12.328 abitanti."}
{"id": "3092615", "revid": "176990", "url": "https://it.wikipedia.org/wiki?curid=3092615", "title": "Ktimenia", "text": "Ktimenia () \u00e8 un ex comune della Grecia nella periferia della Grecia Centrale (unit\u00e0 periferica dell'Euritania) con 1.168 abitanti secondo i dati del censimento 2001.\n\u00c8 stato soppresso a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compreso nel comune di Karpenisi."}
{"id": "3092616", "revid": "483325", "url": "https://it.wikipedia.org/wiki?curid=3092616", "title": "Potamia (Grecia Centrale)", "text": "Potamia () \u00e8 un ex comune della Grecia nella periferia della Grecia Centrale (unit\u00e0 periferica dell'Euritania) con 1.933 abitanti secondo i dati del censimento 2001.\n\u00c8 stato soppresso a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compreso nel comune di Karpenisi."}
{"id": "3092617", "revid": "767487", "url": "https://it.wikipedia.org/wiki?curid=3092617", "title": "Proussos", "text": "Proussos () \u00e8 un ex comune della Grecia nella periferia della Grecia Centrale (unit\u00e0 periferica dell'Euritania) con 2.253 abitanti secondo i dati del censimento 2001.\n\u00c8 stato soppresso a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compreso nel comune di Karpenisi."}
{"id": "3092618", "revid": "176990", "url": "https://it.wikipedia.org/wiki?curid=3092618", "title": "Viniani", "text": "Viniani () \u00e8 un ex comune della Grecia nella periferia della Grecia Centrale (unit\u00e0 periferica dell'Euritania) con 1.438 abitanti secondo i dati del censimento 2001.\n\u00c8 stato soppresso a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compreso nel comune di Agrafa."}
{"id": "3092620", "revid": "767487", "url": "https://it.wikipedia.org/wiki?curid=3092620", "title": "Henry Wright", "text": "Biografia.\nSi trasferisce a New York nel 1950, per frequentare la facolt\u00e0 di medicina; per mantenersi agli studi, di giorno lavora come fattorino e di notte canta in alcuni locali.\nViene notato da Lionel Hampton, e diventa cantante nella sua orchestra; nel 1954 effettua un \"tour\" in Europa, e giunto in Francia decide di lasciare l'orchestra di Hampton e di stabilirsi a Parigi, dove si ferma per due anni effettuando alcune incisioni e partecipando a varie trasmissioni televisive.\nNel 1956 si stabilisce in Italia; si esibisce nei \"nigh\"t con un suo complesso con, tra gli altri, Oscar Valdambrini alla tromba e Gianni Basso al sax; tra i tanti locali in cui suona, vi sono la \"Taverna Messicana\" di Milano e la \"Bussola\" di Viareggio.\nOttenuto un contratto discografico con la Carisch nel 1959, partecipa al \"Festival di Milano\" ed alla \"Sei giorni della canzone\".\nPassato poi alla Galleria del Corso su invito del titolare Teddy Reno, raggiunge il successo con rifacimenti di vecchi brani come \"Tu che m'hai preso il cuor\", \"Amapola\" e \"Abat Jour\" che, pur non raggiungendo mai la prima posizione, rimane per ben 28 settimane in \"hit parade\", risultando alla fine dell'anno il 45 giri pi\u00f9 venduto del 1962.\nCambia poi nuovamente casa discografica e con la Derby partecipa a Un disco per l'estate 1964 con \"Dammi la tua mano\", canzone scritta da Francesco Specchia e Gianfranco Intra.\nNel 1965 recita nel musicarello \"Questi pazzi, pazzi italiani\" di Tullio Piacentini.\nSuccessivamente si stacca dalla musica leggera e si riavvicina al genere delle origini, il jazz, registrando tra l'altro un album accompagnato da Romano Mussolini al pianoforte e dall'orchestra di Giulio Libano, \"Prisoner of amore\", in cui rilegge alcuni standard della musica leggera (come \"E se domani\") con arrangiamenti jazz.\nContinua ancora l'attivit\u00e0 per qualche anno, per poi ritirarsi.\nTelevisione.\nNegli anni 1967 e 1968 partecipa alle serie della rubrica pubblicitaria televisiva \"Carosello\" pubblicizzando le caramelle Lys della Dufour con altri cantanti ed attori."}
{"id": "3092621", "revid": "2117580", "url": "https://it.wikipedia.org/wiki?curid=3092621", "title": "Apparenza", "text": "Nella filosofia antica il termine apparenza sta ad indicare un riferimento all'opinione, alla percezione sensibile del fenomeno, ritenendo ambedue i termini significanti incertezza nell'acquisizione di una verit\u00e0 presupposta invece come assoluta. Per questo motivo, il termine apparenza viene spesso inteso in contrapposizione a verit\u00e0 o realt\u00e0.\nStoria e diversi significati.\nParmenide.\nPer l'eleatismo di Parmenide, l'autore del poema filosofico \"Sulla natura o sul non essere\", tutto il mondo sensibile \u00e8 apparenza, non essere, e solo il filosofo \u00e8 in grado di raggiungere l'unica vera realt\u00e0 dell'essere nascosto e sconosciuto al volgo, i \u00abmortali bicefali\u00bb che seguono l'apparenza per il bisogno che essi hanno di vivere in un mondo artificiale, costruito secondo i loro desideri, non inteso qual esso com'\u00e8 rivelato dalla ragione.\nPlatone.\nMeno rigida la concezione platonica. Pur restando tutte le manifestazioni del mondo sensibile attinenti alla sfera dell'apparente, tuttavia alcuni fenomeni, (le icone, come le forme sensibili geometriche-matematiche) conservano la positivit\u00e0 di una somiglianza e di un'adeguata proporzione con il vero mondo, perfettamente reale, delle idee. Questo genere di fenomeni permettono l'intuizione anche solo approssimativa del mondo delle idee; al contrario altri fenomeni, sono totalmente iscritti nel registro delle apparenze (i simulacri) perch\u00e9, invece, risultano non somiglianti e totalmente inaffidabili come criteri di partenza per approssimarsi alla realt\u00e0 ideale.\nSofisti e Scettici.\nPer i sofisti e gli scettici non c'\u00e8 via d'uscita per l'uomo soggetto ai sensi e condannato a vivere in un mondo apparente che muta a seconda del soggetto che lo percepisce.\nAristotele.\nAristotele distingue invece un'apparenza del tutto contraria alla realt\u00e0, come quella che ci presentano i sogni e un'apparenza da cui pu\u00f2 iniziare un processo conoscitivo che porta alla verit\u00e0. Lo studio della natura parte infatti sempre dai fenomeni, dalle cose come apparentemente appaiono per poi arrivare alle scoperta delle cause che procurano il sapere autentico.\nFilosofia medioevale.\nNella filosofia medioevale il pensiero cristiano oscilla tra una concezione platonica rivista secondo il neoplatonismo e quella aristotelica dove l'apparenza assume, come in Scoto Eriugena un valore positivo di verit\u00e0. Il mondo apparente \u00e8 visto infatti come \"manifestazione\" del Dio creatore.\nRivoluzione scientifica.\nGli sviluppi degli studi sull'ottica e i progressi nell'astronomia originano la necessit\u00e0 di una spiegazione dell'apparenza di fenomeni legati alla rifrazione e alla riflessione e del movimento apparente dei corpi celesti: questi fenomeni infatti, pur misurabili, risultano invece in contrasto con la loro realt\u00e0. Per queste questioni non ancora risolte, nei secoli XVII e XVIII la riflessione filosofica si chiede se sia possibile all'uomo raggiungere una verit\u00e0 indubitabile, come sostengono Cartesio, Malebranche, Spinoza, oppure se esso sia destinato ad una conoscenza che si risolve nell'ambito dell'apparenza sensibile.\nEmpirismo.\nIl tema dell'apparenza diviene centrale nell'empirismo che si chiede se debba credersi alle cose come appaiono all'uomo o se queste abbiano una loro realt\u00e0 in s\u00e9: alla domanda risponde il meccanicismo stabilendo la differenza tra le qualit\u00e0 delle cose, puramente soggettive (come gli odori, i colori ecc.) e gli aspetti quantitativi della realt\u00e0, misurabili e oggettivi, su cui si pu\u00f2 avere invece conoscenza certa.\nHobbes.\nHobbes \u00e8 convinto della ineliminabile soggettivit\u00e0 delle percezioni sensibili apparenti, e che la conoscenza umana sia limitata entro l'orizzonte fenomenico. Kant accentuer\u00e0 questa posizione dell'empirismo con la concezione del noumeno, la cosa in s\u00e9, pensabile ma non conoscibile, contrapposta all'aspetto fenomenico della realt\u00e0. Per questo sar\u00e0 necessario distinguere anche terminologicamente quella apparenza del tutto falsa (\"Schein\") da quella connessa allo stesso fenomeno che contraddistingue il limite ineliminabile del sapere umano (\"Erscheinung\") che \u00e8 condizionato dalla nostra stessa struttura mentale spazio-temporale che ci rende impossibile cogliere la realt\u00e0 in s\u00e9.\nHegel.\nPer Hegel l'Erscheinung non ha a che fare con la soggettivit\u00e0 umana ma \u00e8 la manifestazione dell'essenza. Esiste infatti una struttura dialettica tale che inizia con l'\"essere\", colto nella sua immediatezza, a cui si oppone antiteticamente l'\"essenza\" e che si conclude con il termine che comprende sinteticamente i due gradi precedenti e che \u00e8 appunto l'Erscheinung, che ci permette di cogliere la realt\u00e0 dell'essenza nel fenomeno.\nFenomelogia ed Esistenzialismo.\nConcezione quest'ultima, priva della mediazione dialettica e con un significato diverso di \"essenza\", ripresa da Edmund Husserl ed accentuata in senso antisoggetivistico da Martin Heidegger. \nSchopenhauer.\nBen nota infine \u00e8 la visione dell'apparenza del mondo reale offuscato dal \"velo di Maya\" di cui tratta Arthur Schopenhauer che riprende la dottrina platonica e quella kantiana per trarne una dottrina tutta ispirata a un pessimismo cosmico. "}
{"id": "3092624", "revid": "112925853", "url": "https://it.wikipedia.org/wiki?curid=3092624", "title": "Mac\u00edas", "text": "Vita.\nPoco si conosce della sua vita. Il suo successore e compatriota Juan Rodr\u00edguez de la C\u00e1mara asserisce che Mac\u00edas fosse nativo della Galicia. H. A. Rennert ha stabilito il periodo di tempo in cui egli visse in base al numero di riferimenti, il primo e pi\u00f9 importante dei quali \u00e8 la lettera del 1449 del Marqu\u00e9s de Santillana indirizzata a Dom Pedro, conestabile del Portogallo. Nella lettera, il marchese menziona Mac\u00edas come contemporaneo di due poeti del tardo XIV secolo, Basco P\u00e9rez de Camoes e Ferrant Casqui\u00e7io, le cui vite sono meglio documentate. Don Mart\u00edn de Ximena y Jurado, negli \"Anales Eclesi\u00e1sticos de Ja\u00e9n,\" ci fornisce come luogo probabile della tomba di Mac\u00edas la chiesa del castello di Santa Catalina ad Arjonilla, una cittadina nei pressi di Ja\u00e9n.\nPoesia.\nCinque componimenti poetici (o cantigas) nel Cancionero de Baena (1445) sono attribuiti a Mac\u00edas, reputato inoltre autore di altri sedici. Sebbene tutta la poesia conosciuta di Mac\u00edas sia amorosa, la sua produzione poetica complessiva \u00e8 sconosciuta e potrebbe comprendere poesie di altra tipologia, forse scritte in castigliano oltre che nella sua lingua nativa galiziana.\nLeggenda.\nNon \u00e8 chiaro il fatto se dalla met\u00e0 del XV secolo il nome del poeta fosse gi\u00e0 sinonimo di amore. Per esempio, il Marchese di Santillana nella lettera a Dom Pedro descrive Mac\u00edas come \u201caquel grand enamorado\u201d, e Juan de Mena si riferisce a lui nel \"Laberinto de fortuna\" (1444). Un'altra allusione a Mac\u00edas si ha quasi nello stesso periodo ne \"La Celestina\" dove Sempronio dice: \u201caquel Mac\u00edas, ydolo de los amantes\u201d. Questi riferimenti riflettono una leggenda che si era sviluppata intorno alla figura di Mac\u00edas dopo la sua morte e potrebbero, in misura maggiore o minore, avere una qualche relazione con eventi reali della sua vita.\nLa prima versione pervenutaci della leggenda di Mac\u00edas \u00e8 una glossa nella \"S\u00e1tira de felice e infelice vida\", scritta tra il 1453 e il 1455 dallo stesso Dom Pedro a cui il marchese aveva indirizzato la sua lettera precedente. Mac\u00edas si innamora di una donna d'altro rango e inizia cos\u00ec a darsi da fare per rendersi meritevole del suo favore. Un giorno, allorch\u00e9 la donna attraversava un ponte su di un magnifico stallone, il suo cavallo si impenna gettandola nel fiume. L'intrepido Mac\u00edas allora si tuffa per salvarla dall'annegamento. Passa il tempo e lei sposa un altro uomo, ma Mac\u00edas, anche se lontano da lei, continua ad adorarla. Anni dopo, incontra la donna che passeggiava a cavallo e questa volta le chiede di smontare da sella a titolo di gratitudine per i molti servigi che le aveva reso. Lei accetta e, dopo aver trascorso un po' di tempo con Mac\u00edas, lo lascia temendo che il marito la potesse trovare in quel frangente, ma passano solo pochi istanti che appare il marito il quale, in un attacco di gelosia, trafigge Mac\u00edas con una lancia, uccidendolo.\nNel 1499, Hern\u00e1n N\u00fa\u00f1ez scrisse un'altra versione in una glossa per un'edizione stampata del \"Laberinto\". Secondo questa tradizione, Mac\u00edas resta invaghito di una grande dama della corte del Maestre (gran maestro) di Calatrava, capo di uno dei pi\u00f9 potenti ordini religiosi militari in Spagna. Durante l'assenza di Mac\u00edas il gran maestro combina il matrimonio della donna con un ricco \"hidalgo\", in modo da rompere la loro relazione. Mac\u00edas, non desistendo dal corteggiarla, viene imprigionato ad Arjonilla, e assassinato in seguito dal marito geloso con una lancia infilata attraverso un buco nel soffitto della cella della prigione. Mac\u00edas muore cantando poesie liriche in lode alla sua donna.\nL'ultima, e forse pi\u00f9 popolare, versione della leggenda di Mac\u00edas appare nella met\u00e0 del XVI secolo nella \"Historia de la nobleza del Andaluc\u00eda\" di Gonzalo Argote de Molina (in spagnolo). La versione di Argote \u00e8 essenzialmente la stessa di quella di N\u00fa\u00f1ez, con la differenza principale che egli cita il nome del Maestre come Enrique de Villena. Don Enrique tenne la posizione di Maestre dal 1402 al 1414, molto tempo dopo la morte di Mac\u00edas, perci\u00f2 si pensa non possa essere verosimile questa variante che integra la leggenda nella \"Historia de la nobleza del Andaluc\u00eda\".\nInfluenza sulla letteratura peninsulare.\nLa leggenda di Mac\u00edas ha lasciato un segno indelebile sulla letteratura spagnola. Allorch\u00e9 l'allegoria, ispirata da Dante, invade la letteratura spagnola nel tardo secolo XV, Mac\u00edas diventa una delle figure principali in molti \u201cinfiernos de amor\u201d. Queste composizioni si caratterizzano per il tema del viaggio attraverso l'inferno dove i narratori incontrano amanti che a causa della loro passione sfrenata, vengono ad essere tormentati per l'eternit\u00e0. La prima di queste composizioni poetiche \u00e8 l'\"Infierno de los enamorados\" del Marchese di Santillana, seguita dal \"Laberinto de fortuna\" di Juan de Mena che mette parole profetiche in bocca a Mac\u00edas:\nL'ultimo degli \u201cinfiernos\u201d in cui viene menzionato Mac\u00edas \u00e8 quello del famoso poeta Garci S\u00e1nchez de Badajoz, un favorito dei monarchi cattolici. Nonostante il carattere esemplare e moraleggiante di queste poesie, Mac\u00edas \u00e8 ritenuto un esempio di virt\u00f9, apparendo in questi lavori in compagnia degli amanti del periodo classico, come Teseo e Orfeo. Mac\u00edas compare inoltre nella \"Comedia de la Gloria d'Amor\" di Huc Bernat de Rocabert\u00ed, insieme ai famosi amanti castigliani e catalani.\nMac\u00edas \u00e8 stato ancor pi\u00f9 famoso fra i portoghesi e reputato un esempio di virt\u00f9 e costanza in amore nel \"Cancioneiro de Resende\" alla fine del XV secolo. Durante il XVI secolo, anche il grande poeta della poesia epica del Portogallo, Lu\u00eds de Cam\u00f5es, fa riferimento a Mac\u00edas nelle sue redondilhas.\nAnche se il XV secolo rappresenta il culmine dell'utilizzo della figura di Mac\u00edas come simbolo dell'amore non corrisposto, egli manterr\u00e0 comunque desto l'interesse degli autori spagnoli per centinaia di anni. Nel XVII secolo, gli artisti di solito ebbero una visione pi\u00f9 pessimistica in merito a Mac\u00edas, la cui natura emotiva e non sofisticata contrastava con l'estetica barocca. Una notevole eccezione a questo andamento \u00e8 rappresentata da Lope de Vega, che fece di Mac\u00edas l'eroe del suo dramma, \"Porfiar hasta morir\". Il contemporaneo di Lope Luis de G\u00f3ngora, tuttavia, era semplicemente divertito dall'irragionevolezza del racconto di Mac\u00edas, mentre Calder\u00f3n de la Barca trova utile Mac\u00edas soltanto come un riferimento erudito, ma sterile. La prevalenza del pensiero cartesiano e l'estetica neoclassica del XVIII secolo rappresenteranno un ambiente ancora pi\u00f9 ostile per Mac\u00edas, un simbolo di pura e irragionevole emozione. Tuttavia, all'inizio del XIX secolo, Mariano Jos\u00e9 de Larra riconduce Mac\u00edas alla figura romantica ideale nel suo dramma \"Mac\u00edas\"."}
{"id": "3092629", "revid": "486946", "url": "https://it.wikipedia.org/wiki?curid=3092629", "title": "Spoliazioni napoleoniche", "text": ""}
{"id": "3092637", "revid": "1592101", "url": "https://it.wikipedia.org/wiki?curid=3092637", "title": "Lelio Parisi", "text": "Biografia.\nNascita e studi.\nFiglio del dottor Domenico Parisi di Moliterno e della nobildonna Margherita Porcellini di Stigliano, appartenente ad una famiglia patrizia di Cosenza trapiantata a Moliterno.\nLa prima formazione del Parisi avvenne nell'ambito familiare nella quale vi erano diversi laureati in legge. Nel 1776 fu inviato a Napoli, insieme al fratello maggiore Nicola, per studiare legge canonica e civile e dopo il corso di studi consegu\u00ec il dottorato nel gennaio 1786.\nInizi della carriera giudiziaria.\nLelio intraprese la carriera giudiziaria come uditore presso la regia Udienza di Catanzaro nella Calabria Ulteriore, dove prest\u00f2 giuramento nel 1787. Nel 1789 fu trasferito a Salerno, dove fu promosso Caporuota del Tribunale fino al 1793; in questo periodo fu giudice delegato \u00abcontro li ladroni\u00bb in diversi luoghi di ben tre province (Principato Citra, Basilicata e Calabria Citeriore).\nNel mese di gennaio 1793 Lelio spos\u00f2 in Salerno Irene Pisani, figlia di don Nicola e donna Isidora Ferri.\nIl Parisi nel 1797 fu nominato consigliere nella Giunta consultiva di Guerra e Marina, grazie anche al fratello Giuseppe che era maggior generale e nel medesimo anno gli fu conferito l'incarico di consigliere e commissario di campagna, dove ebbe come segretario del Tribunale di Campagna don Michelangelo De Novi di Grumo.\nNel maggio 1799, durante la Repubblica Napoletana, fu arrestato dal Commissario organizzatore Ignazio Falconieri.\nIncarichi politici e ritorno alla Magistratura.\nNel mese di marzo del 1806 fu reintegrato come commissario di campagna da Giuseppe Bonaparte insieme al segretario Michelangelo De Novi.\nIl 13 agosto 1806 fu nominato anche intendente della provincia di Terra di Lavoro e la sua attivit\u00e0 fu frenetica, energica ed autorevole perch\u00e9 dovette affrontare tanti e svariati problemi di una vasta provincia. Fu molto propositivo e pi\u00f9 volte sollecit\u00f2 l'insediamento dei consigli distrettuali e provinciali nell'interesse generale della provincia.\nNel 1807 inizi\u00f2 la pubblicazione del Giornale dell'Intendenza, seguendo per primo l'esempio dato dal francese Briot, che aveva gi\u00e0 avuto esperienze simili in Francia.\nLe difficolt\u00e0 che dovette affrontare non erano soltanto economiche perch\u00e9 la nuova organizzazione dell'amministrazione civile aveva sottratto alla magistratura alcune sue antiche prerogative e si manifestarono molte resistenze e opposizioni al nuovo ordine. Il Parisi si scontr\u00f2 molte volte con la Regia Camera della Sommaria e la Real Camera di Santa Chiara per avere i documenti relativi all'economia comunale e costrinse il ministro degli Interni a scontrarsi con quello della Giustizia per assicurarsi la collaborazione delle predette Camere.\nL'11 novembre 1808 fu nominato giudice della Gran Corte di Cassazione, ma rimase intendente fino alla fine di dicembre.\nNel luglio del 1817 fu nominato consigliere della Corte suprema di Giustizia e mantenne tale carica fino al 18 ottobre 1824 quando fu promosso vice presidente e rimase in servizio fino al 15 dicembre 1824."}
{"id": "3092640", "revid": "767487", "url": "https://it.wikipedia.org/wiki?curid=3092640", "title": "Bagaevskij rajon", "text": "Il Bagaevskij rajon () \u00e8 un rajon dell'Oblast' di Rostov, nella Russia europea, il cui capoluogo \u00e8 Bagaevskaja. Istituito nel 1924, ricopre una superficie di 950,6 chilometri quadrati e nel 2002 ospitava una popolazione di circa 35.000 abitanti."}
{"id": "3092641", "revid": "121080786", "url": "https://it.wikipedia.org/wiki?curid=3092641", "title": "Bank of China", "text": "Bank of China (BOC, in cinese: ) \u00e8 una banca cinese controllata dallo Stato cinese tramite l'agenzia statale State Administration of Foreign Exchange.\nStoria.\nLa \"Banca del Grande Qing\".\nLa storia della \"Bank of China\" ebbe inizio nel 1905, quando il Governo imperiale della dinastia Qing istitu\u00ec la \"Da Qing Hu Bu Yinhang\" (in caratteri cinesi: \u5927\u6e05\u6237\u90e8\u9280\u884c), ovvero la \"Banca del Ministero delle Finanze dell'Impero Cinese\" (la \"Grande Qing\"), che \u00e8 stata la banca centrale della dinastia Qing e la prima banca centrale nella storia della Cina. Essa svolgeva il ruolo di banca centrale, stampava le banconote e gestiva la tesoreria dell'amministrazione imperiale, ma era anche una banca d'affari.\nLa Banca aveva sede al 27 della via Xijiaomin, nel Distretto di Xicheng, a Pechino.\nNel 1908 l'istituzione fu ribattezzata semplicemente \"Da Qing Yinhang\" (\u5927\u6e05\u9280\u884c), ovvero \"Banca della Grande Qing\".\nLa fondazione.\nDopo la proclamazione della Repubblica di Cina nel 1912 a seguito della Rivoluzione Xinhai, la banca del \"Da Qing\" fu ulteriormente ribattezzata \"Bank of China\".\nInizialmente fungeva da banca centrale, ma fu sostituita in questo ruolo dalla Banca Centrale nel 1928, e divenne perci\u00f2 una banca commerciale ordinaria.\nIn ogni modo, dalla fondazione fino al 1942 svolse l'attivit\u00e0 di banco d'emissione a fianco delle altre tre grandi banche dell'epoca, la \"Banca Centrale\", la \"Banca dei Contadini Cinesi\" (\u4e2d\u570b\u8fb2\u6c11\u9280\u884c, traslitterato in pinyin: \"Zh\u014dnggu\u00f3 n\u00f3ngm\u00edn y\u00ednh\u00e1ng\") e la \"Banca delle Comunicazioni\" (\u4ea4\u901a\u9280\u884c, traslitterato \"Ji\u0101ot\u014dng Y\u00ednh\u00e1ng\").\nLa divisione.\nNel 1949, con la conclusione della Guerra civile cinese, la \"Bank of China\" si trov\u00f2 divisa in due. Una prima parte si trasfer\u00ec a Taipei, sull'isola di Formosa, dove si era rifugiato il Governo nazionalista del Kuomintang guidato dal generale Chiang Kai-shek.\nNel 1971 fu privatizzata e ribattezzata \"International Commercial Bank of China\" (\u4e2d\u570b\u570b\u969b\u5546\u696d\u9280\u884c). In seguito si fuse con la \"Taiwan Bank of Communications\" Chiao Tung Bank () per formare la \"Mega International Commercial Bank\".\nLa seconda parte, quella che si trovava sulla Cina continentale, \u00e8 quella che ha mantenuto il nome storico di \"Bank of China\". Con l'istituzione della Banca Popolare Cinese, si \u00e8 trasformata in una banca commerciale.\nOggi \u00e8 una delle quattro pi\u00f9 grandi banche cinesi insieme a \"Agricultural Bank of China\", \"China Construction Bank\" e \"Industrial and Commercial Bank of China\".\nLa privatizzazione.\nTradizionalmente di propriet\u00e0 statale al 100%, attraverso la \"China Central Huijin\" e il \"Consiglio Nazionale per il Fondo di Sicurezza Sociale\", nel 2006 fu oggetto di un'offerta pubblica iniziale di parte delle sue azioni; attualmente il flottante \u00e8 pari al 26% del capitale. \nIn occasione dell'offerta pubblica, la \"BOC\" ha invitato gli investitori a lungo termine di assumere delle partecipazioni nella societ\u00e0. All'invito hanno aderito la \"Royal Bank of Scotland\", la \"UBS\" e la \"Temasek\".\nLa quotazione alla Borsa di Hong Kong nello stesso anno fu la quarta pi\u00f9 grossa della storia. \u00c8 stata inoltre quotata alla Borsa di Shanghai.\nPrincipali azionisti.\nLa quotazione il 7 giugno 2006, a seguito della Initial Public Offering, a Hong Kong, l'assetto societario della Bank of China (SEHK: 3988) era:\nLi Ka-shing, RBS, Temasek e UBS sono stati costretti a non vendere le loro azioni fino al 31 dicembre 2008.\nPresenza internazionale.\nLa \"Bank of China\" \u00e8 la pi\u00f9 internazionale delle banche cinesi, con uffici in 27 paesi di tutti i continenti: Giappone, Corea, Singapore, Taiwan, Filippine, Vietnam, Thailandia, Malaysia, Indonesia, Australia, Kazakhstan, Bahrain, Gran Bretagna, Francia, Germania, Italia, Lussemburgo, Irlanda, Russia, Ungheria, Zambia, Sudafrica, Canada, Stati Uniti, Panama, Brasile, nonch\u00e9 le isole Cayman. bench\u00e9 presente in tante nazioni straniere, le operazioni all'estero rappresentano solo il 4% dei profitti e delle attivit\u00e0.\nBanco d'emissione.\nLa controllata di Hong Kong della \"Bank of China\" \u00e8 una delle tre banche private che sono autorizzate a stampare le banconote di Hong Kong (le altre sono la \"Hong Kong and Shanghai Banking Corporation\" e la \"Standard Chartered Bank\"). La \"Bank of China\" ha iniziato l'emissione nel 1994.\nIl Banco da China \u00e8 il secondo Istituto di Emissione di Macao."}
{"id": "3092642", "revid": "709565", "url": "https://it.wikipedia.org/wiki?curid=3092642", "title": "Coviolo", "text": "Coviolo o Villa Coviolo (\"Chivi\u014dl\" in dialetto reggiano) \u00e8 una frazione del comune di Reggio nell'Emilia.\nGeografia.\nCoviolo \u00e8 situata a 4\u00a0km a sud-ovest dal centro della citt\u00e0, lungo la rive destra del torrente Modolena. Coviolo si sviluppa prevalentemente lungo le vie Carlo e Nello Rosselli e Bartolo da Sassoferrato, un tempo conosciute come \"strada del Migliolungo\".\nStoria.\nVilla Coviolo \u00e8 ricordata per una violenta battaglia sostenuta nel 1023 dal marchese Bonifacio e suo fratello Corrado di Canossa, contro alcuni signori lombardi, che li avevano colti in un'imboscata, e se ne trova menzione col nome di \"Cuvilio\" in una donazione qui fatta al monastero di San Prospero Strinati nel 1046. Nel 1447 divenne un comune a s\u00e9 ma venne aggregato in seguito a quello di Reggio, poi di Rivalta ed infine nel 1815 a quello di Reggio."}
{"id": "3092644", "revid": "15756", "url": "https://it.wikipedia.org/wiki?curid=3092644", "title": "Capitoli di Tutor Hitman Reborn!", "text": "Questa \u00e8 la lista dei capitoli del manga \"Tutor Hitman Reborn!\", scritto e disegnato dalla mangaka Akira Amano. Il primo capitolo \u00e8 stato pubblicato su \"Weekly Sh\u014dnen Jump\" il 4 aprile 2004, mentre l'ultimo il 12 novembre 2012. I singoli episodi sono stati raccolti e pubblicati in tank\u014dbon a partire dall'ottobre del 2004 fino all'uscita del quarantaduesimo e ultimo volume il 4 marzo 2013.\nIn Italia, il manga \u00e8 stato inizialmente pubblicato dalla Planeta DeAgostini a partire dal novembre 2007, finendo per\u00f2 per interrompere la serializzazione al numero 18. Nel 2012, Star Comics acquista i diritti della serie e a partire dal 2 novembre 2012 ristampa il manga in una nuova edizione dal numero uno, mentre dal 22 novembre viene ripresa la pubblicazione dall'inedito numero 19 a cadenza mensile. Di seguito sono inserite le date di pubblicazione italiana di entrambe le testate (Planeta e Star Comics) per i primi 18 volumi, mentre per i titoli dei capitoli sono inserite le traduzioni rivedute e corrette dell'ultima edizione definitiva."}
{"id": "3092645", "revid": "1632387", "url": "https://it.wikipedia.org/wiki?curid=3092645", "title": "Masone (Reggio Emilia)", "text": "Masone o Villa Masone (\"La Mas\u00f2un\" in dialetto reggiano) \u00e8 una frazione del comune di Reggio Emilia.\nGeografia fisica.\nSita nella pianura Padana, a 7\u00a0km ad est del capoluogo, \u00e8 attraversata in senso est-ovest dalla via Emilia che le permette di collegarsi ad ovest con Reggio Emilia e ad est con Bagno e Rubiera.\nStoria.\nSebbene abbia un aspetto prevalentemente moderno, il borgo in passato era chiamato \"Trexinaria\", dal torrente Tresinaro, che qui scorreva. A Masone infatti vi era il ponte sul torrente e nel corso dei secoli sorsero osterie, un ospizio e un ospitale, detto di \"San Bovis de Vogeria\". Comune autonomo nel 1315, nel 1447 sotto Masone furono soggette Roncadella, Marmirolo e Calvetro. La chiesa di Masone, nel corso della sua storia, pass\u00f2 sotto il controllo dei Cavalieri Gerosolimitani della commenda di Santo Stefano, per questo venne detta \"della Masone\", dal francese \"maison\". Di questa origine transalpina rimane traccia nel dialetto, ove Masone \u00e8 detta \"La Mas\u00f2un\"."}
{"id": "3092647", "revid": "517888", "url": "https://it.wikipedia.org/wiki?curid=3092647", "title": "Cavazzoli", "text": "Cavazzoli o Villa Cavazzoli (\"I Cavas\u014d\" in dialetto reggiano; \"De Cavazzolis\" in latino) \u00e8 una frazione storica del comune di Reggio Emilia di abitanti, oggi piccola propaggine nord-occidentale del centro abitato di Reggio.\nLa frazione ha dato i natali a Cesare Campioli, primo sindaco di Reggio Emilia dopo la Liberazione, alla medaglia d'argento della Resistenza Paolo Davoli e al tenore Ferruccio Tagliavini.\nIn loco, secondo la tradizione, riposano le spoglie di san Giulio martire i cui resti sono contenuti in una teca trasparente nell'omonimo oratorio posto nella Valle di San Giulio.\nGeografia fisica.\nL'abitato \u00e8 situato in una zona di media pianura a 3\u00a0km dal centro della citt\u00e0, nella zona nord-ovest del territorio comunale, fra la ferrovia Milano-Bologna, il cavo Guazzatoio e il torrente Crostolo. Confina a nord con la frazione di Sesso; a est con Sesso e San Prospero Strinati; a sud con la zona annonaria e a ovest con Pieve Modolena e Roncocesi.\nOrigini del nome.\nIl toponimo \"Cavazzoli\" \u00e8 probabilmente un idronimo risalente al tardo medioevo, derivato dal latino \"cavus\" 'cavo' col suffisso -\"aciu\" o \"-atiu\" con funzione di sostantivo indicante un 'avvallamento', ossia 'alveo di un corso d'acqua'. \u00c8 probabile che il corso d'acqua in questione possa essere il paleoalveo del torrente Crostolo che scorreva a occidente del percorso attuale. Nel territorio comunale di Reggio Emilia, la medesima origine toponomastica caratterizza anche le frazioni di \"Gavassa\" e \"Gavasseto\".\nStoria.\nI primi insediamenti umani riscontrati nella zona di Cavazzoli risalgono all'et\u00e0 del bronzo recente (XIV-XII secolo a. C.). Lo testimonia la terramara rinvenuta da Gaetano Chierici all'inizio della seconda met\u00e0 dell'800 nell'alveo del Crostolo in prossimit\u00e0 del ponte della linea ferroviaria nazionale Milano-Bologna i cui reperti sono oggi collocati ai Musei Civici della citt\u00e0 di Reggio. Non molto distante da l\u00ec, in localit\u00e0 la Palazzina, \u00e8 stato ritrovato un frammento di una lapide romana.\nLa localit\u00e0 \u00e8 nominata per la prima volta in un documento del 1330 nell'atto \u00e8 anche indicato un primitivo oratorio dedicato a san Gregorio. L'Estimo del 1458 assegna alla villa 15 fuochi (famiglie), ossia circa 100 abitanti. Il territorio di Cavazzoli era un tempo altres\u00ec denominato \"Borghi di Santo Stefano\" o \"Borgo Santo Stefano\", attingendo il nome dall'omonima porta della citt\u00e0 di Reggio situata sulla Via Emilia per Parma.\nA Cavazzoli, sul finire dell'Ottocento, per mezzo della forte diffusione delle idee socialiste, nacque una delle prime cooperative di consumo del Reggiano. L'ideale cooperativo, sia in campo socialista che cattolico, e la fitta rete di mezzadri e piccoli proprietari terrieri coltivatori diretti port\u00f2 negli anni '20 a creare la latteria sociale e nel 1937 la cantina sociale.\nIn questa villa, nel 1921, a seguito della scissione della fazione comunista dal Partito Socialista Italiano, nacque la FGCI (Federazione comunista giovanile italiana). Erano originari di Cavazzoli il martire della Resistenza, partigiano e militante comunista Paolo Davoli, e l'amico Cesare Campioli, antifascista e partigiano, il quale dovette emigrare nella banlieue parigina per fuggire alle persecuzioni fasciste che all'indomani della Liberazione sarebbe poi divenuto sindaco di Reggio per 17 anni. Presso la dependance della Villa Ottavi-Terrachini, allora in territorio di Cavazzoli, nacque anche il celebre tenore reggiano Ferruccio Tagliavini. Erano originari del territorio della villa di Cavazzoli: il pittore paesista Paolo Ferretti (1822-1904); Dante Montanari (1890-1966, ingegnere capo del Comune di Reggio e presidente della Provincia di Reggio Emilia dal 1951 al 1964); Ferruccio Orlandini (1896-1983, scultore). La villa, durante la guerra di Liberazione, fu teatro di un tragico evento. La mattina del 20 novembre 1944 avvenne il cosiddetto eccidio di Cavazzoli: un abitante del luogo rinvenne in un fosso, poco fuori del paese, lungo la strada per Roncocesi, i cadaveri di quattro uomini, evidentemente torturati prima di essere uccisi o morti sotto tortura. Durante la seconda guerra mondiale, fra il dicembre 1943 e il marzo del 1944, Cavazzoli fu sede del campo di concentramento provinciale di Reggio Emilia. Per ospitarlo l'amministrazione fascista sequestr\u00f2 il casino della famiglia Nobili, situato nell'attuale via Campioli. Da esso transitarono diversi prigionieri, fra cui ebrei reggiani e stranieri, poi deportati a Birkenau e Bergen Belsen. \nCon la crescita urbanistica della citt\u00e0 di Reggio Villa Cavazzoli mut\u00f2 i propri confini frazionali a partire dal secondo dopoguerra agli anni '60 , arrivando cos\u00ec ad avere meno della met\u00e0 della superficie territoriale d'origine. \u00c8 bene non dimenticare che sino alla met\u00e0 del XX secolo il territorio della villa di Cavazzoli aveva una superficie territoriale di 7,4 mq brandendo da nord a sud la periferia occidentale della citt\u00e0 fuori Porta Santo Stefano. \nIn questa vasta porzione prevalentemente agricola costellata di case coloniche avevano sede le tenute di campagna delle grandi famiglie dell'alta borghesia e aristocrazia reggiana Ottavi, Terrachini, Toschi e Nobili e diverse opere pie che, prima ancora, erano conventi e monasteri. Fino agli anni Sessanta del '900 il territorio della villa comprendeva anche una vasta zona urbana, ora pienamente integrata nel tessuto urbano della citt\u00e0, che si estendeva a sud della ferrovia Milano-Bologna. Ad est il confine era Porta Santo Stefano, ad ovest il cavo Guazzatore a sud dal canale d'Enza. Oggi, con il toponimo \"Cavazzoli\" si identifica unicamente il territorio della parrocchia di Ognissanti, a volte individuato come \"Cavazzoli Nord\".\nAll'inizio degli anni '50 con il contributo del volontariato locale fu edificato il fabbricato nuovo della cooperativa di consumo con relativi: salone polivalente con cinema, sede dei partiti di sinistra, e bar ristorante che inaugur\u00f2 come teatro sociale con un concerto della soprano cavazzolese Elsa Camellini. Nel 1969 l'edificio fu riadattato e trasformato nell'attuale Circolo Arci Rond\u00f2, ancora oggi in funzione.\nNegli anni '90 Cavazzoli perse la propria identit\u00e0 di piccola comunit\u00e0 locale: il forte calo demografico degli anni '70 e '80, l'abbandono delle campagne e l'aumento della mobilit\u00e0 portarono alla cessazione di tutte le attivit\u00e0 commerciali. Nel 1991, a causa del numero esiguo di bambini residenti in loco, serr\u00f2 i battenti la scuola elementare. Dalla met\u00e0 degli anni '90 tuttavia riprese l'attivit\u00e0 edilizia che port\u00f2 la popolazione ai livelli attuali, anche se ci\u00f2 non ha dato seguito alla nascita di attivit\u00e0 commerciali. Tuttavia, il sensibile aumento della popolazione, ha indotto la locale parrocchia e l'amministrazione cittadina, allora guidata da Graziano Delrio, a realizzare un nido-scuola per l'infanzia, inaugurata nel 2014 e simbolo della rinascita della frazione. \nMonumenti e luoghi d'interesse.\nArchitetture religiose.\nAttualmente gli edifici religiosi di Cavazzoli sono limitati alla chiesa parrocchiale e all'oratorio di San Giulio. In passato, nel periodo di massima estensione territoriale della \"villa\", erano presenti anche altri fabbricati religiosi e diverse edicole votive, tutti situati negli attuali quartieri di Carrozzone, Regina Pacis e Orologio.\nArchitetture civili.\nLa maggior parte degli edifici civili di valore storico o architettonico sono legati all'architettura rurale del territorio. Da segnalare anche un importante esempio di architettura moderna legata ai servizi tecnologici (Rete 2).\nAree naturali.\nIl paesaggio agricolo di Cavazzoli fa parte del sistema delle bonifiche storiche e delle acque derivate e delle opere idrauliche, gestite dal Consorzio di Bonifica dell'Emilia Centrale. A est \u00e8 lambito dal parco fluviale del torrente Crostolo percorribile a piedi o in bicicletta attraverso l'omonima passeggiata naturalistica.\nSociet\u00e0.\nLa popolazione di Cavazzoli sub\u00ec un forte calo fra la met\u00e0 degli anni 1960 e gli anni 1990, portandosi dai 1.300 abitanti del 1963 ai 637 del 1972 ai 613 del 1984 per arrivare agli 807 del 1997 e ai del 2019. \nL'indice di vecchiaia \u00e8 pi\u00f9 basso rispetto alla media comunale (105 contro 137) e il tasso di natalit\u00e0 \u00e8 simile al dato complessivo del capoluogo (8 contro 8). Il numero di componenti medi per famiglia \u00e8 superiore al dato generale del comune (2,4 membri contro 2,2). \nGli stranieri sono l'11,6% (rispetto al 16,8% complessivo di tutto il comune) e arrivano per la maggior parte da Nigeria, Ucraina e Moldavia.\nCultura.\nNella frazione hanno sede diverse istituzioni educative e culturali. Non esistono plessi scolastici per l'istruzione primaria e secondaria di primo grado: quelli di competenza territoriale sono la scuola primaria Vasco Agosti di San Prospero Strinati per la parte urbana e la scuola primaria statale di Roncocesi per la parte rurale occidentale, sebbene la scuola elementare pi\u00f9 vicina sia la Giacomo Leopardi (ex Pieve 2) di via John Fitzgerald Kennedy. La scuola secondaria di primo grado competente sul territorio di Cavazzoli \u00e8 la scuola media Enrico Fermi del quartiere Gardenia, pur essendo pi\u00f9 vicina la scuola media statale Antonio Fontanesi. Gli altri poli educativi e ricreativi sono l'oratorio parrocchiale e il circolo Arci Rond\u00f2.\nGeografia antropica.\nIl centro abitato di Cavazzoli \u00e8 parzialmente inserito nel parco agricolo del torrente Crostolo, posto all'interno di un \"cuneo verde\" che si estende fra la ferrovia Milano-Bologna e il corso d'acqua.\nLo sviluppo dell'attuale frazione, ossia \"Cavazzoli Nord\" - escludendo il grande agglomerato assorbito dall'area urbana centrale di Reggio, posta fra via Gorizia, la via Emilia e la ferrovia nazionale - ebbe inizio soltanto negli anni 1970 con la lottizzazione di via Pergreffi per poi riprendere copiosamente, dopo un periodo di stagnazione, verso la met\u00e0 anni '90 e rallentare nuovamente all'alba della crisi del 2008 arrestandosi quasi definitivamente con la crisi del debito del 2011.\nLa prima grande infrastruttura realizzata nella frazione, dopo le grandi bonifiche e la canalizzazione del Crostolo avvenuta nel XVI secolo, fu la ferrovia Milano-Bologna inaugurata nel 1859. Negli anni 1920 fu realizzato il prolungamento della \"strada comunale dei Cavazzoli o della Sbarra\" (attuale via Giovanni Rinaldi) sino a Roncocesi. A Nord della Valle di San Giulio, nei pressi di Case Barchi, fu realizzata l'Autostrada del Sole, operativa fra Milano e Bologna dal 1959. Nel 1965 fu asfaltata per la prima volta via Rinaldi e nel 1970 tutte le altre strade di campagna, compreso il cosiddetto \"viottolo di Mezzo\", gi\u00e0 \"strada vicinale Toschi\" poi \"via Cornelio Bentivoglio\", dal 1988 definitivamente denominata via Guernica. Nel 1970 fu aperto al traffico il ponte viabile sul torrente Crostolo di via Rinaldi e, nel 1984, fu attivata via Hiroshima, segmento settentrionale dell'Asse attrezzato che attraversa da nord a sud la citt\u00e0. Con l'inizio degli anni 1990 giunge maggiore sensibilit\u00e0 verso la viabilit\u00e0 leggera e viene cos\u00ec portato a compimento il ponte ciclabile sul torrente Crostolo della passeggiata Dante Montanari, costruito nel 1992 in sostituzione della vecchia passerella che transitava sotto la ferrovia posta a lato dell'ex passaggio a livello di via Cesare Campioli. Fra il 2000 e il 2002 fu realizzata la pista ciclabile interna al centro abitato di Cavazzoli comprendente la realizzazione delle prime due rotatorie della villa. Del 2006 \u00e8 la realizzazione della Variante alla SS63 (viale Bice Bertani Davoli), opera connessa alla realizzazione della TAV Milano-Bologna, in esercizio dal 2008. Fra il 2009 e il 2011 \u00e8 realizzata la pista ciclabile di collegamento con la Via Emilia. L'ultima importante opera pubblica risale al 2014 e riguarda la pista ciclabile per Roncocesi, itinerario della \"Ciclovia 8\", intitolata ad Alfonsina Strada. Nel 2019 \u00e8 stato realizzato un nuovo ponte ciclabile sul torrente Crostolo che collega l'argine di contenimento del corso d'acqua alla zona industriale Villaggio Crostolo (Sesso).\nIl tessuto urbano della frazione \u00e8 per lo pi\u00f9 composto da un'edilizia a carattere rado con edifici al centro del lotto. Le aree urbanizzate corrispondono al 7% della superficie territoriale seppur abitate dal 77% della popolazione (a livello comunale vi abita il 92% della popolazione). Il 93% del territorio di Cavazzoli \u00e8 a carattere prevalentemente agricolo (il dato complessivo comunale \u00e8 l'80%), costellato da case sparse. In esso risiede il 23% della popolazione (a livello comunale la percentuale \u00e8 pari all'8%). Ci\u00f2 dimostra che, a differenza del dato medio del comune, a Cavazzoli abitano pi\u00f9 persone in campagna.\nCon il Piano regolatore generale del 1999-2001, poi confermato con il Piano strutturale comunale del 2009-2011 e con il Regolamento edilizio, per l'abitato erano previste aree di nuova edificazione tramite piano particolareggiato e zone di completamento, in tutto circa 100 nuovi alloggi, che avrebbero portato alla realizzazione del primo parco pubblico della frazione attraverso la pratica della perequazione urbanistica e di una piccola area destinata al commercio al dettaglio, scomparso del tutto nella prima met\u00e0 degli anni '90. \nNegli anni 2020 Cavazzoli sar\u00e0 interessata dalla realizzazione del tratto di completamento di 6,5 km, fra San Prospero Strinati e Corte Tegge, della Tangenziale nord di Reggio Emilia.\nEconomia.\nLa frazione ha una vocazione prevalentemente residenziale e agricola. Ospita per lo pi\u00f9 abitanti che lavorano nelle zone industriali e terziarie della citt\u00e0 e della provincia. Vi sono sparute attivit\u00e0 produttive poste a ridosso della strada principale che riguardano smaltimento inerti, trasformazione agroalimentare, costruzioni metalliche, rilegatura, grafica. Sino all'inizio degli anni '90 erano presenti due opifici per la trasformazione dei prodotti agricoli, in primis quelli lattiero-casearie, legati alla produzione del Parmigiano-Reggiano, e vitivinicoli, relativi alla filiera del Lambrusco. Nella frazione, presso la Valle di San Giulio, \u00e8 presente l'unica grande azienda zootecnica attiva in territorio di Cavazzoli il quale, sino agli anni 1980, era caratterizzato da piccole aziende agricole a conduzione familiare. Sono inoltre presenti, aree pubbliche e private dedicate all'erogazione di servizi alla persona, fra cui: servizi per il teleriscaldamento urbano, servizi residenziali di prima accoglienza, servizi residenziali neuropsichiatrici, servizi per l'infanzia.\nInfrastrutture e trasporti.\nMobilit\u00e0.\nLa frazione \u00e8 collocata a ridosso della grande viabilit\u00e0 cittadina di attraversamento ed \u00e8 attraversata da diverse piste ciclabili, fra cui la \"Ciclovia 8\" che collega Roncocesi al centro storico del capoluogo e la \"Passeggiata naturalistica\" che fiancheggia il torrente Crostolo. In futuro sar\u00e0 al centro di un'importante nodo viario, segnato dallo svincolo fra il prolungamento della Tangenziale nord di Reggio Emilia (di imminente realizzazione) e l'Asse attrezzato. \nL'abitato \u00e8 servito da una linea a bassa frequenza del trasporto pubblico urbano della citt\u00e0 di Reggio Emilia, esercita da Seta.\nL'ambito territoriale \u00e8 attraversato da importanti reti della mobilit\u00e0 nazionale, che tuttavia non presentano svincoli n\u00e9 fermate in loco:\nInfrastrutture tecnologiche.\nA sud dell'abitato della villa \u00e8 collocata la centrale turbogas Rete 2, gestita da Iren. Questo impianto per il teleriscaldamento della citt\u00e0 \u00e8 attivo dal 1988. Al confine orientale della frazione, gi\u00e0 in territorio di Sesso, dal 1968 al 2012, ha operato il termovalorizzatore provinciale di Reggio Emilia, oggi non pi\u00f9 in uso. \nLa collocazione periferica della frazione e la bassa antropizzazione nel tempo hanno portato alla presenza di una fitta rete di elettrodotti Terna di rilevanza locale e nazionale, fra cui quelli di alimentazione della rete ferroviaria RFI.\nSport.\nLo sport di base \u00e8 sempre stato presente a Cavazzoli, seppure in forma amatoriale. Le principali discipline hanno riguardato il calcio, il calcio a 5, il gioco delle bocce e il cicloturismo.\nCalcio.\nI team sportivi con sede a Cavazzoli attualmente in attivit\u00e0 sono: \nNegli anni '70, in parrocchia, aveva sede la \"Mamo Cavazzoli\", squadra giovanile di calcio iscritta ai campionati provinciali del CSI.\nCicloturismo.\nDal 1969 \u00e8 attivo il \"G.S. Rond\u00f2\", un team cicloturistico aderente a UISP nato per volont\u00e0 di diversi volontari dell'omonimo circolo Arci di Cavazzoli.\nImpianti sportivi.\nL'unico polo dedicato allo sport della frazione \u00e8 il \"Centro sportivo Cesare Campioli\", un tempo privato e dotato di foresteria nonch\u00e9 conosciuto come Sporting club, e oggi di propriet\u00e0 comunale. I campi, che comprendono una piccola palestra, hanno ospitato anche allenamenti importanti di club calcistici nazionali ospiti in citt\u00e0 fra cui il Milan e l'Atalanta. Nel 2019-2020 ha ospitato gli allenamenti della Reggiana. \u00c8 gestito dalla \"FalkGalileo Asd\" e comprende una piccola scuola calcio.\nAltri piccoli campi di gioco sono presenti nell'area parrocchiale, al Parco Tre Noci e, un tempo, presso il Circolo Arci Rond\u00f2.\nDal 1978 risiede nella frazione anche l'ex allenatore della Reggiana e del Brescello Cesare Vitale."}
{"id": "3092650", "revid": "1543377", "url": "https://it.wikipedia.org/wiki?curid=3092650", "title": "Gaida (Reggio Emilia)", "text": "Gaida o Villa Gaida (\"La Gh\u00e8ida\" in dialetto reggiano; \"Agid\u00e6\" in latino) \u00e8 una frazione (o villa) del comune di Reggio nell'Emilia.\nGeografia fisica.\nGaida \u00e8 situata 8\u00a0km a ovest del capoluogo e a 13\u00a0km da Parma. Confina a est con la frazione di Cad\u00e8, con la quale costituisce un'unica agglomerazione urbana; a ovest con la frazione di Calerno, nel comune di Sant'Ilario d'Enza; a nord con Campegine e a sud con le frazioni di Barco di Bibbiano e Aiola di Montecchio Emilia.\nSviluppata principalmente sulla SS 9, \u00e8 contraddistinta da un nucleo storico di case basse un tempo abitato da numerose famiglie di braccianti. I caseggiati, di scarso valore architettonico ma di alto valore storico e tipologico, sono da anni sottoposti a tutela. Le campagne, che compongono ben il 93% del territorio della villa rispetto al 7% occupato dal centro abitato , sono caratterizzate da alcune grandi aziende agricole.\nStoria.\nA nord della ferrovia Milano-Bologna, al confine col comune di Campegine, furono rinvenute tracce di un villaggio dell'et\u00e0 del bronzo; pi\u00f9 vicino al centro abitato furono rinvenute tombe romane. Gaida \u00e8 nominata in un documento di Carlo Magno del 781 e successivamente in atti del 962, del 1037 e del 1200, quale possedimento del Monastero di Reggio. Da allora fu soggetta \"de facto\" alla giurisdizione di Montecchio. Nel XV secolo era parte delle ville della contea di Reggio ed entr\u00f2 a far parte della signoria di Ferrara. Dal 1713 il feudo di Montecchio pass\u00f2 alla Camera ducale e Gaida divenne comune autonomo, per poi passare al cantone di Sant'Ilario nel 1793. Tra i 1805 ed il 1815 fu incluso nel neocostituito comune di Cad\u00e8. Con la Restaurazione fu annessa a Sant'Ilario sino al 1827, quando entr\u00f2 definitivamente a far parte del comune di Reggio .\nSociet\u00e0.\nEvoluzione demografica.\nNel corso del Novecento sub\u00ec un forte spopolamento demografico dovuto alle condizioni di vita fortemente disagiate dei braccianti e dei \u201csenza terra\u201d che, in maggioranza, abitavano nei vetusti caseggiati a ridosso della Via Emilia. Dopo fortissime ondate migratorie verso i centri del triangolo industriale, le citt\u00e0 capoluogo e altri paesi, in primis, del centro Europa e delle Americhe, la popolazione si ridusse dalle 2.000 unit\u00e0 a poche centinaia di abitanti. I residenti passarono cos\u00ec dai 650 abitanti del 1962, ai 289 del 1983 sino ai 585 del 2010. Dalla fine degli anni 1990 Gaida ha subito un rapido incremento demografico dovuto alla crescita edilizia che si \u00e8 verificata in molti centri della media e alta pianura reggiana.\nCultura.\nIstruzione.\nNella frazione \u00e8 presente una scuola dell'infanzia statale, posta nell'edificio della vecchia scuola elementare oggi soppressa. Sino a pochi anni fa era aperto un istituto professionale statale per l'agricoltura oggi trasferito a Coviolo di Reggio Emilia. La scuola elementare di pertinenza \u00e8 ubicata a circa un chilometro dalla chiesa di Gaida, nell'attigua frazione di Cad\u00e8.\nEconomia.\nOltre ad alcune grandi aziende zootecniche le altre aree produttive, situate sulla SS 9, sono caratterizzate da piccole e medie industrie. Fra queste, spiccano industrie nel settore vinicolo e lattiero-caseario. Il centro ospita inoltre una struttura alberghiera e alcune attivit\u00e0 ristorative.\nInfrastrutture e trasporti.\nL'abitato \u00e8 attraversato dalla Strada statale 9 Via Emilia, che lo unisce a Reggio, S. Ilario d'Enza e Parma e da una strada comunale, via Casel di Ferro, che conduce alla frazione di Aiola, nel comune di Montecchio Emilia. A nord \u00e8 attraversato dalla ferrovia Milano-Bologna. Un tempo, un passaggio a livello incustodito oggi eliminato, garantiva i collegamenti con i poderi posti a nord della ferrovia oggi raggiungibili dal cavalcavia ferroviario di Cad\u00e8.\nNegli anni 2000 \u00e8 stata realizzata una pista ciclabile che corre adiacente alla Via Emilia unendo la citt\u00e0 di Reggio a Calerno .\nIl trasporto pubblico \u00e8 garantito da una linea urbana a media frequenza dell'Act di Reggio Emilia."}
{"id": "3092652", "revid": "15756", "url": "https://it.wikipedia.org/wiki?curid=3092652", "title": "Ospizio (Reggio Emilia)", "text": "Ospizio o Villa Ospizio (\"L'Usp\u00e9si\" in dialetto reggiano, \"Hospitii\" in latino) \u00e8 una ex frazione del comune di Reggio Emilia, oggi popoloso quartiere situato un chilometro a est del centro storico.\nGeografia fisica.\nIl quartiere si trova in una zona di media pianura sul tratto orientale della via Emilia, a 52 m s.l.m. La statale lo collega al centro storico e a San Maurizio. Collocato in un ambito totalmente a carattere urbano confina a nord con il quartiere Santa Croce e l'aeroporto, a sud con il Mirabello e la Pappagnocca, a ovest il Villaggio Stranieri e San Maurizio per mezzo dell'ex ospedale psichiatrico San Lazzaro, oggi Campus San Lazzaro dell'Universit\u00e0 di Modena e Reggio Emilia. I principali corsi d'acqua che lo attraversano sono il canale del Buco del Signore e il cavo Rodanello, oggi tombati. Un tempo i confini della \"villa\" si estendevano sino al rio Acqua Chiara.\nOrigini del nome.\nQuesta ex \"villa\" \u00e8 cos\u00ec denominata per un \"ospizio\", fondato nel 1688 dai Padri Minimi, dove sorgeva sino agli anni 2000 il ricovero di mendicit\u00e0 cittadino, posto 500 metri a levante della chiesa parrocchiale sul lato meridionale della via Emilia.\nStoria.\nEt\u00e0 romana.\nIl territorio di Ospizio, in et\u00e0 romana, ospitava le tombe della necropoli cittadina e diverse fornaci, che sorgevano a ridosso della via Emilia a est di Reggio sino all'attuale localit\u00e0 di San Maurizio. Diverse lapidi sono state ritrovate sia nell'area della chiesa parrocchiale che nei dintorni dell'ex ospedale San Lazzaro.\nMedioevo.\nPer tutto il basso medioevo e fino al 1769, anno di erezione dell'attuale parrocchia di Ospizio, la zona fu suddivisa fra le parrocchie urbane di San Pietro (esistente), San Biagio e San Raffaele (soppresse), che estendevano i loro confini oltre la cinta muraria di Reggio sino al cavo Rodanello. In quel periodo appena fuori porta San Pietro si erigeva l'omonimo borgo, menzionato gi\u00e0 nel XII secolo, nella cui \"braida\" si svolgeva un'importante fiera. Nella medesima localit\u00e0, durante l'anno 1318, furono costruite tre fornaci, ancora attive per tutto il XVIII secolo. Nelle vicinanze era anche un ospedale intitolato a san Giovanni Battista, oltre a una \"domus\" dell'Ordine di san Giovanni di Gerusalemme (poi di Malta). Nei borghi di porta San Pietro era presente anche un altro ospedale, fondato nel 1215, limitrofo a una chiesa dedicata a san Barnaba appartenente ai Crociferi. L'ospedale fu poi dato in commenda a un religioso dell'ordine di sant'Agostino (Eremitani) nel 1444. Non lontano dall'edificio ospedaliero \u00e8 inoltre citata una cappella dedicata a san Vincenzo.\nEt\u00e0 moderna.\nTutti i fabbricati posti nei borghi di porta San Pietro, purtroppo furono distrutti nel 1551, con la realizzazione della \"tagliata\", una grande opera di rafforzamento del sistema difensivo della citt\u00e0 che determin\u00f2 il potenziamento delle mura, con la realizzazione dei baluardi e la chiusura di cinque delle nove porte cittadine, e la demolizione di ogni edificio situato a meno di 600 metri dai bastioni medievali.\nLa nascita dell\"'ospizio\" che diede il nome alla localit\u00e0 risale, invece, a un legato del fabbricato di propriet\u00e0 del sacerdote conte Giovanni Battista Ruggeri all'Ordine dei Minori, avvenuto nel 1665. L'edificio, situato sul lato meridionale della via Emilia, poco prima dell'istituto San Lazzaro, figurava gi\u00e0 in attivit\u00e0 come osteria la cui insegna raffigurava un piccolo leone che da allora e diede il nome di \"Leoncino\" a tutto il complesso. La fondazione vera e propria del convento con annesso ospizio, comprendente l'osteria, avvenne per\u00f2 nel 1681. Successivamente fu chiuso e dato in possesso al seminario diocesano che, a sua volta, lo cedette al Pio Luogo dei Bastardini e, successivamente a diverse opere pie, fra cui l'albergo Orfani e Mendicanti (1821). Per volere del duca Francesco IV d'Este, capo dello stato di Modena e Reggio, l'istituto fu eretto in ricovero di mendicit\u00e0: questo port\u00f2 al rifacimento integrale dell'edificio (1842) per opera dell'architetto Pietro Marchelli e alla delocalizzazione in altra posizione dell'antica osteria che aveva dato il nome al plesso. Il ricovero di mendicit\u00e0 pass\u00f2 poi all'Opera Pia di Carit\u00e0 e, quindi, al Comune. Gli ultimi importanti lavori di restauro risalgono al 1906 da parte degli ingegneri Zuccardi e Montanini.\nLa chiesa parrocchiale di Villa Ospizio venne edificata nel 1769 su una preesistente cappella intitolata a san Francesco da Paola. Rifatta tra il 1815 e il 1839 nella forma attuale, terminata la facciata nel 1906, venne restaurata nel 1920. All'interno, sopra la porta d'ingresso, vi \u00e8 una copia su tela del Cristo in Croce di Reni.\nEt\u00e0 contemporanea.\nDall'Unit\u00e0 d'Italia alla Guerra di Liberazione.\nLa costruzione della linea ferroviaria Milano-Bologna, nel 1859, port\u00f2 nei decenni successivi allo sviluppo della prima zona industriale della citt\u00e0, che sorse attorno allo scalo ferroviario. Il territorio di Villa Ospizio, allora, comprendeva buona parte dell'attuale aeroporto e met\u00e0 della zona di Santa Croce, che divent\u00f2 una comunit\u00e0 autonoma soltanto nel 1914, con la costruzione della chiesa parrocchiale di via Adua, terminata nel 1917. Le Omi Reggiane e tante altre importanti industrie della citt\u00e0, fra cui uno stabilimento di quella che poi sar\u00e0 la Montecatini, nacquero a inizio Novecento entro gli allora confini della villa. La prima grande industria chimica della citt\u00e0 fu insediata proprio a Ospizio da due esimie personalit\u00e0 della citt\u00e0 e del paese, nate proprio nella villa: i fratelli Natale e Giovanni Prampolini. In quel periodo attorno alla stazione ferroviaria era sorto il mercato bestiame e, nella zona del Mirabello, un ippodromo, poi tratto a nord della ferrovia statale per far posto allo stadio e quindi demolito a met\u00e0 degli anni '30 per far posto all'aeroporto. Negli anni successivi l'unit\u00e0 d'Italia, sempre al Mirabello, fu progettata la nuova piazza d'Armi anche se, di fatto, a essere collocata nell'area a sud-est dello stadio fu soltanto la polveriera. Pi\u00f9 a est l'amministrazione fascista della citt\u00e0 decise di individuare un'area su cui spostare il nuovo stadio che avrebbe sostituito quello del Mirabello, proprio dove oggi sono situati il campo d'atletica e la piscina. Tuttavia il comune acquist\u00f2 l'area anche se poi non se ne fece nulla, se non la costruzione della casa del fascio di Villa Ospizio (1938), il cui fabbricato risulta oggi ampiamente rimaneggiato e modificato per far posto alla sede dei Monopoli di stato. Nel 1901 a Ospizio era nata la cooperativa di consumo di ispirazione laica e socialista, poi sciolta nel 1933 dal governo fascista. In questo periodo Villa Ospizio fu coinvolta direttamente dagli eventi bellici della prima e della seconda guerra mondiale: se durante la grande guerra la zona ospit\u00f2 svariati soldati feriti sia al San Lazzaro che al casino Giovanardi, convertito a ospedale, durante la seconda guerra mondiale il quartiere a causa della sua vicinanza allo stazione ferroviaria, all'aeroporto e alle officine Reggiane sub\u00ec pesanti bombardamenti e distruzioni i cui segni sono ancora oggi visibili sulla torre campanaria della chiesa parrocchiale. I bombardamenti alleati del 7-8 gennaio 1944 colpirono fortemente questi luoghi fra cui il vecchio cimitero di Ospizio, ove vennero scoperchiate le tombe dei fratelli Cervi, ivi seppelliti in gran segreto dai fascisti.\nIl dopoguerra.\nPochi anni prima il quartiere aveva visto un importante sviluppo residenziale, culminato con la realizzazione del Villaggio Costanzo Ciano, terminato a guerra in corso e intitolato dopo la Liberazione al partigiano del posto Sergio Stranieri.\nIl 3 maggio 1948 la localit\u00e0 di Ospizio fu al centro di un infausto accaduto che coinvolse da vicino il grande pilota automobilistico Tazio Nuvolari. Quell\u2019anno, malgrado la non giovane et\u00e0, l\u2019allora pilota 56enne, prese parte alla celebre corsa Mille Miglia a bordo di una Ferrari 166SC. Quando sembrava aver la vittoria in pugno, nonostante alcuni inconvenienti gi\u00e0 sopraggiunti al veicolo, il pilota mantovano, a causa di un guasto alla balestra, fu costretto al ritiro. Stremato, chiese e ottenne ristoro presso la canonica della chiesa parrocchiale di Ospizio, non distante dal luogo dello sfortunato evento. Poco dopo lo raggiunse, da Modena, Enzo Ferrari in persona per dargli conforto.\nNegli anni 1950, in via Melato, fu realizzata la prima grande zona sportiva della citt\u00e0, dotata di campi da calcio, del campo d'atletica, dei campi da tennis, di palestre e della prima piscina comunale. In quel periodo fu istituita una nuova parrocchia al Villaggio Stranieri, intitolata a sant'Alberto di Gerusalemme, grazie all'allora parroco di Ospizio don Primo Carretti, che si prodig\u00f2 anche per la realizzazione dell'asilo infantile, oggi a lui intitolato. Il grande sviluppo urbanistico fece s\u00ec che dall'antica villa e parrocchia di Ospizio, nella seconda met\u00e0 del Novecento, furono stralciate diverse parrocchie che hanno dato vita a nuovi quartieri: Villaggio Stranieri (1956), Mirabello (1982), e Pappagnocca (1983). Parte degli insediamenti fuori le antiche mura cittadine posti a ridosso dell'antica Porta San Pietro, fra cui la stazione ferroviaria centrale, erano gi\u00e0 stati aggregati alla parrocchia urbana di San Pietro negli anni Trenta e, nel 1914, a quella di Santa Croce, per la quale furono stralciate porzioni di territorio da Ospizio e Mancasale.\nPer tutta la seconda met\u00e0 del Novecento i principali poli di aggregazione di Ospizio, fatta eccezione delle attrazioni di livello cittadino, furono rappresentati dalla parrocchia dal circolo ricreativo della \"nuova\" cooperativa di consumo, di ispirazione socialcomunista - e successivamente ospitante il circolo Arci Gramsci - e dalla parrocchia di San Francesco da Paola con l'attiguo circolo parrocchiale ACLI e il cinema-teatro Verdi. Ad animare la vita parrocchiale furono i parroci don Primo Carretti e, dal 1955 fino a fine secolo, don Guglielmo Ferrarini.\nDagli anni Sessanta al XXI secolo.\nNegli anni '60 nell'area dell'ultima piazza d'armi della citt\u00e0, al Mirabello, furono realizzati importanti interventi residenziali di pregio ad alta densit\u00e0 abitativa sviluppati in altezza e una nuova scuola elementare. Qualche anno dopo nacquero nuove lottizzazioni lungo via Pier Giacinto Terrachini e tutta la strada del Quinzio, ora intitolata a Papa Giovanni XXIII e ad Albert Einstein. Dopo il 1980 furono realizzati il parco del Campo di Marte, fra i pi\u00f9 grandi della citt\u00e0, e l'asse stradale di viale del Partigiano, che comporter\u00e0 notevoli polemiche in loco e la delocalizzazione della scuola materna parrocchiale in via Paradisi. In quello stesso periodo un grande intervento urbanistico sull'area dell'ex Montecatini di via Giuseppe Turri, per opera della societ\u00e0 di costruzioni Degola-Ferretti, dar\u00e0 vita al nuovo rione \"Reggio Est\" il quale tuttavia si candider\u00e0, nel decennio successivo, a diventare emblema del degrado e della fragilit\u00e0 sociale della citt\u00e0, diventando la zona di primo approdo degli immigrati extracomunitari in citt\u00e0, una condizione facilitata anche alla vicinanza alla stazione ferroviaria. Gli anni '90 videro nascere nel quartiere nuovi centri direzionali, soprattutto a ridosso della via Emilia e eccellenze di terziario avanzato. Sulla via Emilia sorge una villa immersa nel verde gi\u00e0 abitazione del tenore reggiano Ferruccio Tagliavini, che ebbe come sua ultima residenza proprio il quartiere di Ospizio. Il quartiere ospita ancora oggi importanti poli destinati ai servizi, allo sport e alla cultura che si sono ulteriormente arricchiti con la riqualificazione di una parte notevole della superficie dell'ex polveriera e con la riqualificazione dell'asse della via Emilia fra la piazza del Tricolore e la chiesa.\nIn futuro il quartiere sar\u00e0 caratterizzato da importanti interventi di rigenerazione urbana che interesseranno l'area dell'ex ricovero di mendicit\u00e0 (casa di riposo cittadina), la parte settentrionale dell'ex polveriera e i grandi condomini di via Turri e via Sani.\nMonumenti e luoghi di interesse.\nIl quartiere \u00e8 a vocazione prevalentemente residenziale e terziaria. Lungo la via Emilia e sulle strade laterali sono presenti edificio tipici dell'architettura del primo Novecento ma anche immobili di pregio storico-architettonico e testimoniale, nonch\u00e9 emergenze dell'architettura contemporanea, posti sotto tutela sia dalla normativa urbanistica che dal Ministero per i beni e le attivit\u00e0 culturali.\nAree naturali.\nOspizio \u00e8 porta d'accesso per il parco naturalistico del torrente Rodano e il contiguo bosco urbano Enrico Berlinguer. Tuttavia il quartiere conta diversi parchi urbani, fra cui spicca il parco Campo di Marte.\nSociet\u00e0.\nL'ambito territoriale di Ospizio, dopo una crescita di popolazione del 14% avvenuta fra il 2000 e il 2010, ha avuto un periodo di stagnazione demografica per poi stabilizzarsi a circa 6400 abitanti. Vi \u00e8 un indice di vecchiaia simile al dato generale del comune (130 contro 137) come anche il tasso di natalit\u00e0 (8,7 contro 8). Il numero di componenti medi a nucleo famigliare \u00e8 inferiore a quello del comune (1,9 contro 2,2). Ospizio \u00e8 il quartiere con la maggiore presenza di cittadini stranieri, che \u00e8 pari al 40% (contro il 16,4% a livello comunale). Le prime tre nazionalit\u00e0 non italiane presenti sul territorio provengono da: Cina, Marocco e Egitto.\nCultura.\nA Ospizio \u00e8 presente un numero elevato di istituzioni educative e culturali, fra cui una importante biblioteca comunale di quartiere.\nGeografia antropica.\nFino alla seconda met\u00e0 dell'Ottocento la \"villa\" di Ospizio era costituita da un territorio prevalentemente agricolo costellato di case coloniche e, in minima parte, attivit\u00e0 legate alla trasformazione e allo stoccaggio dei prodotti agricoli.\nI grandi cambiamenti arrivarono con l'avvento della ferrovia e la costruzione della stazione ferroviaria cittadina (1859), situata nell'allora territorio della villa, che contribuirono all'insediamento delle prime industrie della citt\u00e0 proprio a ridosso dello scalo ferroviario. Il conseguente abbattimento delle mura e l'espansione oltre i viali di circonvallazione della citt\u00e0, portarono Ospizio a diventare in parte il primo grande quartiere residenziale della citt\u00e0 \"extra m\u0153nia\", ovvero fuori dalle mura, ancora prima del quartiere industriale per eccellenza di Reggio, ossia Santa Croce. Se la fine del secolo XIX aveva portato nella zona la piazza d'armi e la polveriera trasferite in loco dal centro storico della citt\u00e0, l'inizio del secolo breve portarono a Ospizio i primi impianti sportivi a carattere cittadino: lo stadio Mirabello e l'ippodromo (demolito per far posto all'aeroporto). Nei primi anni del '900 sorsero le prime grandi zone residenziali suburbane: da via Luca da Reggio alle case popolari per i dipendenti dell'ospedale San Lazzaro in via Doberd\u00f2. Un altro importante sviluppo urbanistico dell'area avvenne durante il fascismo con la costruzione del Villaggio Costanzo Ciano (oggi Sergio Stranieri).\nIl boom edilizio che port\u00f2 a saturare totalmente il quartiere lasciando i pochi spazi aperti occupati dai soli parchi pubblici o da aree sportive inizi\u00f2 negli anni '70 e si concluse nella prima met\u00e0 degli anni '80: in quegli anni nacquero la zona sportiva di via Melato, il rione don Pasquino Borghi, piazza Zara e i grandi condomini prospicienti la chiesa parrocchiale e via Papa Giovanni XXIII. Negli anni '70 e '80 nacquero gli insediamenti ad alta densit\u00e0 abitativa di via Tondelli e via Turri. In quel periodo il quartiere fu tagliato longitudinalmente dai viadotti di viale del Partigiano, l'asse orientale di attraversamento della citt\u00e0 che mette in comunicazione la ex strada statale 468 di Correggio con la ex strada statale 467 di Scandiano. La realizzazione dello svincolo di raccordo fra viale del Partigiano e via Turri port\u00f2 alla definitiva demolizione del vecchio cimitero di Villa Ospizio.\nOggi le principali trasformazioni urbanistiche riguardano per lo pi\u00f9 il tessuto esistente con interventi di demolizione e ricostruzione in un'ottica di rigenerazione urbana e risparmio energetico.\nEconomia.\nL'economia della zona \u00e8 a carattere prevalentemente terziario e, in parte, secondario. Il commercio al dettaglio e la GDO sono presenti in tutto il quartiere, in particolare sulle strade a maggior flusso di traffico. Anche il settore dei servizi \u00e8 particolarmente diffuso: sono presenti in loco diversi centri direzionali e istituti finanziari nonch\u00e9 sedi di sindacati e servizi della pubblica amministrazione, fra cui: forze dell'ordine, scuole, istituzioni culturali, servizi sociosanitari. L'industria \u00e8 in larga parte collocata nella zona industriale e artigianale di Ospizio-via Guicciardi e strade limitrofe. Le principali attivit\u00e0 produttive riguardano il settore: logistico, chimico, meccanico, dell'imballaggio e del confezionamento, delle autoriparazioni e alimentaristico. Nella zona industriale insistono anche diverse attivit\u00e0 commerciali e servizi.\nInfrastrutture e trasporti.\nMobilit\u00e0.\nIl quartiere \u00e8 lambito da una fitta rete di assi stradali di attraversamento, la maggior parte affiancati da piste ciclabili e linee del trasporto pubblico urbano ad alta frequenza.\nLe principali infrastrutture sono:\nInfrastrutture tecnologiche.\nIn via Sardegna, nella zona artigianale di Ospizio-via Guicciardi, \u00e8 presente una centrale di teleriscaldamento Iren, realizzata fra il 1994 e il 1995 e ampliata un paio di anni dopo. Si tratta di un impianto di integrazione e riserva, alimentato a gas naturale e composto da 4 generatori di calore a olio diatermico con potenza nominale di 14,5 MWt ciascuno.\nAmministrazione.\nIl territorio di Ospizio \u00e8 sempre stato soggetto alla giurisdizione del comune di Reggio. I primi strumenti di partecipazione furono istituiti nel secondo dopoguerra con l'istituzione delle Consulte popolari le quali tuttavia avevano una funzione meramente consultiva. Negli anni '60 nel paese era partito il dibattito sull'istituzionalizzazione di forme di decentramento riconosciute a livello nazionale. Fra il 1968 e il 1969 la citt\u00e0 decise di istituire i Consigli di quartiere, articolati su 15 suddivisioni amministrative, e Ospizio, assieme a San Maurizio e Villa Curta, entr\u00f2 a far parte del quartiere 6. Con l'approvazione della legge nazionale del 1976 che prevedeva la regolamentazione delle circoscrizioni e l'elezione diretta del Consiglio di circoscrizione il Comune di Reggio approv\u00f2 un nuovo regolamento e ridisegn\u00f2 gli ambiti territoriali di decentramento, suddividendo il territorio comunale in otto circoscrizioni. Ospizio si ritrov\u00f2 a far parte della Sesta Circoscrizione. L'assetto cambi\u00f2 nuovamente fra il 2009 e il 2014 che ridusse le circoscrizioni a 4 macro ambiti territoriali, inserendo il quartiere nella circoscrizione Nord-Est. Con la soppressione delle circoscrizioni nelle citt\u00e0 con popolazione inferiore a 250.000 nelle regioni a statuto ordinario Ospizio non ha pi\u00f9 avuto un organo di autogoverno. Nel 2015 Comune di Reggio ha dato vita con apposito regolamento al progetto \u201cQUA - Il quartiere bene comune\u201d che ha l'obiettivo di incentivare protagonismo della cittadinanza, sia nelle sue forme associative sia a livello individuale. Il progetto prevede anche l\u2019attivazione di \u201cLaboratori Urbani\u201d dedicati a luoghi e aree di interesse cittadino. In questo contesto il territorio comunale \u00e8 stato diviso in 18 ambiti territoriali: Ospizio \u00e8 stato inserito in un nuovo ambito urbano assieme a San Pietro esterna, Mirabello, Villaggio Stranieri-Bazzarola e San Maurizio.\nIl consiglio di circoscrizione aveva sede all'interno del quartiere di Ospizio, ad eccezione degli ultimi anni antecedenti il 2014 in cui era stato trasferito a San Maurizio. Dal punto di vista politico il territorio ha sempre visto prevalere maggioranze di sinistra composte generalmente da PCI (PDS dal 1991), PSI, PSDI e PRI e, dal 1995, di centrosinistra.\nSport.\nOspizio, da sempre, si caratterizza come una zona a forte vocazione sportiva. In loco, e nel contiguo quartiere Mirabello, fu realizzata la prima grande zona sportiva attrezzata della citt\u00e0. I principali impianti sportivi del quartiere sono il Centro polisportivo di via Terrachini e l'attigua piscina olimpionica comunale.\nLe principali strutture sportive di presenti nel quartiere sono:\nA Ospizio hanno sede le due societ\u00e0 facenti parte dell'unit\u00e0 pastorale Giovanni Paolo II a cui fa capo la parrocchia di Ospizio: la Reggio United A.s.d. (calcio) e l'A.s.d. San Maurizio (pallavolo)."}
{"id": "3092653", "revid": "247222", "url": "https://it.wikipedia.org/wiki?curid=3092653", "title": "Ottavio Fantoni", "text": ""}
{"id": "3092654", "revid": "474175", "url": "https://it.wikipedia.org/wiki?curid=3092654", "title": "Pieve Modolena", "text": "Pieve Modolena o Villa Pieve Modolena (\"La P\u0113v\" in dialetto reggiano) \u00e8 una grossa frazione del comune di Reggio nell'Emilia.\nGeografia fisica.\nPieve Modolena sorge a 3,7\u00a0km ad ovest di Reggio Emilia, lungo la via Emilia in direzione Parma. Il suffisso \"Modolena\" deriva dall'omonimo torrente che scorre a ponente dell'abitato; sempre ad ovest, il confine con la frazione di Cella \u00e8 delineato dal torrente Quaresimo. In passato centro agricolo, negli ultimi anni ha conosciuto un intenso sviluppo residenziale e demografico. La parte a nord della via Emilia \u00e8 stata destinata ad ospitare una vasta area industriale, mentre l'area sud \u00e8 zona prettamente residenziale.\nStoria.\nMenzionata come \"Motolena\" in un documento dell'882, la localit\u00e0 fu poi popolata stabilmente da coloni sovvenzionati dal comune di Reggio nel XII secolo.\nDurante la seconda guerra mondiale Pieve Modolena fu al centro di numerosi attacchi partigiani contro le truppe nazifasciste che transitavano sulla via Emilia. Il 28 gennaio 1945 dieci uomini vennero fucilati presso il ponte del Quaresimo dai tedeschi.\nNegli anni del boom economico Pieve Modolena, che ancora conservava l'aspetto di una frazione prettamente agricola, fu scelta dal comune di Reggio Emilia per diventare sede di due villaggi industriali, posti rispettivamente ad est e ad ovest dell'abitato."}
{"id": "3092658", "revid": "125853891", "url": "https://it.wikipedia.org/wiki?curid=3092658", "title": "Gal\u00e0 della pubblicit\u00e0", "text": "Il Gal\u00e0 della Pubblicit\u00e0 \u00e8 stata una manifestazione andata in onda su Canale 5 e Italia 1 dal 1996 al 2005, nel corso della quale, venivano premiati con il \"Mezzominuto d'oro\" i migliori spot \"antecedenti\" dell'anno.\nSvolgimento della manifestazione.\nGli spot che si contendono il \"Mezzominuto d'Oro\" sono frutto di una selezione fatta dall'Art Directors Club Italiano (associazione che riunisce i migliori professionisti nel campo della comunicazione pubblicitaria) che ha valutato preventivamente gli elementi tecnici e quelli artistici dei filmati in gara. Ogni spot, per poter essere candidato, deve rispondere alle \"7 Regole d'Oro\" della comunicazione pubblicitaria:\nTutte le edizioni, fatta eccezione dell'ultima, sono state realizzate con la collaborazione e il supporto della rivista Sorrisi e Canzoni TV.\nEdizioni.\nEdizione 1996.\nDi seguito sono elencati i vincitori delle 10 categorie principali:\nIn pi\u00f9 furono premiati anche due spot in due categorie speciali:\nEdizione 1997.\nIl pubblico da casa attraverso il televoto, ha decretato la vittoria dello spot: \"Washroom\", Levi's.\nOltre ai 5 spot che concorrono al \"Mezzominuto d'Oro\", vengono premiati i vincitori delle categorie:\nEdizione 1998.\nLe cinque nomination per il \"Mezzominuto d'Oro\" sono:\nIl pubblico da casa attraverso il televoto, ha decretato la vittoria dello spot: \"Fall Winter 1997\", Swatch.\nEdizione 2001.\nLe cinque nomination per il \"Mezzominuto d'Oro\" sono:\nIl pubblico da casa attraverso il televoto, ha decretato la vittoria dello spot: \"Jamaica\", Fiat Dobl\u00f2.\nOltre ai 5 spot che concorrono al \"Mezzominuto d'Oro\", vengono premiati i vincitori delle categorie:\nOspiti intervenuti alla serata: Pietro Taricone, Alessandro Gassmann, Manuela Arcuri, Victoria Silvstedt, Gabriel Omar Batistuta, Fabio Fazio, Luca Laurenti, Giovanni Trapattoni, Fiona May, Pupo, Jean-Claude Van Damme, Megan Gale, Alice ed Ellen Kessler, Dario Ballantini, Bebo Storti, Gemelli DiVersi, Max Pisu.\nEdizione 2004.\nLe nomination 2004 per il \u201dMezzominuto d'Oro\u201d sono:\nIl pubblico da casa, mediante il televoto, ha decretato la vittoria dello spot Heineken \"Shovelling\".\nDurante la serata vengono premiati inoltre gli spot per le seguenti categorie tecniche:\nOspite d'eccezione della serata, il premio Oscar Mira Sorvino.\nEdizione 2005.\nPer la prima volta dopo nove edizioni, viene adottato un sistema di scontri diretti. Gli 8 spot in nomination, si affrontano a coppie, con abbinamenti estratti a sorte in diretta. Di questi 8 spot, solo 4 entrano in semifinale e i due che ne escono vincitori si affrontano direttamente contendendosi la clessidra del \"Mezzominuto d'oro\".\nGli spot in gara di quest'anno sono:\nAttraverso il televoto, i telespettatori hanno assegnato il \"Mezzominuto d'oro\" allo spot della Telecom Italia incentrato sulla figura di Gandhi."}
{"id": "3092668", "revid": "6923", "url": "https://it.wikipedia.org/wiki?curid=3092668", "title": "Campionato Mondiale Enduro", "text": ""}
{"id": "3092672", "revid": "6923", "url": "https://it.wikipedia.org/wiki?curid=3092672", "title": "Campionato mondiale enduro 2007", "text": ""}
{"id": "3092673", "revid": "6923", "url": "https://it.wikipedia.org/wiki?curid=3092673", "title": "Campionato mondiale enduro 2010", "text": ""}
{"id": "3092677", "revid": "1372005", "url": "https://it.wikipedia.org/wiki?curid=3092677", "title": "Walter Peterhans", "text": "Fu insegnante e direttore del corso di fotografia presso la scuola Bauhaus dal 1929 fino al 1933 quando emigr\u00f2 a Chicago per insegnare nell'Illinois Institute of Technology sotto la guida di Ludwig Mies van der Rohe."}
{"id": "3092680", "revid": "812251", "url": "https://it.wikipedia.org/wiki?curid=3092680", "title": "Joost Schmidt", "text": "Disegn\u00f2 il poster per la mostra della scuola del 1923 presso Weimar."}
{"id": "3092687", "revid": "1442080", "url": "https://it.wikipedia.org/wiki?curid=3092687", "title": "Rhizobiaceae", "text": "Le Rhizobiaceae sono une famiglia di proteobatteri.\nLe Rhizobiaceae sono, come tutti i proteobatteri, Gram-negative. Esse sono inoltre microrganismi aerobici e sono a forma di bastoncello. Molte specie delle Rhizobiaceae sono diazotrofe, attuano l'azotofissazione e sono in simbiosi con le radici delle piante.\nTassonomia.\nIn passato tutte le specie della famiglia \"Rhizobiaceae\" venivano classificate all'interno del genere \"Rhizobium\".\nUna recente classificazione suddivide la famiglia Rhizobiaceae in 12 generi e 92 specie secondo il seguente schema:"}
{"id": "3092691", "revid": "1005847", "url": "https://it.wikipedia.org/wiki?curid=3092691", "title": "Nomenclatore tariffario", "text": ""}
{"id": "3092695", "revid": "729019", "url": "https://it.wikipedia.org/wiki?curid=3092695", "title": "Nor-Am Cup 2010", "text": "La Nor-Am Cup 2010 fu la 33\u00aa edizione della manifestazione organizzata dalla Federazione Internazionale Sci.\nLa stagione maschile inizi\u00f2 il 30 novembre 2009 a Loveland, negli Stati Uniti, e si concluse il 18 marzo 2010 a Waterville Valley, ancora negli Stati Uniti; furono disputate 25 delle 27 gare in programma (4 discese libere, 5 supergiganti, 6 slalom giganti, 7 slalom speciali, 3 supercombinate), in 7 diverse localit\u00e0. Il canadese Dustin Cook si aggiudic\u00f2 sia la classifica generale, sia quella di supergigante; lo statunitense Steven Nyman vinse la classifica di discesa libera, lo svedese Jon Olsson quella di slalom gigante e gli statunitensi Nolan Kasper e Will Brandenburg rispettivamente quelle di slalom speciale di combinata. Il canadese Louis-Pierre H\u00e9lie era il detentore uscente della Coppa generale.\nLa stagione femminile inizi\u00f2 il 30 novembre 2009 ad Aspen, negli Stati Uniti, e si concluse il 18 marzo 2010 a Waterville Valley, ancora negli Stati Uniti; furono disputate 23 delle 27 gare in programma (4 discese libere, 5 supergiganti, 5 slalom giganti, 7 slalom speciali, 2 supercombinate), in 7 diverse localit\u00e0. La statunitense Laurenne Ross si aggiudic\u00f2 sia la classifica generale, sia quelle di discesa libera e di supergigante; la norvegese Anne Cecilie Brusletto vinse la classifica di slalom gigante, la canadese \u00c8ve Routhier quella di slalom speciale e la statunitense Julia Ford quella di combinata. La canadese Marie-Mich\u00e8le Gagnon era la detentrice uscente della Coppa generale.\nUomini.\nRisultati.\nLegenda:\nDH = discesa libera\nSG = supergigante\nGS = slalom gigante\nSL = slalom speciale\nSC = supercombinata\nDonne.\nRisultati.\nLegenda:\nDH = discesa libera\nSG = supergigante\nGS = slalom gigante\nSL = slalom speciale\nSC = supercombinata"}
{"id": "3092699", "revid": "117186035", "url": "https://it.wikipedia.org/wiki?curid=3092699", "title": "E un'altra cosa...", "text": "E un'altra cosa... \u00e8 un romanzo di Eoin Colfer. \u00c8 considerato il sesto volume della serie \"Guida galattica per gli autostoppisti\", sebbene non scritto da Douglas Adams. \u00c8 stato edito nel 2009 in lingua originale e tradotto in italiano l'anno dopo.\nTrama.\n\"Praticamente innocuo\" non conclude la saga di Arthur Dent e del suo amico Ford Prefect, poich\u00e9 qualcuno ha qualcosa in serbo per i due, per i loro eterni compagni di viaggio Zaphod Beeblebrox e Tricia McMillan, e per la figlia di Tricia, Random. Dopo che tutti tranne Zaphod, che \u00e8 in viaggio per la galassia, si risvegliano in una dimensione virtuale e ne escono cinque minuti prima che i Grebulon, alieni pagati dai Vogon, diano inizio alla distruzione della Terra, vengono salvati da Zaphod con la sua astronave, e, quando questa non riesce a scappare, sono aiutati da Wowbagger, un alieno verde reso immortale da un incidente causato da due elastici sacri. Visto che l'immortale vuole morire, per ringraziarlo Zaphod promette di farlo uccidere da Thor. \nIl dio vive sul pianeta di \u00c1sgar\u00f0r, dove Zaphod si fa scaricare, da solo per non mettere in pericolo gli amici. Arthur scopre che alcuni umani si sono salvati dalla distruzione della Terra scappando dal pianeta qualche tempo prima grazie all'aiuto di Zaphod e rifugiandosi sul piccolo e sperduto pianeta Nano, e fa recare Wowbagger verso la colonia. Purtroppo, anche i Vogon vengono a conoscenza della colonia e vi si dirigono per distruggerla di persona. Zaphod convince Thor ad uccidere l'immortale, che si trova su Nano. Il dio rende Wowbagger mortale legando gli elastici che avevano reso l'alieno immortale, ma non lo uccide. Wowbagger e Tricia scappano sull'astronave dell'alieno, per vivere insieme il resto delle loro vite.\nQualche tempo dopo, Random viene assunta come segretaria del capo del pianeta, Zaphod va a far visita al nuovo Presidente galattico, Ford resta su Nano per scrivere un articolo per la Guida Galattica, e Arthur parte per un viaggio, durante il quale per\u00f2, a causa di un incidente durante un salto nell'iperspazio, viene sbalzato sulla spiaggia dove viveva nella realt\u00e0 virtuale, concludendo cos\u00ec la sua epopea."}
{"id": "3092701", "revid": "729019", "url": "https://it.wikipedia.org/wiki?curid=3092701", "title": "Comunicatore telefonico", "text": "Il comunicatore telefonico \u00e8 un dispositivo studiato appositamente per le persone che hanno difficolt\u00e0 di comunicazione verbale, che permette alle stesse di intrattenere comunicazioni telefoniche.\nIl comunicatore telefonico si collega alla normale linea telefonica ed \u00e8 costituito da una tastiera per la scrittura e da un monitor per la visualizzazione dei messaggi.\nTra le funzioni del comunicatore telefonico c'\u00e8 la possibilit\u00e0 di collegamento diretto con l'assistenza medica (telesoccorso), l'invio e la ricezione di fax e SMS, una rubrica dei numeri telefonici, la memorizzazione delle chiamate in entrata ed uscita, la possibilit\u00e0 di interfacciamento a personal computer e la possibilit\u00e0 di stampa delle conversazioni.\nI tipi di comunicazione possibili sono i seguenti:\nIn seguito all'avvento di nuove tecnologie (chat internet, SMS, eccetera) l'uso dei comunicatori telefonici si sta sensibilmente riducendo a favore di queste ultime. Comunque si stima che per altri 20 anni sar\u00e0 una tecnologia necessaria ai soggetti non informatizzati.\nIn Italia esistono diversi servizi ponte, ma \u00e8 ormai diventato quasi impossibile per i soggetti disabili reperire sul mercato dei Comunicatori Telefonici. La difficolt\u00e0 \u00e8 data dalla riduzione del mercato di questi strumenti (ormai i soggetti pi\u00f9 giovani prediligono gli SMS e le chat via Internet), che ha causato la chiusura delle uniche aziende italiane produttrici. Gli strumenti provenienti dall'estero, raramente si possono utilizzare in Italia a causa dei protocolli di telecomunicazione differenti e dalle specifiche richieste dal Ministero della Sanit\u00e0. Lo standard accettato in Italia dal Ministero della Sanit\u00e0 \u00e8 il V.18 ed \u00e8 anche compatibile con lo standard delle linee telefoniche italiane.\n\u00c8 di fondamentale importanza che il prodotto abbia tutte le caratteristiche richieste dal Ministero della Sanit\u00e0, in quanto ci\u00f2 permette al disabile di ricevere il prodotto gratuitamente mediante la fornitura di ausili prevista dalla ASL, regolata da un apposito Nomenclatore tariffario."}
{"id": "3092707", "revid": "121889276", "url": "https://it.wikipedia.org/wiki?curid=3092707", "title": "Otto Bartning", "text": "Biografia.\nBartning si mise in evidenza per l'adesione allo stile espressionistico tedesco, che lo inser\u00ec nell'elenco dei primi architetti moderni.\nQuesta tendenza fu evidenziata nel serbatoio a Zeipau, Slesia (1923), caratterizzato dalla movimentazione delle pareti tale da creare un volume nuovo e complesso.\nDopo di che collabor\u00f2 con Walter Gropius e altri alla realizzazione del quartiere Siemensstadt a Berlino (1929-1930), basato su un complesso tipicamente \"razionalista\".\nTra i suoi primi lavori ci fu la realizzazione, insieme a Walter Gropius dell'edificio della Bauhaus a Weimar."}
{"id": "3092718", "revid": "34421179", "url": "https://it.wikipedia.org/wiki?curid=3092718", "title": "Engine Alliance GP7200", "text": ""}
{"id": "3092720", "revid": "339392", "url": "https://it.wikipedia.org/wiki?curid=3092720", "title": "Rete A (multiplex)", "text": ""}
{"id": "3092725", "revid": "1725819", "url": "https://it.wikipedia.org/wiki?curid=3092725", "title": "Rete A 2", "text": "Rete A 2 \u00e8 stato uno dei multiplex della televisione digitale terrestre a copertura nazionale presenti nel sistema DVB-T italiano. Apparteneva a Persidera, operatore di rete nazionale italiano.\nCaratteristiche.\nIl Rete A 2 trasmetteva in SFN sul canale 33 della banda UHF IV in tutta Italia, a eccezione della zona dell'Alto Adriatico dove in alcune postazioni di Friuli-Venezia Giulia, Veneto, Emilia-Romagna e tutte le Marche settentrionali trasmetteva sul canale 54 della banda UHF V, d'Abruzzo, Molise, Puglia, Basilicata, Calabria e Sicilia e Marche meridionali dove trasmetteva sul canale 42 della banda UHF V, e della Sardegna dove trasmetteva sul canale 56 della banda UHF V.\n\u00c8 stato definitivamente spento il 9 gennaio 2022 a causa del refarming delle frequenze 700 MHz.\nStoria.\nIl 20 agosto 2010 \u00e8 stato attivato il secondo multiplex del Gruppo L'Espresso presente su tutto il territorio all-digital.\nCanali televisivi.\nSul multiplex Rete A 2 erano presenti canali televisivi gratuiti.\n\"Canali televisivi presenti al momento della chiusura\""}
{"id": "3092728", "revid": "287204", "url": "https://it.wikipedia.org/wiki?curid=3092728", "title": "Tommaso Romani", "text": "Carriera Sportiva.\nSpecializzato nella farfalla ma anche discreto stileliberista, si fa notare nel 2007 quando stabilisce il primo record italiano ragazzi nei 50 m farfalla con 25,57. Nel corso della stagione successiva questo tempo sar\u00e0 limitato dallo stesso Tommaso pi\u00f9 volte fino ad arrivare ad un notevole 25,17.\nNello stesso anno entra a far parte della nazionale giovanile partecipando alla Coppa Comen svoltasi a Cipro, dove vince l'oro nei 100 m farfalla, l'argento nella 4x100 stile libero e un altro oro con record della manifestazione nella 4x100 mista.\nNel 2008 durante i Campionati Assoluti primaverili conquista la sua prima medaglia Assoluta, \u00e8 bronzo nei 100 m farfalla a soli 16 anni. Durante lo stesso anno prende nuovamente parte alla Coppa Comen bissando il successo nella gara individuale nuotando in 55,84 stabilendo oltre al record italiano junior anche quello della manifestazione. Il giorno seguente sar\u00e0 argento nella 4x100 mista.\nNel 2009 partecipa agli europei giovanili di praga, dove vince un oro in staffetta e un argento nei 50\u00a0m farfalla. Pochi mesi pi\u00f9 tardi viene convocato alla Gymnasiadi, a Doha in Qatar. In questa occasione stabilisce quello che \u00e8 ancora il record italiano junior e cadetti vincendo l'oro nel 50 m farfalla con il tempo di 23,67. Ripete l'impresa vincendo anche nella doppia distanza, stabilendo l'attuale record italiano junior e cadetti, nonch\u00e9 il record mondiale juniores (52,35). L'oro arriva anche nella 4x100 mista e l'argento nella la 4x100 stile libero. Le Gymnasiadi sono un successo.\nRientrato in italia pochi giorni pi\u00f9 tardi, a soli 17 anni in occasione dei Campionati Italiani di Riccione in vasca corta si laurea Campione Italiano Assoluto nei 100 farfalla con il tempo di 51,61.\nNel 2010 viene convocato per la prima volta in nazionale assoluto per un trofeo a Berlino. Pochi mesi pi\u00f9 tardi dopo aver partecipato nuovamente agli europei giovanili di Helsinki, arriva la convocazione per i Giochi olimpici giovanili di Singapore, dove vince una prestigiosa medaglia di bronzo nei 50\u00a0m farfalla. \nNel 2011 viene convocato per i Giochi Mondiali Militari di Rio de Janeiro, conquista un bronzo nello sprint della farfalla, uno nei 100 m e nuota in ultima frazione nella 4x100 stile libero, portando la staffetta italiana sul gradino pi\u00f9 alto del podio. Conquista anche un bronzo nella 4x100 mista.\nNel 2013 prende parte alle Universiadi in Kazan, nuota i 50 e 100 farfalla nonch\u00e9 la staffetta, solo al mattino ed \u00e8 bronzo nella 4x100 stile libero.\nTommaso chiude la carriera professionistica nell'Agosto del 2014."}
{"id": "3092729", "revid": "110157", "url": "https://it.wikipedia.org/wiki?curid=3092729", "title": "Live in Central Park, NYC", "text": "Live in Central Park, NYC \u00e8 un album live dei King Crimson, pubblicato nell'Aprile del 2000 e registrato al Central Park, New York, il 1\u00ba luglio 1974."}
{"id": "3092730", "revid": "94647", "url": "https://it.wikipedia.org/wiki?curid=3092730", "title": "Canzone d'amore/\u00c8 finita una stagione", "text": "Canzone d'amore/\u00c8 finita una stagione \u00e8 il primo singolo pubblicato da Le Orme con Germano Serafin.\nSi tratta indubbiamente di uno dei cavalli di battaglia del gruppo: venne tra l'altro presentato al Festivalbar 1976 ed arriv\u00f2 ai vertici delle classifiche di vendita. Non venne incluso nell'album di quell'anno, \"Verit\u00e0 nascoste\", ma solo in raccolte come la \"Studio collection\" del gruppo.\n\"Canzone d'amore\" fu anche una \"cover\" di discreto successo proposta dagli Aeroplanitaliani nel 2005."}
{"id": "3092737", "revid": "92723", "url": "https://it.wikipedia.org/wiki?curid=3092737", "title": "Zornik", "text": "Zornik \u00e8 un gruppo musicale rock belga, fondato nel 1999 dal cantante e chitarrista Koen Buyse ed il batterista Marijn.\nPartecipa nel 1999 alla finale dell\"'humo rock contest Rock Rally\", con il nome Breknov Zornik. In tale contesto la band viene notata da \"Parlophone Belgio\" e \"MTC Management\". Questo li conduce alla registrazione del loro primo EP, \"Love Affair\". Il secondo EP, cos\u00ec irreale, \u00e8 rimasto nella classifica alternativa per pi\u00f9 di 20 settimane, raggiungendo la posizione n\u00b0 3. Gli Zornik suonarono nel 2001 in importanti festival estivi: \"Eurorock, Marktrock e Pukkelpop\". Sono stati ingaggiati per suonare in alcune presentazione aziendali, tra cui la A2A e la Eurosonic. Nel mese di ottobre 2001 sono stati insigniti del premio TMF come pi\u00f9 promettente Band dell'anno. Poco dopo, Marijn lasci\u00f2 la band, sostituito alla batteria da, Davy Deckmijn.\nIl loro CD-singolo, \"Hey Girl\", uscito tra i primi di dicembre del 2001, raggiunse per sei settimane la prima posizione della classifica alternativa. Il loro album di debutto, \"The Place\", pubblicato nel febbraio 2002, raggiunge rapidamente il primo posto nelle classifiche belghe, dove srimane per due settimane.\nIl singolo, \"\"You Move Me\",\" pubblicato nel giugno 2002, raggiunge, dopo appena due settimane, il 2\u00ba posto nella classifica alternativa. Zornik partecipa a tutti i principali festival belgi , oltre a quasi 20 spettacoli nei Paesi Bassi, al festival e al club, Lowlands, ai festival tedeschi e austriaci, Bizarre, Hurricane e Southside, nei club norvegesi, danesi, e con i Muse, in Svezia e Regno Unito. Nel mese di ottobre 2002, sono stati insigniti del premio, \"Best Rock TMF Group\".\nNel 2003, Kristof decide di lasciare la band. Per gli spettacoli del festival estivo, venne sostituito da Bas dei Millionaire, che ha anche aderito alla band in studio per le registrazioni del secondo album, del 2004, \"One-Armed Bandit\". Questo album era molto pi\u00f9 sperimentale del primo. Per il tour, il basso \u00e8 stato interpretato da Bart Van Lierde, conosciuto anche come bassista di Zita Swoon.\nNel 2005 gli Zornik vennero ingaggiati per un tour acustico teatrale, con l'album \"Alien Sweetheart\". Il tour teatrale, \"All Strings Attached\", fu la loro prima piena esecuzione acustica dal vivo, coronata da un notevole successo. Inoltre parteciparono a un festival estivo del 2006, questa volta con Bas al basso.\nNella primavera del 2007 il gruppo ha registrato un nuovo album. Si sono inoltre recati a Malta per un concerto, mentre all'inizio di aprile hanno pubblicato un nuovo album: \"Crosses\". In seguito hanno tenuto uno spettacolo nella nuova arena di Anversa."}
{"id": "3092740", "revid": "125067965", "url": "https://it.wikipedia.org/wiki?curid=3092740", "title": "Hellcats", "text": "Hellcats \u00e8 una serie televisiva a tema adolescenziale statunitense ambientata nel mondo delle cheerleader, che va in onda dall'8 settembre 2010 sul network The CW. La serie \u00e8 ideata da Kevin Murphy, prodotta da Tom Welling e basata sul libro \"Cheer: Inside the Secret World of College Cheerleaders\" della giornalista Kate Torgovnick.\nIl 17 maggio 2011 la serie \u00e8 stata ufficialmente cancellata dalla The CW, dopo la produzione di una sola stagione.\nIn Italia \u00e8 stata trasmessa dal 26 luglio 2011 da Mya, canale della piattaforma Mediaset Premium. In chiaro, invece, \u00e8 stata trasmessa dal 20 agosto 2012 da Italia 1.\nTrama.\nMarti \u00e8 una giovane studentessa della facolt\u00e0 di legge con un passato da ginnasta. Quando i tagli al budget scolastico e la costante noncuranza della madre le fanno perdere la borsa di studio, si unisce agli Hellcats, la squadra di \"cheerleader\" del college che compete a livello agonistico, per cercare di riottenerla."}
{"id": "3092751", "revid": "729019", "url": "https://it.wikipedia.org/wiki?curid=3092751", "title": "Gran Premio del Messico 1963", "text": "Il Gran Premio del Messico 1963 \u00e8 stato un Gran Premio di Formula 1 disputato il 3 novembre 1963 sul circuito Magdalena Mixhuca di Citt\u00e0 del Messico. La gara fu vinta da Jim Clark, alla guida di una Lotus - Climax.\nGara.\nAl via Clark mantenne il comando, avviandosi a dominare la corsa; alle sue spalle Gurney si inser\u00ec in seconda posizione, prima di dover retrocedere per un problema meccanico a circa met\u00e0 gara. Pass\u00f2 quindi al secondo posto Brabham, che chiuse alle spalle di Clark e davanti a Ginther, Graham Hill, Bonnier e Gurney."}
{"id": "3092756", "revid": "287204", "url": "https://it.wikipedia.org/wiki?curid=3092756", "title": "Campionato russo di pallavolo maschile", "text": "Il campionato russo di pallavolo maschile \u00e8 un insieme di tornei pallavolistici per squadre di club russe, istituiti dalla Federazione pallavolistica della Russia."}
{"id": "3092761", "revid": "174925", "url": "https://it.wikipedia.org/wiki?curid=3092761", "title": "Picchio", "text": ""}
{"id": "3092762", "revid": "767487", "url": "https://it.wikipedia.org/wiki?curid=3092762", "title": "Ladies of the Road", "text": "Ladies of the Road \u00e8 un album dal vivo del gruppo musicale britannico King Crimson, pubblicato nel 2002 dalla Discipline Global Mobile.\nIl disco.\nIl primo disco consiste di registrazioni risalenti al periodo 1971 - 1972, mentre il secondo disco vede alcune registrazioni del pezzo \"21st Century Schizoid Man\" edite insieme per formare una versione estesa del singolo, lunga 54 minuti."}
{"id": "3092765", "revid": "1305772", "url": "https://it.wikipedia.org/wiki?curid=3092765", "title": "Terrazzo Alluvionale dell'Oglio", "text": "Il Terrazzo Alluvionale del fiume Oglio \u00e8 una porzione della valle del fiume Oglio. Il Terrazzo Alluvionale \u00e8 un declivio naturale che lentamente conduce dal basso letto del fiume Oglio, sino alle alture della valle sulle quali sono nati centri urbani medievali di: Soncino, Orzinuovi, Calcio, Pumenengo, Genivolta, Azzanello, Urago d'Oglio e Quinzano d'Oglio. Si trova al confine tra la provincia di Cremona, la provincia di Brescia e la provincia di Bergamo.\nDescrizione.\nL'emergere dello strato argilloso, che determina il confine tra l'alta e la bassa pianura lungo il corso del fiume Oglio, ha il suo limite meridionale l\u00e0 dove in epoca medioevale era ancora presente il lago residuale sotto forma di vasta palude.\nUn declivio di otto/dieci metri, affacciato per quasi tre quarti dell'orizzonte su chilometri di palude, praticamente impercorribile. \nLa presenza umana sul terrazzo era gi\u00e0 viva ed attiva in epoca medievale, come dimostrano insediamenti di Soncino (nel 1100 venne innalzata la Torre Civica) ed Orzinuovi (dichiarato Borgo Franco nel 1118). Dai borghi \u00e8 facilitata la vista verso il Terrazzo Alluvionale che per chilometri e chilometri \u00e8 formato dalla campagna lombarda, caratterizzata dalla piantata padana e punteggiata da cascinali sostanzialmente intatti.\nQueste formazioni geologiche sono molto varie e, a seconda del contesto nel quale si inseriscono, possono assumere significati molto diversi.\nNel Terrazzo Alluvionale dell'Oglio questa emergenza ha giustificato l'insediamento stesso dei borghi medioevali ed in particolare di quello di Soncino, diventando di fatto un elemento identitario della comunit\u00e0 stessa.\nIl Terrazzo nei Luoghi del Cuore del FAI.\nAll'inizio del febbraio 2011 sono stati resi noti i risultati del 5\u00ba Censimento Nazionale del Fondo per l'Ambiente Italiano \"I Luoghi del Cuore\", censimento nel quale era presente una scheda sul Terrazzo Alluvionale dell'Oglio che ha raccolto 3736 segnalazioni posizionandosi 1\u00ba classificato nella categoria Aree Naturali e 30\u00ba classificato nella classifica generale su oltre 14500 luoghi.\nA Soncino la campagna \u00e8 stata promossa da alcune associazioni."}
{"id": "3092774", "revid": "1272592", "url": "https://it.wikipedia.org/wiki?curid=3092774", "title": "Cattedrale di Acerenza", "text": ""}
{"id": "3092776", "revid": "339392", "url": "https://it.wikipedia.org/wiki?curid=3092776", "title": "FireGL", "text": ""}
{"id": "3092779", "revid": "92723", "url": "https://it.wikipedia.org/wiki?curid=3092779", "title": "Concattedrale di Rapolla", "text": "La chiesa di San Michele arcangelo \u00e8 il duomo di Rapolla e concattedrale della diocesi di Melfi-Rapolla-Venosa.\nStoria e descrizione.\nLa prima attestazione certa di una sede vescovile a Rapolla \u00e8 datata 1037; l'esistenza di una cattedrale in quest'epoca \u00e8 provata dalle testimonianze della sua distruzione nel 1183, quando gli abitanti di Melfi distrussero Rapolla ed i suoi edifici. La chiesa venne subito ricostruita ed ultimata da Melchiorre da Montalbano nel 1253 (la sua firma \u00e8 sul portale principale dell'edificio): il campanile \u00e8 datato 1209 e porta la firma di Mastro Sarolo di Muro Lucano.\nLa citt\u00e0 ed i suoi edifici, e dunque anche la cattedrale, subirono nel corso del tempo diverse distruzioni ad opera degli uomini e soprattutto dei terremoti che periodicamente devastarono la regione: si ricordano in particolare quelli del 1456, del 1694 (in questa occasione lo stesso papa Benedetto XIII, in visita alla citt\u00e0, don\u00f2 una somma di denaro per la sua ricostruzione), del 1851, del 1930 e quello del 1980. Ogni volta l'edificio sacro fu ricostruito o rimaneggiato utilizzando ci\u00f2 che rimaneva del vecchio.\nLa chiesa, a tre navate divise da pilastri, merita particolare attenzione per le seguenti opere artistiche:"}
{"id": "3092784", "revid": "110157", "url": "https://it.wikipedia.org/wiki?curid=3092784", "title": "Cattedrale di Santa Maria Assunta (Tricarico)", "text": "La chiesa di Santa Maria Assunta \u00e8 il duomo della citt\u00e0 di Tricarico e cattedrale della diocesi omonima.\nStoria.\nSi hanno notizie certe di una sede vescovile a Tricarico fin dal 968 e dunque non \u00e8 da escludere, gi\u00e0 in quest'epoca, l'esistenza di una cattedrale collegata alla sede episcopale.\nIl nostro edificio \u00e8 stato costruito nell'XI secolo per volere di Roberto il Guiscardo su donazioni del nipote, Roberto di Montescaglioso. Nel 1383 vi fu incoronato re di Napoli Luigi I d'Angi\u00f2.\nOriginariamente edificata in stile romanico, \u00e8 stata nei secoli pi\u00f9 volte rimaneggiata ed ampliata, ad opera dei vescovi Pier Luigi Carafa senior nel 1638, Pier Luigi Carafa junior dopo la peste del 1657 ed Antonio del Plato tra il 1774 ed il 1777, che si avvalse della competenza di maestranze napoletane guidate dal regio ingegnere Carlo Brancolino e dall'architetto Domenico Sannazzaro. I lavori eseguiti da quest'ultimo vescovo hanno definitivamente modificato la cattedrale, cos\u00ec come la vediamo noi oggi, con un nuovo apparato decorativo e l'inserimento delle cappelle laterali.\nDescrizione.\nUn particolare di unicit\u00e0 nella Regione \u00e8 costituito dalla presenza di due grossi archi di sostegno addossati alla facciata, realizzati nel Seicento per garantire una maggiore stabilit\u00e0 dell'edificio e soprattutto della stessa facciata.\nL'impianto basilicale della chiesa si evidenzia nelle tre navate con il transetto, affiancate da una serie di cappelle e dal presbiterio suddiviso in tre distinti ambienti quadrangolari. La chiesa custodisce le reliquie di san Potito martire, patrono della citt\u00e0 e della diocesi di Tricarico, e le spoglie del vescovo venerabile Raffaello delle Nocche. Singolare \u00e8 la presenza, come motivo di ornamento della cappella detta \"Secretarium\", di un frammento di sarcofago istoriato del III secolo, raffigurante il mito pagano di Mirra (Myrrha) e Adone. La volta del Secretarium \u00e8 abbellita da stucchi seicenteschi, perfettamente conservati.\nSono da menzionare le seguenti opere d'arte conservate nella cattedrale: un trittico su tavola della prima met\u00e0 del XVI secolo raffigurante la \"Madonna col Bambino tra i santi Francesco e Antonio\" attribuito ad un anonimo artista Maestro ZT; le tele della \"Madonna della Purit\u00e0 tra san Gaetano e sant'Andrea Avellino e le anime purganti\" e \"Assunzione di Maria Vergine\" del pittore tricaricese Cesare Scerra (met\u00e0 XVII secolo); le due tele del \"Trasporto al sepolcro\" (1607) e della \"Deposizione\" (1634) del pittore Pietro Antonio Ferro.\nIl campanile, a pianta quadrata, conserva una bifora duecentesca ed una campana coeva. In origine era separato dalla chiesa e sulla sua sommit\u00e0 aveva una vela, ossia un muro triangolare sul quale erano collocate le campane, la cui base si sviluppava lungo una delle diagonali. Dopo la sua rimozione fu realizzato il tetto con spiovente a quattro falde regolari."}
{"id": "3092788", "revid": "767487", "url": "https://it.wikipedia.org/wiki?curid=3092788", "title": "La papessa Giovanna (film)", "text": "La papessa Giovanna (\"Pope Joan\") \u00e8 un film del 1972 diretto da Michael Anderson.\nSoggetto.\nBasato su di una leggenda medievale sulla Papessa Giovanna, narra la storia di una donna inglese, educata a Magonza e vestita in abiti maschili che, a causa della natura convincente del suo travestimento, divenne un monaco con il nome di \"Johannes Anglicus\". Venne eletta dopo la morte di Papa Leone IV (17 luglio 855) in un'epoca in cui l'investitura del papa avveniva in modo fortuito, prendendo il nome di \"Giovanni VIII\".\nLa papessa non praticava l'astinenza sessuale e rimase incinta di uno dei suoi tanti amanti. Durante la solenne processione di Pasqua nella quale il Papa tornava al Laterano dopo aver celebrato messa in San Pietro, quando il Corteo Papale era nei pressi della basilica di San Clemente, la folla entusiasta si strinse attorno al cavallo che portava il Pontefice. Il cavallo reag\u00ec, quasi provocando un incidente. Il trauma dell'esperienza port\u00f2 ad un parto prematuro.\nScopertone il segreto, la papessa Giovanna venne fatta trascinare per i piedi da un cavallo, attraverso le strade di Roma, e lapidata a morte dalla folla inferocita nei pressi di Ripa Grande.\nAltre versioni.\nNel 2009 viene realizzato il film \"La papessa\", basato sul romanzo di Donna Woolfolk Cross (1996)."}
{"id": "3092791", "revid": "37401", "url": "https://it.wikipedia.org/wiki?curid=3092791", "title": "Complemento di circostanza", "text": ""}
{"id": "3092793", "revid": "124754995", "url": "https://it.wikipedia.org/wiki?curid=3092793", "title": "Cattedrale di Acerra", "text": "La cattedrale di Acerra \u00e8 dedicata a \"Santa Maria Assunta\". \u00c8 la cattedrale della diocesi di Acerra e il duomo della citt\u00e0.\nStoria.\nUna primitiva chiesa cattedrale, costruita probabilmente sui resti di un antico tempio romano dedicato a Ercole, esisteva gi\u00e0 ad Acerra ed era gi\u00e0 cattedrale nel 1058, poich\u00e9 in essa fu creato cardinale dallo stesso papa Niccol\u00f2 II il conte dei Marsi, Oderisio.\nLa chiesa, che in origine aveva dodici cappelle, conosce poi ricostruzioni e rimaneggiamenti in stile gotico ed in queste forme \u00e8 conosciuta e descritta nel corso del Settecento. Nel 1789 l'edificio subisce dei crolli importanti che portano le autorit\u00e0 ecclesiastiche a demolire l'antica struttura gotica per costruirne una \"ex novo\". I lavori iniziano nel 1791, proseguono lenti a causa della mancanza di fondi e di un progetto chiaro e preciso, e si concludono nel 1843. La cattedrale, per\u00f2, non \u00e8 sicura, ormai ridotta a due sole cappelle viene ancora una volta abbattuta e ricostruita nelle forme attuali nel 1874 per volere del vescovo Taddeo Garzilli che, prima di morire nel 1848, aveva approvato il progetto definitivo e avviato i lavori.\nAlla met\u00e0 del XX secolo si fanno ulteriori interventi, viene restaurata ancora una volta per il Giubileo del 2000 con spostamento della balaustra marmorea che separava il presbiterio dalla navata.\nDal 24 marzo 2010 nella cattedrale di Acerra riposa il corpo di Rossella Petrellese, una giovane secolare dichiarata serva di Dio dalla Chiesa cattolica.\nDopo un lungo periodo (quasi due anni) di restauri, modifiche strutturali e adeguamenti liturgici, il 19 ottobre 2013, la cattedrale di Acerra \u00e8 stata inaugurata e restituita al culto durante una solenne celebrazione eucaristica presieduta dal cardinale arcivescovo dell'arcidiocesi di Napoli Crescenzio Sepe.\nDescrizione.\nLa facciata, opera di Michele Manlio da Bitonto, \u00e8 di stile neoclassico con otto grandi colonne con capitelli ionici, che poggiano su un ampio atrio pavimentato in basalto e pietra calcarea, creando una sorta di scacchiera.\nAll'interno, la chiesa si presenta con pianta a croce latina con tre navate suddivise da pilastri con grande cupola: nella navata sinistra, dopo il \"Crocifisso\" ligneo molto venerato al primo pilastro, la prima cappella conserva una tela che rappresenta San Rocco. Nella seconda cappella \u00e8 collocato un quadro di Giovanni Bernardo Azzolino raffigurante \"Cristo e la Vergine che accolgono un'anima in cielo\" del XVII secolo, e, appoggiata sull'altare c'\u00e8 una lapide marmorea, ormai in pezzi, del 1583. Dopo il secondo pilastro con monumento funebre che contiene il corpo del vescovo Taddeo Garzilli, deceduto nel 1848, nella terza cappella c'\u00e8 un quadro che raffigura \"il velo della Veronica\".\nSulla destra della navata centrale \u00e8 possibile ammirare una tela di Jusepe de Ribera, detto lo \"Spagnoletto, \"che ha per soggetto S. Girolamo nel deserto, con l'angelo annunciatore. Quadro di grande rilievo intensit\u00e0 pittorica e di fama internazionale, il cui originale \u00e8 esposto al museo di Capodimonte. Il quadro \u00e8 catalogato dalla Soprintendenza come copia autentica di bottega, dopo attento e minuzioso restauro effettuato nel 2013, il quadro \u00e8 ritornato al suo antico splendore.\nIl soffitto della navata centrale \u00e8 decorato a lacunari.\nIl transetto si presenta coperto con una volta a botte e presenta sull'altare a sinistra una tela dei primi del Settecento che raffigura una \"Deposizione\". Successivamente c'\u00e8 la porta della Sagrestia che, all'interno, coperta con una volta a padiglione, ha le pareti decorate con stucchi che creano un motivo di lesene e riquadri: inoltre, sulla porta \u00e8 presente una tela centinata dell'Assunta e, nella parete, vi \u00e8 esposta un'iscrizione funeraria risalente alla fine del XV secolo. Il suo ingresso \u00e8 preceduto da un'acquasantiera risalente alla chiesa gotica, in cui \u00e8 raffigurata in bassorilievo una \"Madonna in gloria e fedeli\".\nDopo il transetto, \u00e8 presente il presbiterio: alla sua sinistra \u00e8 collocato il \"trono episcopale\" marmoreo nel quale si vedono frammenti dell'epoca rinascimentale e dietro c'\u00e8 un grande coro in noce del XIX secolo. Sulla parete di fondo, dietro l'altare maggiore, vi \u00e8 un dipinto raffigurante la \"Madonna dell'Assunta\" del 1798, opera di Giacinto Diano.\nSull'altare a destra, dopo la cappella del SS. Sacramento che ha all'ingresso un altorilievo risalente ai primi del Cinquecento, vi \u00e8 una tela che rappresenta \"il martirio di San Conone\", opera di E. Fiore del 1877 con reliquia del Santo.\nNella prima cappella della navata destra, vi \u00e8 un dipinto raffigurante San Nicola e, sotto il quadro, \u00e8 posta la tomba in marmo della serva di Dio Rossella Petrellese."}
{"id": "3092798", "revid": "599013", "url": "https://it.wikipedia.org/wiki?curid=3092798", "title": "Ezio Minigutti", "text": "Carriera.\nCresce nel e nel 1967 approda al dove gioca quattro stagioni in Serie C.\nNel 1971 approda all' dove al primo tentativo vince il campionato di C, salendo cos\u00ec in Serie B, mentre nel 1974 raggiunge la promozione in Serie A, la prima di un club marchigiano nella storia del campionato italiano; debutta in massima categoria il 6 ottobre 1974 in -Ascoli (3-1). Nella prima annata in A con i bianconeri gioca 27 incontri aiutando la squadra a ottenere la salvezza; l'anno seguente rimane ad Ascoli e la stagione si concluder\u00e0 con la retrocessione in B.\nNella stagione 1976-1977 fa parte della rosa del Brescia in Serie B."}
{"id": "3092800", "revid": "767487", "url": "https://it.wikipedia.org/wiki?curid=3092800", "title": "Surrey Grass Court Championships 1980", "text": "Il Surrey Grass Court Championships 1980 \u00e8 stato un torneo di tennis giocato sull'erba. \u00c8 stata la 2\u00aa edizione del Surrey Grass Court Championships che fa parte del Volvo Grand Prix 1980. Si \u00e8 giocato a Surbiton in Gran Bretagna dal 16 al 22 giugno 1980.\nCampioni.\nSingolare.\n Brian Gottfried ha battuto in finale Sandy Mayer 6\u20133, 6\u20133\nDoppio.\n Mark Edmondson / Kim Warwick hanno battuto in finale Andrew Pattison / Butch Walts 7\u20136, 6\u20137, 6\u20137, 7\u20136, 15\u201313"}
{"id": "3092803", "revid": "466539", "url": "https://it.wikipedia.org/wiki?curid=3092803", "title": "Gli invincibili (serie televisiva)", "text": "Gli invincibili (\"The Protectors\") \u00e8 una serie televisiva avventurosa britannica ideata da Gerry Anderson e trasmessa dal settembre 1972 al marzo 1974 in due stagioni per un totale di 52 episodi. In Italia \u00e8 stata trasmessa su Rai 1 nel febbraio-marzo del 1979.\n\u00c8 la seconda serie di Anderson con protagonisti reali (anzich\u00e9 pupazzi) e l'unica serie non di fantascienza. \u00c8 stata prodotta dalla ITC Entertainment. \u00c8 stata una delle serie di maggior successo di Anderson ed era prevista anche una terza stagione ma il ritiro degli sponsor fece fallire il progetto.\nProtagonisti sono Robert Vaughn, Nyree Dawn Porter e Tony Anholt (che lavorer\u00e0 con Anderson anche nella seconda serie di Spazio 1999).\nTrama.\nGli \"Invincibili\" sono un gruppo di tre investigatori europei: l'inglese Harry Rule \u00e8 il leader e vive a Londra; la contessa italiana Caroline di Contini vive a Roma e dirige un'agenzia di investigazioni specializzata nei furti e nelle frodi di reperti artistici; il francese Paul Buchet vive a Parigi ed \u00e8 il ricercatore del gruppo. Essi fanno parte di un'agenzia internazionale i Protectors del titolo inglese, che si occupa di proteggere gli innocenti, affrontando casi che vanno dai semplici rapimenti ad intrighi di spionaggio. I protagonisti sono tutti molto ricchi e guidano auto sportive e di lusso, come la Citro\u00ebn SM e la Jensen Interceptor.\nCome in \"Attenti a quei due\", serie cult prodotta dalla ITC nello stesso periodo, anche \"Gli invincibili\" agiscono in scenari esotici del vecchio continente, da Salisburgo a Parigi, da Roma a Malta, dando alla serie una connotazione di jet set tipicamente anni sessanta.\nProduzione.\nPer risparmiare sugli alti costi di produzione, dovuti alla location sempre diversa degli episodi, la serie \u00e8 stata girata su pellicola in formato 16\u00a0mm, anzich\u00e9 l'usuale 35\u00a0mm. \nCourtfield Mews, a Londra, \u00e8 stato utilizzato come location delle riprese per la sede del gruppo.\nNegli episodi non sempre compaiono tutti e tre gli attori, ad esempio in due casi il personaggio di Vaughn \u00e8 assente, questo in linea con gli accordi presi dalla produzione che lasci\u00f2 carta bianca nella realizzazione degli stessi.\nGli episodi della serie hanno una durata di 25 minuti ed \u00e8 stata una delle ultime serie ad adottare questo formato. La minore durata degli episodi rispetto alla durata standard di 50 minuti utilizzata da altre serie, si tradusse in trame che erano piuttosto semplicistiche, con caratterizzazioni sacrificate a favore dell'azione molto frenetica, a causa del fatto che gli scrittori dovevano concentrare il pi\u00f9 possibile entro un breve periodo.\nSecondo quanto afferma Robert Vaughn nella sua autobiografia, ci sono stati numerosi problemi tra l'attore e la produzione, arrivando a definire la serie \"spazzatura di cattivo gusto\". Gerry Anderson, dal canto suo, afferm\u00f2 che l'attore americano si comportava come una \"primadonna hollywoodiana\" e rifiutava di andare d'accordo con i colleghi sul set. Gli fu anche offerto di dirigere un episodio (il numero 23 in ordine di produzione) che Anderson defin\u00ec \"il peggior episodio che avesse mai visto\".\nEpisodi.\nColonna sonora.\nIl tema musicale della serie, \"Avenues And Alleyways\", \u00e8 un successo minore di Tony Christie ed \u00e8 stato ripreso in parte dallo stesso autore per il film del 2000 Love, Honour and Obey. Questa \u00e8 stata la prima serie di Anderson a non presentare musica composta da Barry Gray.\nAccoglienza.\nLa serie ebbe un certo successo in tutta Europa: in Germania \u00e8 nota come \"Kein Pardon f\u00fcr Schutzengel\" (letteralmente: \"Nessuna piet\u00e0 per gli Angeli Custodi\"), mentre in Francia fu intitolata \"Poigne de fer et s\u00e9duction\" (letteralmente: \"Pugno di ferro e seduzione\"). Questa differenza di titoli, come anche quello italiano, evidenzia un inconveniente che ha in parte ostacolato il successo per lo show. Infatti il titolo inglese, The Protectors, potrebbe far pensare che i protagonisti stessero interpretando delle guardie del corpo, ma pochissimi degli episodi hanno mostrato la squadra in questo ruolo, quindi il titolo non aveva molto senso ed era in realt\u00e0 fuorviante per gli spettatori occasionali.\nNegli Stati Uniti d'America la serie non \u00e8 stata trasmessa da una rete televisiva, ma da varie syndication per cui ha avuto un impatto minore, nonostante il protagonista Robert Vaughn fosse una popolare star americana.\nIn Italia la serie ebbe un discreto successo anche grazie alla sigla finale cantata da Jimmy Fontana dal titolo \"Identikit\", edita in un omonimo disco 45 giri, dove sul retro \u00e8 incisa la versione in Inglese. Nella sigla si delineavano le caratteristiche di un soggetto altamente pericoloso che andava preso \"vivo o morto (preferibilmente morto)\", un individuo \"senza piet\u00e0, nemmeno per s\u00e9 stesso\", che \"non lascer\u00e0 che morte dietro di s\u00e9\". "}
{"id": "3092808", "revid": "1564499", "url": "https://it.wikipedia.org/wiki?curid=3092808", "title": "Concattedrale di Santa Maria Assunta (Lacedonia)", "text": "La chiesa di Santa Maria Assunta \u00e8 il duomo di Lacedonia e concattedrale della diocesi di Ariano Irpino-Lacedonia.\nStoria.\nLa chiesa fu costruita verso la fine del XVII secolo, mentre la cittadina attraversava una grave crisi sismica (il terremoto del 1694 rase quasi completamente al suolo il borgo di Lacedonia). I lavori, voluti dal vescovo Gian Battista La Morea, iniziarono con la posa della prima pietra il 28 settembre 1689 e furono portati a termine nel 1709. Come ricorda una lapide murata all'interno, la cattedrale fu consacrata il 19 ottobre 1766 dal vescovo Nicola D'Amato, a cui si deve anche la decorazione interna dell'edificio e la sua elevazione a basilica. Inizialmente a una sola navata, nel 1860 furono aggiunte le due navate laterali. Danneggiata dai terremoti del luglio 1930 e del novembre 1980, \u00e8 stata restaurata con alcune modifiche alle strutture.\nDescrizione.\nLa facciata si presenta nella sua forma \"a capanna\", con bel portale centrale in pietra, e affiancata da una torre campanaria in travertino, edificata nel 1751. L'interno, a tre navate, conserva opere del Seicento e del Settecento. L'opera certamente pi\u00f9 significativa \u00e8 un altare ligneo del Cinquecento su cui \u00e8 dipinto un trittico di pregevole fattura, ma di attribuzione incerta: nel XIX secolo esso fu attribuito ad Andrea Sabatini da Salerno, mentre dopo gli ultimi restauri \u00e8 stato attribuito ad Antoniazzo Romano o ad un allievo della sua scuola. Il trittico si compone, nella sua parte centrale, della figura della Madonna benedicente che tiene una rondine nella sua mano sinistra, mentre ai suoi lati vi sono le figure dei santi Pietro, Giovanni Battista, Michele e Nicola. Le figure dei santi hanno subito il trasporto su tela nel corso dell'Ottocento."}
{"id": "3092809", "revid": "117040097", "url": "https://it.wikipedia.org/wiki?curid=3092809", "title": "Destroyed in Seconds", "text": "Destroyed in Seconds \u00e8 un programma televisivo trasmesso su Discovery Channel negli Stati Uniti d'America e su DMAX e Deejay TV in Italia, che parla di gravi incidenti, ripresi con telecamere, telefonini o qualsivoglia oggetto, avvenuti in pochi secondi dove, miracolosamente, la vittima o le vittime, sopravvivono quasi sempre.\nIl programma \u00e8 stato realizzato in due edizioni per 54 puntate."}
{"id": "3092814", "revid": "834", "url": "https://it.wikipedia.org/wiki?curid=3092814", "title": "Vienna Open", "text": "Il Vienna Open \u00e8 stato un torneo di tennis facente parte del Grand Prix giocato nel 1980 a Vienna in Austria su campi in terra battuta."}
{"id": "3092819", "revid": "385321", "url": "https://it.wikipedia.org/wiki?curid=3092819", "title": "Courage Under Fire", "text": ""}
{"id": "3092820", "revid": "767487", "url": "https://it.wikipedia.org/wiki?curid=3092820", "title": "Vienna Open 1980", "text": "Il Vienna Open 1980 \u00e8 stato un torneo di tennis giocato sulla terra battuta. \u00c8 stata la 1\u00aa edizione del Vienna Open che fa parte del Volvo Grand Prix 1980. Si \u00e8 giocato a Vienna in Austria dal 18 al 24 giugno 1980.\nCampioni.\nSingolare.\n \u00c1ngel Gim\u00e9nez ha battuto in finale Tom\u00e1\u0161 \u0160m\u00edd 1-6 1-1 ritiro\nDoppio.\n Gianni Ocleppo / Christophe Roger-Vasselin hanno battuto in finale Pavel Slo\u017eil / Tom\u00e1\u0161 \u0160m\u00edd per abbandono"}
{"id": "3092822", "revid": "92723", "url": "https://it.wikipedia.org/wiki?curid=3092822", "title": "Cattedrale di Santa Maria Assunta (Avellino)", "text": "La cattedrale di Santa Maria Assunta, situata nella zona chiamata collina della Terra nel centro storico di Avellino, \u00e8 il duomo della citt\u00e0 nonch\u00e9 chiesa cattedrale della diocesi di Avellino. \u00c8 dedicata alla Madonna Assunta in Cielo, ma vi si celebrano anche i santi Modestino, Fiorentino e Flaviano, patroni della citt\u00e0 e della diocesi.\nLa facciata del duomo, fatta di marmi decorati, \u00e8 di stile neoclassico, mentre l'interno, di stile barocco, si presenta a croce latina, con tre navate. Di notevole fattura sono il soffitto a cassettoni, le antiche cappelle e le opere custodite in ognuna di esse.\nStoria.\nLa cattedrale, dedicata all\u2019Assunta e a San Modestino, vescovo e martire, \u00e8 il tempio pi\u00f9 importante della citt\u00e0 e della diocesi di Avellino.\nIl duomo fu costruito, per volere del vescovo Roberto, a met\u00e0 del XII secolo, i lavori cominciarono nel 1132 e terminarono nel 1166. Per il volere di vari vescovi, a volte anche per vari danneggiamenti dovuti dai terremoti e dalle guerre, la struttura ha subito numerosi restauri e ampliamenti. L'aspetto della cattedrale era in stile romanico, mantenne il suo aspetto originario fin verso la fine del Seicento, quando s'iniziarono le prime trasformazioni e i primi restauri che, proseguendo nel Settecento, trasformarono l'antica struttura romanica in stile barocco: in quel periodo del 700', internamente furono realizzati i soffitti a cassettone e vennero aggiunte le decorazioni riguardante i quadri dipinti dall'artista Michele Ricciardi.\nNella seconda met\u00e0 del 1800, il vescovo Francesco Gallo (1855-1896) mise in opera un totale rifacimento ed ampliamento della cattedrale, che venne trasformata in stile neoclassico: il rifacimento della facciata fu affidato all'architetto Pasquale Cardola e fu compiuto tra il 1857 e il 1868; la trasformazione dell'interno, invece, fu opera dell'architetto Vincenzo Varriale, che vi lavor\u00f2 intensamente dal 1880 al 1889.\nIl nuovo edificio dovette subire i bombardamenti della seconda guerra mondiale e il terremoto del novembre 1980: in entrambi i casi furono necessari importanti interventi di consolidamento e di adeguamento alle norme sismiche. L\u2019ultimo restauro, terminato nel 1985, fu per volere del vescovo Pasquale Venezia.\nDescrizione.\nEsterno.\nLa facciata neoclassica si presenta in marmo bianco e grigio, alabastro e basalto. Divisa in due ordini da un cornicione, nell'ordine inferiore, suddiviso in cinque fasce da quattro colonne, sono inseriti i tre portali d'entrata: due lapidi, rifacimenti di quelle antiche, ricordano le vicissitudini del portale centrale, costruito dal vescovo Roberto nel 1133 ed ampliato dal vescovo Guglielmo nel 1167.\nOggi le tre porte, si presentano in bronzo cesellato a mano, ad opera dello scultore avellinese Giovanni Sica; \u00e8 di notevole fattura il portale centrale che raffigura alcune scene della storia religiosa e civile della citt\u00e0 e della diocesi di Avellino.\nNella lunetta sovrastante la porta centrale vi \u00e8 un bassorilievo raffigurante l\u2019Ultima Cena. Ai lati del gran portale principale vi sono due nicchie che contengono due statue di marmo bianco abbastanza imponenti: a sinistra vi \u00e8 san Modestino da Antiochia, vescovo e martire, patrono della citt\u00e0 di Avellino, mentre a destra vi \u00e8 san Guglielmo da Vercelli, abate, patrono primario d\u2019Irpinia e fondatore del monastero di Montevergine; vi \u00e8 una terza lapide, che ricorda l'edificazione della nuova facciata creata nell'Ottocento.\nPer volere del vescovo Martinez, verso il 1788, fu risistemata la piazza antistante la cattedrale, detta piazza Duomo, e furono modificate le scale che indirizzano verso la cattedrale. Fino al 1980, la piazza si presentava diversamente: sul lato destro del duomo, vi era l'antico seminario, poi crollato a seguito del terremoto del 23 novembre, ove oggi sono visibili gli scavi archeologici degli antichi edifici. La scala di accesso al duomo, \u00e8 fatta con balaustra in marmo bianco, scolpita con dei simboli, e alabastro, il tutto fu fatto in stile tardo barocco.\nSul lato destro della cattedrale, oggi sono visibili gli scavi archeologici degli antichi edifici crollati dopo il terremoto e, inoltre, sempre su questo lato, sorge il campanile. Eseguito in epoche diverse, il complesso campanario \u00e8 di forma quadrata, con la parte inferiore, ovvero, la pi\u00f9 antica, costituita da pietre e marmi di grandi dimensioni, che appartenevano a degli edifici romani risalenti al I secolo a.C..\nInterno.\nL'interno della cattedrale presenta la pianta a croce latina, diviso da sontuosi pilastri in tre navate: il transetto immette nella profonda zona presbiteriale, mentre le navate laterali hanno complessivamente 10 cappelle contenenti statue e dipinti.\nIl soffitto a cassettoni della navata centrale, che copre l'antico soffitto a capriate, \u00e8 stato realizzato nel Settecento; al centro \u00e8 la grande tela di Michele Ricciardi che raffigura \"Maria Assunta in cielo\" (1702-1705). Ai lati in quattro medaglioni sono stati dipinti alcuni elementi che richiamano le litanie mariane: una casa, una stella, una torre ed una rosa.\nNelle dieci piccole cupole che danno luce alle navate laterali sono stati dipinti episodi evangelici della vita di Maria, opera di Achille Iovine ma rifatti, a causa dell'umidit\u00e0, da Ovidio De Martino. Dello stesso Iovine sono le 20 figure di profeti o di personaggi biblici dipinti negli archi che separano le navate, e le figure degli apostoli Pietro e Paolo nell'arco che immette nel transetto.\nNella fascia che corre lungo il cornicione \u00e8 stata inserita, in latino, una lunga frase di papa Paolo VI tratta del discorso di chiusura della terza sessione del concilio Vaticano II.\nTransetto.\nAlcuni gradini danno accesso dalle navate al transetto al cui centro \u00e8 collocato il nuovo altare, l'ambone e il fonte battesimale.\nNelle pareti al di sotto del cornicione sono collocate due tele di Achille Iovine raffiguranti la \"Sacra Famiglia\" a sinistra e \"San Lorenzo Martire\" a destra; inoltre in quattro nicchie vi sono le statue in gesso dei quattro evangelisti. Al di sopra del cornicione invece hanno posto cinque tele di Angelo Michele Ricciardi raffiguranti cinque santi esponenti dei pi\u00f9 rappresentativi tra gli Ordini religiosi: \"San Francesco Saverio\", \"San Carlo Borromeo\", \"Sant'Andrea Avellino\", \"San Modestino di Antiochia\" e \"San Gaetano di Thiene\".\nDal transetto si accede poi a due cappelle poste lateralmente al presbiterio.\nAbside.\nDal transetto si accede alla zona absidale. Qui \u00e8 il coro ligneo cinquecentesco, negli stalli sono raffigurati episodi evangelici della \"Passione\" e della \"Morte di Ges\u00f9\". Al centro \u00e8 posto un altare del XVIII secolo in sostituzione di uno precedente del XVII secolo, forse opera attribuita a Cosimo Fanzago, che secondo le fonti fu successivamente spostato nella chiesa di Sorbo Serpico per far posto a quello che si ammira odiernamente in cattedrale. L'attuale altare maggiore con tabernacolo sormontato da una pregevolissima custodia - ciborio del 1616, opera del carrarese Francesco Balsimelli, proviene dall'eremo camaldolese dell'Incoronata di Sant'Angelo a Scala (presente in cattedrale dal 1813). Nella parte alta dell'abside vi sono nove medaglioni, raffiguranti le effigi dei primi vescovi avellinesi, per lo pi\u00f9 leggendari; nelle vele, la raffigurazione delle beatitudini evangeliche e la figura di Cristo; nella volta ci sono tre affreschi di Achille Iovine relativi a tre episodi della vita di San Modestino.\nCripta.\nSotto il transetto, vi \u00e8 la parte pi\u00f9 antica della cattedrale, ovvero la cripta della Madonna dei Sette Dolori, detta comunemente cripta dell'Addolorata, in cui, prima del terremoto del 1980, vi era anche la sede della confraternita dell'Addolorata.\nLa cripta, rispetta lo stile con il quale fu costruita, ovvero lo stile romanico, ed \u00e8 suddivisa in tre navate da colonne di pietra bianca. I capitelli di ogni colonna, appartenevano a degli edifici paleocristiani. Il soffitto \u00e8 formato da volte decorate, contenenti i dipinti ad opera di Michele Ricciardi, risalenti al settecento. In fondo alla navata centrale vi \u00e8 un altare moderno, ma che rispetta lo stile della cripta, fatto in marmo bianco.\nSecondo alcuni storici, originariamente la cripta era la cattedrale della \"civitas Abellini Longobarda\". \nNella navata destra, si pu\u00f2 accedere ad un lungo corridoio che porta al luogo di sepoltura di alcuni vescovi della citt\u00e0 di Avellino, tra i quali vi \u00e8 la salma del vescovo Pasquale Venezia, che segn\u00f2 la sua permanenza con il totale restauro del duomo.\nNella cripta, vi sono delle scalinate che scendono verso l'antico saccello mortuario e gli annessi cunicoli longobardi.\nTra gli avvenimenti capitati nella cripta della cattedrale di Avellino, vi \u00e8 uno in particolare, avvenuto il 27 settembre 1130: l'antipapa, Anacleto II, incoron\u00f2 solennemente Ruggiero d'Altavilla re di Napoli, di Sicilia e di Calabria e duca di Puglia."}
{"id": "3092824", "revid": "287204", "url": "https://it.wikipedia.org/wiki?curid=3092824", "title": "Margherita di Borbone", "text": "Con il nome Margherita di Borbone sono conosciuti i seguenti personaggi:"}
{"id": "3092825", "revid": "339392", "url": "https://it.wikipedia.org/wiki?curid=3092825", "title": "Liverpool Metropolitan Cathedral", "text": ""}
{"id": "3092827", "revid": "367445", "url": "https://it.wikipedia.org/wiki?curid=3092827", "title": "Destroyed in seconds", "text": ""}
{"id": "3092835", "revid": "298229", "url": "https://it.wikipedia.org/wiki?curid=3092835", "title": "Atletica leggera ai I Giochi olimpici giovanili estivi", "text": "Le gare di atletica leggera ai I Giochi olimpici giovanili estivi sono state disputate al Bishan Stadium di Singapore dal 17 al 23 agosto 2010. Le fasi eliminatorie sono state concentrate tutte nelle primi tre giornate e successivamente, dopo un giorno di pausa, sono state corse dodici finali al giorno per le restanti tre giornate.\nAlle gare potevano partecipare gli atleti nati tra il 1\u00ba gennaio 1993 e il 31 dicembre 1994, selezionati in base ai risultati dei trials continentali.\nRispetto ai Giochi olimpici \"senior\" nel programma non figuravano gare sugli 800 e 1500 metri piani, sostituite dai 1.000 metri, i 3.000 metri siepi sono stati corsi sulla distanza dei 2.000 metri e le staffette si sono svolte sotto la forma di \"staffetta svedese\" (in questa staffetta, le quattro frazioni hanno lunghezze diverse: 100, 200, 300 e 400 metri). Non sono comprese nel programma anche gare di decathlon e di eptathlon.\nPodi.\nLegenda:"}
{"id": "3092837", "revid": "1442080", "url": "https://it.wikipedia.org/wiki?curid=3092837", "title": "Rogers Cup 2010 - Singolare femminile", "text": "Il singolare femminile del Rogers Cup 2010 \u00e8 stato un torneo di tennis facente parte del WTA Tour 2010.\nElena Dement'eva era la detentrice del titolo, ma ha perso nel 3\u00ba turno contro Zheng Jie 7\u20136(3), 6\u20134.\nCaroline Wozniacki ha battuto in finale Vera Zvonar\u00ebva 6\u20133, 6\u20132.\nTeste di serie.\nLe prime 8 teste di serie hanno ricevuto un bye per il 2\u00ba turno"}
{"id": "3092840", "revid": "125842246", "url": "https://it.wikipedia.org/wiki?curid=3092840", "title": "Margherita di Borbone-Clermont (1438-1483)", "text": "Origine.\nSia secondo lo storico e genealogista francese, Pierre de Guibours, detto P\u00e8re Anselme de Sainte-Marie o pi\u00f9 brevemente P\u00e8re Anselme, nella sua \"Histoire g\u00e9n\u00e9alogique et chronologique de la maison royale de France\", che secondo lo scrittore e uomo politico, originario del borbonese, Simon de Coiffier de Moret, nel suo \"Histoire du Bourbonnais et des Bourbons qui l'ont poss\u00e9d\u00e9, Volume 1\", Margherita era figlia femmina primogenita del quinto duca di Borbone, il quarto duca d'Alvernia, Conte di Clermont e conte di Forez, Carlo I e della moglie, Agnese di Borgogna, che, ancora secondo P\u00e8re Anselme, era figlia del conte di Nevers, Duca di Borgogna, conte di Borgogna (Franca Contea), Artois e Fiandre, Giovanni senza Paura e della moglie, Margherita, figlia del duca di Baviera-Straubing Alberto I, conte di Hainaut e di Olanda e di Margherita di Brieg.&lt;br&gt;Carlo I di Borbone, sia secondo P\u00e8re Anselme, che secondo Simon de Coiffier de Moret, era il figlio primogenito del quarto Duca di Borbone, Conte di Clermont e conte di Forez, Giovanni I e della moglie, la duchessa d'Alvernia e contessa di Montpensier, Maria di Berry, che, sempre secondo P\u00e8re Anselme era la figlia quartogenita del duca di Berry e d'Alvernia e conte di Poitiers e Montpensier, Giovanni di Francia (1340 \u2020 1416) e della prima moglie Giovanna d'Armagnac (24 giugno 1346-1387).\nBiografia.\nIl 6 aprile 1472, a Moulins, Margherita divenne moglie del Conte di Bresse e Signore del Bugey, Filippo, figlio del secondo Duca di Savoia, primo Principe di Piemonte, conte d'Aosta, di Moriana e di Nizza, Ludovico di Savoia e di Anna di Lusignano o di Cipro; il contratto di matrimonio era di circa un anno prima, era stato redatto il 6 gennaio 1471.\nMargherita mor\u00ec di tifo, il 24 aprile 1483 nel castello di Pont-d'Ain e fu sepolta nel Monastero di Brou, a Bourg-en-Bresse.\nDopo essere rimasto vedovo, Filippo, nel 1485, si spos\u00f2 in seconde nozze, con Claudina di Brosse; poi nel 1496 divenne conte di Savoia, Filippo II\nFigli.\nMargherita a Filippo diede tre figli:"}
{"id": "3092842", "revid": "1776051", "url": "https://it.wikipedia.org/wiki?curid=3092842", "title": "Vincenzo Riolo", "text": ""}
{"id": "3092843", "revid": "172343", "url": "https://it.wikipedia.org/wiki?curid=3092843", "title": "Beziers Rugby", "text": ""}
{"id": "3092847", "revid": "729019", "url": "https://it.wikipedia.org/wiki?curid=3092847", "title": "Campionato francese di rugby a 15 1959-1960", "text": "Il Campionato francese di rugby a 15 1959-1960 fu disputato da 56 squadre divise in 7 gironi di 8 squadre. Le prime 4 di ogni poule e le due migliori quinte, per un totale di 32, si qualificarono alla fase ad eliminazione diretta.\nVinse il FC Lourdes che batt\u00e9 il Beziers.\nFase di qualificazione.\nIn grassetto le qualificate alla fase ad eliminazione diretta\nSedicesimi di finale.\nIn grassetto le qualificate agli ottavi di finale\nOttavi di finale.\nIn grassetto le qualificate ai quarti di finale\nQuarti di finale.\nIn grassetto le qualificate alle semifinali"}
{"id": "3092848", "revid": "15756", "url": "https://it.wikipedia.org/wiki?curid=3092848", "title": "Cattedrale di San Paolo (Aversa)", "text": "La chiesa di San Paolo apostolo \u00e8 il duomo di Aversa. Si affaccia su Piazza Duomo. \u00c8 la cattedrale della diocesi omonima.\nStoria.\nLa chiesa, eretta sull'antica cappella di Sanctu Paulum at Averse, occupa il lato orientale della piazza, area dell'antico Cimitero e ombelicus del centro antico. La chiesa venne iniziata da Riccardo I, nel 1053, e completata da suo figlio Giordano, nel 1090. La grande chiesa durante i suoi 10 secoli di storia, ha subito rimaneggiamenti e trasformazioni che ne hanno alterato l'antico aspetto originario, difatti le loggette cieche del tiburio della cupola centrale furono rifatte nel XIII secolo, mentre le altre due cupole, associate allo stesso tiburio, crollarono o furono abbattute. In seguito ai danni riportati fu rifatto l'altare maggiore, consacrato da Alessandro IV il 3 giugno 1255. Altri danni si verificarono nel terremoto del 1349, poi in quelli del 1456 e dell'anno successivo, quando croll\u00f2 l'antico campanile della cupola centrale. Altri terremoti danneggiarono la chiesa, quelli del 1464 e del 1468, ma il pi\u00f9 terribile fu dell'anno 1494 che caus\u00f2 il crollo di buona parte del campanile seppellendo, sotto le rovine, alcune botteghe e case vicine.\nNella seconda met\u00e0 del XIV secolo venne realizzata la nuova cupola ottagonale, crollata a seguito del terremoto del 1349. Una rara immagine della configurazione della chiesa nel Quattrocento compare nella tavola del Martirio di San Sebastiano dipinta dal pittore napoletano Angiolillo Arcuccio nel 1468. La Cattedrale \u00e8 rappresentata nella sua veste romanica, con il prospetto laterale decorato con archetti pensili e lesene e la cupola sormontata dal basilisco, simbolo della citt\u00e0 di Aversa. Nel dipinto \u00e8 raffigurato l'antico campanile a lato della cupola, lesionato dal terremoto del 1457, demolito nel 1492 e sostituito dall'attuale, collegato alla facciata da un ponte costruito nel 1733. Nel corso dell'800 non si registrano che parziali interventi di restauro del corpo presbiteriale, la cui decorazione ad affresco venne affidata nel 1857 al pittore Camillo Guerra. Agli inizi del Novecento un'ulteriore campagna di restauro port\u00f2 alla sistemazione del deambulatorio, con l'eliminazione delle aggiunte barocche. A partire dal 2010 l'intera architettura esterna e il campanile sono in fase di restauro. Al 2011 sono terminati i lavori di restauro della facciata e delle pareti laterali, rimane ancora in fase di recupero il campanile.\nI vescovi che si interessarono alla ristrutturazione del duomo furono:\nDescrizione.\nEsterno.\nLa facciata, in stile barocco, \u00e8 dovuta agli interventi d'inizio Settecento, restauri dovuti in seguito ai terremoti del 1694 e 1702 che fecero crollare gran parte dell'edificio. I lavori furono affidati all'architetto romano Carlo Buratti per volere del vescovo e cardinale Innico Caracciolo. Le decorazioni in stucco sono opera di Sebastiano Porciani, artista romano, appartenente ad una famiglia di stuccatori Il prospetto \u00e8 scandito orizzontalmente in una parte inferiore ed in una superiore, mentre verticalmente si presenta tripartito da dieci lesene giganti di ordine corinzio. Sopra le due porte laterali si trovano quattro finestroni. Sopra al portale centrale vi \u00e8 collocato un frontone semicircolare. Al di sopra del frontone, \u00e8 collocata una balaustra con un grande finestrone a tutto sesto, sormontato da una conchiglia, simbolo dei pellegrinaggi in Terra Santa. Nel timpano \u00e8 collocata una piccola finestrella con arco a tutto sesto. Sopra al frontone vi \u00e8 collocata una croce in ferro.\nCampanile.\nIl campanile, incominciato nel 1474 e terminato nel 1493 per volont\u00e0 vescovo Vassallo, fu costruito dall'architetto Giovanni Pizuolo. Esso terminava con un'alta cuspide piramidale che croll\u00f2 nel 1694. Al campanile appartengono tre grandi campane, la Scarana dell'XII-XIII secolo, la Scaglione del XVI secolo e una terza, pi\u00f9 piccola. Vi sono inoltre altre due campane, fisse, pi\u00f9 piccole. Il campanile, tipicamente normanno, \u00e8 retto agli spigoli da gruppi di quattro colonne per angolo, forse di recupero, collegato alla chiesa da un ponte.\nInterno.\nL'interno \u00e8 a pianta basilicale a tre navate, con la navata centrale pi\u00f9 alta e prende luce da finestre poste in alto.\nLa navata centrale presenta massicci pilastri che reggono archi a tutto sesto. Ogni pilastro porta una coppia di lesene con finti capitelli corinzi, in stucco. Le lesene proseguono sulla volta a botte, dividendola in campate, una per ogni pilastro. Le ariose finestre sono ricavate nella curvatura della volta e perci\u00f2 la incidono fortemente interrompendo la monotonia della botte.\nNavata destra.\nAll'inizio della navata destra, sul pilastro laterale, \u00e8 collocata una marmorea acquasantiera del XVII secolo di Francesco Maggi, allievo di Giuseppe Sammartino, costituita da una vasca semisferica di marmo rosso, sormontata dalla raffigurazione dell'Infermo che si tuffa nelle acque della piscina probatica.\nNella parete laterale si trova un dipinto proveniente dalla Confraternita del Gonfalone di Santa Maria degli Angeli, la \"Vergine e San Bonaventura\" del 1710 di Francesco Solimena. Segue il bel dipinto raffigurante l\"'Adorazione dei Magi\" di Cornelis Smet, pittore fiammingo.\nTerza campata.\nNella terza campata \u00e8 collocata la Cappella del Capitolo o dei Canonici, dove si trovano, sulle pareti, l'affresco della \"Cacciata di Eliodoro dal Tempio\", copia da Raffaello, sulla volta, \"Storie della Vergine e Profeti\", realizzati da Francesco Antonio Altobello da Bitonto. Sull'altare, un dipinto della \"Madonna col Bambino, i Santi Pietro e Paolo e il vescovo Carafa\", del XVII secolo, attribuito a Michele Regolia, che riporta sullo sfondo una veduta di Aversa.\nNavata sinistra.\nAll'inizio della navata sinistra vi \u00e8 posto il Fonte battesimale e, sul pilastro laterale, come per la navata destra, vi \u00e8 collocata un'acquasantiera del XVII secolo sempre di Francesco Maggi, in marmo rosso, sormontata dalla raffigurazione di Mos\u00e8 che fa scaturire l'acqua dalla rupe.\nPrima campata.\nNella prima campata, ai lati della cappella, sono collocate due tele di Paolo De Matteis, \"Predica di Santa Caterina d'Alessandria\" e \"Matrimonio di Santa Caterina\", databili tra il 1710-1712. Sull'altare \u00e8 collocata l'opera di Giovan Battista Graziano, \"Martirio di Santa Caterina\" del 1589.\nSeconda campata.\nNella seconda campata vi sono tre dipinti di Nicola Malinconico, pittore napoletano, allievo di Luca Giordano. I dipinti raffigurano lo \"Sposalizio della Vergine\" sull'altare e, ai lati, la \"Fuga in Egitto\" e \"Dubbio di San Giuseppe\".\nTerza campata.\nNella terza campata si possono ammirare l\"'Apparizione della Madonna di Loreto\", del 1717, di Nicola Mercurio, \"SS. Trinit\u00e0 con San Ranieri\" di Aniello Rossi e \"Episodi della vita di San Ranieri\".\nQuarta campata.\nNella quarta campata, di fianco alla Cappella del Sacramento, si trova un crocifisso ligneo, della met\u00e0 del XVIII secolo, su tela della met\u00e0 del XIII secolo.. Sulle Pareti laterali della cappella sono collocate due tele di Paolo De Majo, raffiguranti \"Andata al calvario\" e \"Cristo nell'orto\"\nIl transetto.\nTransetto destro.\nIl transetto destro \u00e8 suddiviso in transetto piccolo e transetto grande. Nel transetto piccolo si trova la Cappella delle reliquie, fatta decorare dal vescovo Carlo I Carafa, nel 1637. Con pavimento maiolicato settecentesco della fabbrica Giustiniano e l'altare marmoreo col rilievo della \"Madonna col Bambino e due cherubini\". La cappella \u00e8 adorna di affreschi seicenteschi con riquadri architettonici, cartigli e iscrizioni. Nella volta \"Gloria della Fede\", nelle lunette \"Dio Padre e angeli musicanti\", mentre, sulla parete di fondo, \"Madonna col Bambino\" e una statua lignea di San Paolo, del XVII secolo. Nei vari scomparti delle pareti, oltre alle varie Reliquie, racchiuse dal vescovo in 207 reliquari, tra cui \u00e8 nota una spina della corona di Cristo che fiorisce quando il Venerd\u00ec Santo cade il 25 marzo, festa dell'Annuziata, sono deposti i busti argentei di San Sebastiano, San Giuseppe col Bambino del Seicento, e quelli di San Paolo, di San Francesco d'Assisi e Sant'Antonio da Padova del Settecento, tutti dichiarati Patroni Minori, nel 1693.\nNel transetto grande \u00e8 posto un classicheggiante altare marmoreo con rilievi dell'Annunciazione, Santi Pietro e Paolo, nelle edicole, la Trinit\u00e0, nella lunetta e stemma dei Lucarelli, opera di grande pregio artistico di Salvatore Caccavello. Sull'altare centrale, grande tela col \"Martirio di San Sebastiano\", opera di Santolo Cirillo, firmata e datata 1752.\nPrima dei restauri settecenteschi in questo lato si trovava la porta meridionale della chiesa. A destra dell'altare vi \u00e8 un gruppo ligneo ottocentesco raffigurante \"Tobiolo e l'angelo Raffaele\". Sul lato sinistro \u00e8 collocato un dipinto raffigurante \"Santo Stefano Papa in adorazione della SS. Trinit\u00e0\", opera firmata e datata 1578 di Giacomo Andrea Donzelli, pittore aversano, attribuita da alcuni a Pietro Negroni.\nTransetto sinistro.\nCome per il transetto destro, il transetto sinistro \u00e8 suddiviso in transetto piccolo e transetto grande. Nel transetto piccolo \u00e8 collocata la Cappella del Sacramento, attigua al Tempietto di Loreto. In essa, a destra, \u00e8 collocato il monumento funebre del cardinale Innico Caracciolo, del 1736, eseguito dal senese Paolo Posi e da Pietro Bracci su disegno di Filippo Barigioni. Nell'ovale ritratto del cardinale, del cav. Cristofari su dipinto di Antonio David. L'epigrafe del basamento fu dettata dall'archeologo Simmaco Mazzocchi. Bella \u00e8 la sinuosa statua marmorea della Fama e naturalistico \u00e8 il Leone bronzeo che sormontano il sarcofago. Di fronte, tela dell\"'Adorazione del Bambino\" di Federico Barocci, mentre all'altare, nel tondo, \"Ges\u00f9 distribuisce il Pane consacrato agli Apostoli\".\nNel transetto grande \u00e8 ospitato il Tempietto di Loreto, emulante, in forma ridotta di un quarto, quella di Bramante. Fatta erigere da Carlo Carafa, nel 1630, sotto la direzione dell'architetto aversano Giuseppe De Majo, la cappella conserva alcuni affreschi di un certo interesse, la \"Moltiplicazione dei Pani con gli Apostoli\" e \"Ges\u00f9 Cristo che benedice i pani\", la scena del \"Buon Samaritano\" e, in alto, l\"'Incoronazione della Vergine con Angeli e Profeti\", attribuito a Carlo Mercurio. Tra i numerosi ex voto dell'interno vi \u00e8 una palla di cannone offerta da Giulio II, quando, nel 1510, il papa usc\u00ec indenne dai cannoneggiamenti dell'assedio di Mirandola. Inoltre vi \u00e8 un mattone della Santa Casa fissato ad un gancio, ottenuto dal vescovo di Coimbra, Giovanni Suarez, nel 1562 da Pio IV. Ancora della Casa di Maria c'\u00e8 il residuo di una trave che divideva l'interno della dimora, mentre le due pietre annerite provengono dall'incendio di Candia. All'altare Madonna con Bambino porcellanati della fine del XVII secolo.\nLa cupola.\nLa cupola si presenta esternamente con un tiburio ottagonale, composto da 44 loggette cieche e 52 lesene, e la cupola si erge su otto spicchi, terminata da un baldacchino composto da quattro colonnine tortili in marmo e da una copertura in metallo culminante con una croce in ferro. L'interno della cupola \u00e8 ottagonale.\nL'ultimo restauro \u00e8 del 2011.\nIl presbiterio.\nLa volta del presbiterio e le pareti furono rifatte nel 1857 per volont\u00e0 del vescovo Domenico Zelo. Il vescovo-committente affid\u00f2 la decorazione pittorica della volta del presbiterio all'artista napoletano Camillo Guerra, il quale, tra il 1857 e il 1858, realizz\u00f2 il ciclo di affreschi raffiguranti gli \"Episodi della vita di San Paolo\". Partendo dalla semicalotta, \u00e8 rappresentato \"San Paolo che rifiuta i sacrifici dei Listresi\", e nelle vele laterali \"San Paolo davanti al sommo sacerdote Anania\", \"Preghiera di San Paolo\", \"Il miracolo del serpente\" e la \"Decollazione\". Il ciclo di affreschi si conclude con la rappresentazione, al centro della volta, con l\"'Apoteosi di San Paolo\". Ai lati della stessa volta sono affrescate \"La Fede\" e \"La Speranza\". A sinistra si trova il trono marmoreo del 1493 che in origine era posto a poca distanza dell'altare. La cattedra oltre alla figura centrale della cornice superiore, aveva, ai lati, due angeli che nell'assieme simboleggiavano le tre originarie chiese su cui sorse la cattedra aversana, la atellana, la cumana e la liternese. Ai lati gli stalli lignei e, nel fondo, l'altare e la cona marmorea di Giacomo Massotti, su disegno di Luigi Vanvitelli, sormontato ai lati da due edicole, che inglobano le statue dorate di San Pietro e San Paolo, provenienti dal pronao della chiesa dell'Annuziata ad Aversa. Sull'altare vi \u00e8 un dipinto, con ampi squarci prospettici e contorte figure, raffigurante la \"Conversione di San Paolo\" di Carlo Mercurio del 1642. Nella volta, ciclo di affreschi con episodi della vita di San Paolo, di Camillo Guerra, realizzato nel 1857-58.\nIl deambulatorio.\nIl deambulatorio costituisce la maggiore novit\u00e0 della chiesa. Formato da sette campate con volte a crociera costolonate costituisce l'unico esempio completo in Italia di tale tema. Le cappelle radiali del deambulatorio in origine erano cinque, non tre, come attualmente si presentano. Le absidi mancanti, la sinistra fu demolita per l'inserimento della nuova costruzione dello scalone del Seminario, l'altra tompagnata.\nIl corpo antistante il transetto grande, con le due absidi laterali, era diviso in cinque navate, come \u00e8 stato evidenziato da alcuni restauri, infatti nella parete nord della chiesa, quella a ridosso delle cappelle, sono emersi due ordini di finestre, romaniche e gotiche, simili a quelle del dipinto dell'Arcuccio. La datazione della chiesa aversana non \u00e8 lontana dal St-Martin di Tours in Touraine, \u00e8 anteriore alle chiese di Jumieges e di Rouen in Normandia, e della terza stratificazione di Cluny in Burgundia, iniziato solamente nel 1088. Lo schema \u00e8 tipicamente francese. Il deambulatorio di Aversa, in Italia, sar\u00e0 emulato, in forma ridotta e incompleta, nella chiesa abbaziale della SS. Trinit\u00e0 di Venosa e nella Cattedrale di Acerenza, in Basilicata. Un caso isolato rimane quello toscano della chiesa di Sant'Antimo, presso Montalcino (Siena).\nLe pareti del deambulatorio in origine erano intonacate ed affrescate, come dimostrano i numerosi lembi di affreschi esistenti, in particolar modo si vede una \"Madonna in trono col Bambino\" della prima campata sinistra, della seconda met\u00e0 del XV secolo. Di fronte si trova il portale marmoreo degli ebdomadari con lunetta e protomi umane dell'XI secolo. I rilievi, di forma rettangolare, della met\u00e0 dell'XI secolo, facevano parte degli stipiti del portale maggiore della chiesa. Il primo raffigura \"San Giorgio e il drago\" (un'interpretazione alternativa alla tradizionale vuole si tratti di una raffigurazione dell'alternativa pagana di Sigfrido che uccide F\u00e1fnir). Il secondo, in due ghirlande circolari, riporta due leoni in basso e un elefante in alto. Tra questi pannelli si trovano una piccola lastra marmorea col rilievo di San Gerolamo nel deserto del XVI secolo e il grande dipinto attribuito a Giacomo Farelli raffigurante la \"Conversione di San Paolo\". Di fronte, tra due cappelle radiali, vi \u00e8 il monumento funerario del vescovo Balduino de Balduinis, della fine del Cinquecento, e, quello corrispondente, della parete opposta di Giorgio Manzolo, fatto costruire da Pietro Ursino nel 1591, suo successore. Tra i monumenti vi \u00e8 la cappella centrale, pi\u00f9 grande delle altre, dove, all'altare, si trova il dipinto della \"Dormitio Virginis\", attribuito al pittore napoletano Bernardo Pizzuto (met\u00e0 sec. XVI) e, sul pavimento, la copertura tombale del canonico Paolo Merenda, della fine del Cinquecento. Sul primo altare del deambulatorio si trova la tavola con l\"'Incontro dei Santi Pietro e Paolo\" del 1577 di Giovan Battista Graziano, pittore manierista aversano. Nell'ultimo, il trittico con \"San Michele Arcangelo\", ai lati, \"San Giovanni Battista e San Giacomo\" e, nella lunetta, \"Madonna col Bambino\" del 1495 di Cristoforo Faffeo. Verso la fine del deambulatorio si trova il sepolcro di Luca Prassicio, filosofo aversano del Quattrocento, sulla parete destra.\nIl deambulatorio ed altri spazi annessi del duomo ospitano oggi il \"Museo diocesano di arte sacra\".\nOrgani a canne.\nNella cattedrale si trovano tre organi a canne.\nI due principali sono posizionati a ridosso delle pareti laterali del presbiterio, al di sopra degli stalli lignei del coro, su due cantorie contrapposte gemelle in legno dorato e riccamente scolpito; risalgono alla seconda met\u00e0 del XVIII secolo e sono ascrivibili ad organari di ambito napoletano; quello di destra dispone di 14 registri, mentre quello di sinistra ne ha 20. Le casse dei due strumenti, decorate analogamente alle cantorie, presentano il medesimo schema, con mostra composta da canne di principale disposte in tre campi: nei due laterali le loro bocche sono allineate orizzontalmente, mentre in quello centrale presentano un andamento inverso rispetto a quello delle canne stesse.\nA pavimento si trova anche un organo positivo, mobile, gi\u00e0 collocato sulla cantoria del coro dei canonici. Di ambito napoletano, venne costruito nel 1637 ed \u00e8 integro nelle sue caratteristiche foniche originarie; ha 7 registri su unico manuale, senza pedaliera. La mostra \u00e8 in tre campi con bocche in quello centrale allineate orizzontalmente, nei due laterali con andamento inverso a quello delle canne."}
{"id": "3092849", "revid": "399", "url": "https://it.wikipedia.org/wiki?curid=3092849", "title": "Banca Popolare Valconca", "text": "La Banca Popolare Valconca \u00e8 un istituto di credito romagnolo.\nStoria.\nLa Popolare Valconca ha origine il 13 agosto 1910 con la costituzione della \"Banca Cooperativa Morcianese\" su iniziativa di una decina di soci tutti originari della Valconca (il territorio ai confini tra Romagna e Marche), per raccogliere i piccoli risparmi di commercianti e agricoltori e reinvestirli nel territorio.\nLa banca si rivolge principalmente alle famiglie e alle piccole e medie imprese e pu\u00f2 contare sulla sede nel centro di Morciano di Romagna e di molte filiali attive nella provincia di Rimini e nella provincia di Pesaro e Urbino.\nLa banca annovera 4.842 soci e 180 dipendenti (dati aggiornati al 31/12/2018)."}
{"id": "3092851", "revid": "599013", "url": "https://it.wikipedia.org/wiki?curid=3092851", "title": "Giannantonio Sperotto", "text": "\u00c8 stato un centravanti che ha segnato reti in Serie A, Serie B e Serie C; in carriera ha cambiato numerose squadre (praticamente una in ogni stagione), cosa poco consueta nel calcio degli anni 1970.\nCarriera.\nCresce nel con cui debutta in Serie A a poco pi\u00f9 di 18 anni, il 29 gennaio 1969, in -L.R. Vicenza (1-0); in quella stagione totalizzer\u00e0 3 presenze in massima serie. Nel 1970 inizia a girare per i campi di Serie C: prima va all' (segnando 11 gol), poi al (segna altre 11 reti) e infine alla (8 gol).\nNel 1973 passa all', in Serie B, dove segna 8 reti in 34 partite. Dall'anno successivo torna a calcare i campi della massima serie: prima passa al (5 gol in 26 incontri), poi al (10 gettoni e 1 rete), al (2 gol in 20 partite) e alla (7 partite senza reti).\nNel 1978 torna a calcare i campi della terza serie trasferendosi alla . A causa di frequenti infortuni, opta per la chiusura della carriera a meno di trent'anni."}
{"id": "3092852", "revid": "767487", "url": "https://it.wikipedia.org/wiki?curid=3092852", "title": "Alex Baptiste", "text": "Carriera.\nClub.\nDurante la sua carriera ha indossato le maglie di Mansfield Town, Tamworth, Burton Albion, Blackpool, Bolton, Blackburn e Middlesbrough\nIl 14 agosto 2010 va in rete nella partita in trasferta di Premier League contro il Wigan Athletic terminata 0-4."}
{"id": "3092854", "revid": "332944", "url": "https://it.wikipedia.org/wiki?curid=3092854", "title": "Alessandria Challenger", "text": ""}
{"id": "3092855", "revid": "1494169", "url": "https://it.wikipedia.org/wiki?curid=3092855", "title": "Canzone d'amore", "text": ""}
{"id": "3092857", "revid": "172343", "url": "https://it.wikipedia.org/wiki?curid=3092857", "title": "Aviron bayonnais rugby pro", "text": ""}
{"id": "3092861", "revid": "172343", "url": "https://it.wikipedia.org/wiki?curid=3092861", "title": "Stade bordelais", "text": ""}
{"id": "3092863", "revid": "155634", "url": "https://it.wikipedia.org/wiki?curid=3092863", "title": "Campionato mondiale di hockey su ghiaccio femminile Under-18 2008", "text": "Il 1\u00ba Campionato mondiale di hockey su ghiaccio femminile U-18 \u00e8 stato assegnato dall'International Ice Hockey Federation al Canada, che lo ha ospitato a Calgary nel periodo tra il 7 e il 12 gennaio 2008. Gli incontri si sono disputati in due diverse piste, la \"Norma Bush Arena\" e la \"Father David Bauer Olympic Arena\". Nella finale gli si sono aggiudicati il primo titolo assoluto di categoria sconfiggendo i padroni di casa del con il punteggio di 5-2. Al terzo posto \u00e8 giunta la , che ha avuto la meglio sulla per 4-2. Tale campionato \u00e8 ristretto alle sole giocatrici non professioniste al di sotto dei 18 anni d'et\u00e0, ed \u00e8 stato creato come equivalente femminile dei campionati giovanili maschili Under-20 e Under-18.\nPartecipanti.\nAl torneo prendono parte 8 squadre:\nGironi preliminari.\nLe otto squadre partecipanti sono state divise in due gironi da 4 cinque squadre ciascuno: le compagini che si classificano al primo e al secondo posto accedono alle semifinali. Le terze e le quarte classificate di ciascun raggruppamento disputano invece il girone per i piazzamenti.\nGirone dei piazzamenti.\nLe terze classificate affrontano le squadre giunte quarte nell'altro gruppo e le vincenti dei due incontri si affrontano nella finale per il 5\u00ba e il 6\u00ba posto; le perdenti invece si sfidano per aggiudicarsi il 7\u00ba e l'8\u00ba posto.\nClassifica finale.\nRiconoscimenti.\nRiconoscimenti individuali"}
{"id": "3092866", "revid": "125825094", "url": "https://it.wikipedia.org/wiki?curid=3092866", "title": "Duomo di Capua", "text": "La cattedrale di Santa Maria Assunta (gi\u00e0 dei Santi Stefano e Agata) \u00e8 il principale luogo di culto cattolico di Capua, sede vescovile dell'omonima arcidiocesi.\nStoria.\nLa tradizione attribuisce l'edificazione del duomo al vescovo Landulfo nell'856, ma venne ricostruito dapprima nel X secolo e poi, ad opera dell'arcivescovo Erveo (1072\u20131086), verso la fine dell'XI secolo; questi aggiunse il porticato d'ingresso, ampliato in seguito nel Quattrocento, e ristruttur\u00f2 notevolmente l'annesso palazzo vescovile. Nel corso del Settecento l'intero complesso venne ristrutturato radicalmente; ancora tra il 1854 ed il 1857, durante l'episcopato di Giuseppe Cosenza, l'architetto Federico Travaglini rinnov\u00f2 la chiesa, che venne quasi completamente rasa al suolo durante i bombardamenti del 1943: fu ricostruita tra il 1949 ed il 1957. Nel 1992, all'interno della cappella del Corpo di Cristo, venne inaugurato il Museo diocesano di Capua, ove sono conservate opere pittoriche e scultoree provenienti da varie chiese cittadine. Dal 1827 ha il rango di basilica minore.\nDescrizione.\nLa cattedrale ha una pianta a croce latina a tre navate suddivise da 24 colonne di granito. \u00c8 preceduta da un quadriportico con 16 colonne, uno dei pochi resti dell'antico edificio dopo i bombardamenti della seconda guerra mondiale: esso \u00e8 in stile barocco ed \u00e8 sorretto da colonne d'epoca romana. Altro resto dell'antica cattedrale \u00e8 la torre campanaria, fatta edificare nella seconda met\u00e0 del IX secolo dal vescovo Landone: in essa sono visibili vestigia della romanit\u00e0 classica, tra cui alcuni bassorilievi provenienti, forse, dall'anfiteatro di Santa Maria Capua Vetere.\nAll'interno, tra le maggiore opere artistiche, sono da menzionare alcuni manufatti, che \u00e8 tutto ci\u00f2 che resta delle decorazioni che si sono susseguite nel corso dei secoli:"}
{"id": "3092867", "revid": "481666", "url": "https://it.wikipedia.org/wiki?curid=3092867", "title": "Gli invincibili", "text": ""}
{"id": "3092870", "revid": "36426", "url": "https://it.wikipedia.org/wiki?curid=3092870", "title": "Cattedrale di Santa Maria Assunta (Ischia)", "text": "La cattedrale di Santa Maria Assunta \u00e8 una chiesa monumentale di Ischia, situata nella localit\u00e0 di Ischia Ponte, e cattedrale della diocesi di Ischia.\nStoria.\nUna primitiva chiesa, dedicata a Santa Maria della Scala, venne edificata nel 1388 da Pietro Cossa, fratello dell'antipapa Giovanni XXIII, in onore del defunto padre Giovanni, governatore di Ischia e Procida: venne inoltre realizzato anche un convento destinato ai padri agostiniani, ai quali fu affidata la gestione della struttura. Gli stessi monaci ricostruirono la chiesa, dopo essere stata quasi interamente distrutta, tra il 1751 ed il 1752; nel 1809 inoltre diventa cattedrale della diocesi di Ischia, assumendo tra l'altro la denominazione di Santa Maria Assunta: infatti quella vecchia, situata all'interno del Castello Aragone, fu distrutta durante il conflitto tra francesi ed inglesi, bombardata da questi ultimi, che si erano posizionati nei pressi della collina di Soronzano; dalla vecchia cattedrale furono trasportate le numerose opere d'arte che si erano salvate. Nello stesso anno, Gioacchino Murat, soppresse tutti gli ordini monastici e gli agostiniani furono costretti a lasciare l'isola: fecero ritorno ad Ischia poco tempo dopo con il ripristino della dinastia borbonica. Negli anni, la chiesa, \u00e8 stata soggetta a lavori di restauro, in particolare quella del 1912 quando fu rifatta la pavimentazione.\nDescrizione.\nL'accesso alla chiesa, protetta da un cancello in ferro battuto, \u00e8 dato da alcuni gradini in marmo, posti nei pressi dei tre ingressi; la facciata, in stile barocco, cos\u00ec come del resto tutto il resto del complesso, \u00e8 divisa in due da una trabeazione: la parte inferiore, decorata con lesene a stucco, presenta tre portali d'ingresso, uno centrale di maggiori dimensioni, sormontato da un mosaico raffigurante la Madonna, e due laterali pi\u00f9 piccoli, mentre la parte superiore reca al centro un finestrone e decorazioni in stucco, per terminare poi con una croce in ferro.\nInternamente la chiesa \u00e8 pavimentata in marmo, dono di monsignor Mario Palladino, e divisa in tre navate, di cui una centrale, di maggiori dimensioni, separata dal transetto da un arco trionfale nel quale campeggia un altorilievo in stucco raffigurante una donna, che secondo la tradizione rappresenterebbe la moglie di Pietro Cossa, e due laterali, pi\u00f9 piccole, ognuna delle quali ospitanti tre cappelle; sul fondo della chiesa, sostenuta da due colonne, \u00e8 la cantoria con organo, mentre il soffitto \u00e8 semplicemente decorato in stucco bianco e oro, con raffigurazioni di angeli e putti. Lungo la navata di sinistra \u00e8 posta la cappella del fonte battesimale: questo \u00e8 realizzato con tre cariatidi, raffiguranti la Mansuetudine, la Giustizia e la Prudenza, proveniente dal monumento funebre di Giovanni Cossa, salvato nel 1610 per volere dell'arciprete Raffaele Onorato, posto nella vecchia cattedrale, che reggono il fonte ovale, nel quale fu battezzato san Giovan Giuseppe della Croce il 15 agosto 1654, decorato con cherubini in rilievo, ed intorno quattro colonne tortoli decorate con scanalature e rami fioriti, terminanti con capitelli di diverse dimensioni; completa la cappella una tela di anonimo del XVIII secolo, raffigurante \"Santa Chiara da Montefalco e Santa Rita da Cascia\". Seguono la cappella con tela di \"San Giuseppe\", realizzata tra il 1760 ed il 1762, opera di Alfonso Di Spigna, ed altare in marmo del 1834 commissionato dal vescovo Giuseppe D'Amante, e la cappella di San Giovan Giuseppe della Croce, con tela della met\u00e0 del XX secolo di Lino Dinetto, ritraente la \"Madonna con San Giovan Giuseppe della Croce\", e altare in marmo del 1833. Lungo la navata di destra \u00e8 la cappella con tela di \"San Tommaso da Villanova\", attribuita a Giacinto Diano, e nella quale nel 2000 \u00e8 stato realizzato il sacello dei vescovi, la cappella dell'Immacolata con pala omonima di un anonimo del XVIII secolo ed altare in marmo del 1834, e la cappella con tela dell\"'Annunciazione\", sempre di Giacinto Diano, ed altare in marmo del 1833.\nNella parte centrale del transetto si apre la cupola, cos\u00ec come ai suoi lati ne sono poste due pi\u00f9 piccole, tutte di forme ellittiche: all'estremit\u00e0 sinistra del transetto, oltre all'ingresso della sagrestia, \u00e8 una tela raffigurante \"Sant'Agostino\", di Giacinto Diano, e una statua del \"Sacro Cuore di Ges\u00f9\", mentre sulla parete di fronte alla navata \u00e8 custodito un crocifisso di scuola catalana risalente al XIII secolo. All'estremit\u00e0 destra del transetto invece si trova la tela di \"San Nicola da Tolentino\", sempre del Diano, ed una statua di \"Santa Restituta\", mentre sulla parete di fronte alla navata si apre la cappella del Santissimo Sacramento, all'interno della quale \u00e8 custodita una tavola del XIV secolo, ritraente la \"Madonna della Libera\", dinanzi alla quale si narra abbiano spesso pregato Vittoria Colonna e Francesco Fernando d'Avalos. L'altare maggiore, realizzato tra il 1746 ed il 1764, \u00e8 posto nell'abside della chiesa: \u00e8 sormontato da una tela raffigurante l\"'Assunta\", opera di Giacinto Diana, posto in una cornice in stucco; completano l'ambiente quattro reliquiari ed un coro ligneo. \nNella sacrestia erano ospitate diverse opere pittoriche provenienti dall'antica cattedrale come una tavola di Dirk Hendricksz, raffigurante \"San Giorgio che trafigge il drago\" e un \"San Tommaso Orante\", di ignoto e in passato attribuito erroneamente da monsignor Onorato Buonocose, di cui \u00e8 presente una gigantografia, a Giovan Francesco Penni ed una \"Crocifissione\", in marmo, in arte gotica, tutte oggi al Museo diocesano. \nEsternamente si erge il campanile: costruito nel 1596 come torre di guardia, a pianta quadrata, e rifugio per la popolazione durante le incursioni saracene, assunse il suo ruolo definitivo nel 1613."}
{"id": "3092872", "revid": "88486836", "url": "https://it.wikipedia.org/wiki?curid=3092872", "title": "Spirale di Sacks", "text": "La spirale di Sacks \u00e8 una rappresentazione grafica della disposizione dei numeri primi in una spirale, disegnata per la prima volta da Robert Sacks nel 1994, su esempio della ben pi\u00f9 nota spirale di Ulam.\nStruttura.\nIn particolare, Sacks disegn\u00f2 la curva:\nLa trama che appare, estremamente regolare e ripetitiva, \u00e8 ancora misteriosa. Studi matematici dimostrano che \u00e8 legata al polinomio formula_12formula_2, scoperto da Leonardo Eulero nel 1774."}
{"id": "3092873", "revid": "3831", "url": "https://it.wikipedia.org/wiki?curid=3092873", "title": "Banda Civica di Magenta", "text": ""}
{"id": "3092876", "revid": "1632387", "url": "https://it.wikipedia.org/wiki?curid=3092876", "title": "Death or Glory (Running Wild)", "text": "Death or Glory \u00e8 il quinto album in studio registrato e pubblicato nel 1989 dalla band heavy metal tedesca Running Wild.\nIl disco \u00e8 l'ultimo con Majk Moti alla chitarra.\nTracce.\nLe bonus track.\nLa traccia 11 \u00e8 una bonus track della prima edizione in CD.\nLe tracce dalla 12 alla 15 sono bonus tracks aggiunte sulle ristampe del 1999 e del 2007 e provengono dall'EP \"Wild Animal\"."}
{"id": "3092881", "revid": "1005847", "url": "https://it.wikipedia.org/wiki?curid=3092881", "title": "Alfonso Lissi", "text": "Biografia.\nDi famiglia poverissima, fu operaio per poco tempo in Germania, al rientro fu operaio presso la Cemsa di Saronno.\nVenne arrestato nell'aprile 1935 e condannato quale \"capo cellula\" a 8 anni di carcere per il reato di appartenenza \"ad organizzazione comunista\" e \"introduzione in Svizzera di materiale propagandistico antifascista\". Scarcerato grazie all'amnistia del 15 febbraio 1937 e ad un condono, Lissi riprese la sua attivit\u00e0 lavorativa senza abbandonare la lotta politica-sindacale: nel marzo del 1944 \u00e8 tra gli organizzatori dello sciopero generale.\nCostretto alla clandestinit\u00e0 raggiunge il monte Berlinghera nel comune di Sorico e si unisce ad un piccolo distaccamento partigiano appena formato su iniziativa dell'avvocato Pietro Rosa di Como e del quale facevano parte anche Angelo Porta, Renato Tettamanti, Aldo Cantoni, Luigi Corbetta, Antonio Ghioldi e, dal 25 aprile 1944, anche Michele Moretti. In seguito a conflitti, Lissi, Tettamanti, Moretti e Corbetta si separano e costituiscono il primo nucleo di quello che sar\u00e0 il distaccamento \"Puecher\" della 52\u00aa Brigata Garibaldi \"Luigi Clerici\", che Lissi inizialmente aveva battezzato \"Brigata proletaria\". Come nome di battaglia verr\u00e0 chiamato \"Lamberto\" o \"commissario Bianchi\".\nIl 18 luglio 1944, al ritorno dal CLN di Como, venne sorpreso a Bugiallo durante un rastrellamento insieme a Michele Moretti, che riusc\u00ec a sfilarsi, fu arrestato e portato prima a Chiavenna, poi a Colico e per ultimo nel carcere di Monza, dal quale riusc\u00ec ad evadere.\nRientrato nel comasco viene destinato dal Comando Garibaldi alla Val d'Intelvi dove, in qualit\u00e0 di Commissario politico, diede vita insieme a Natale Mauri \"Libero\", un ex ufficiale dell'esercito regio, che prese il comando, ad un nuovo gruppo partigiano che presto si sciolse. Mauri, catturato dai fascisti, venne deportato in Germania dove mor\u00ec.\nVenne quindi affiancato come Commissario politico al Comandante Ugo Ricci che operava in Val d'Intelvi con un gruppo autonomo denominato distaccamento \"Chinaglia\" e che voleva unirsi alla 52\u00aa Brigata Garibaldi \"Luigi Clerici\".\nIl 3 ottobre 1944, nel tentativo di rapire il Ministro dell'interno Guido Buffarini Guidi e di imporre ai fascisti uno scambio di prigionieri e di allontanare dalla zona del Lario i gerarchi alloggiati nelle ville, rimase ucciso insieme al suo Comandante Ugo Ricci, al Comandante del distaccamento \"Battocchio\" Claudio Cavalieri \"Modena\", al Comandante del distaccamento \"Ferrero\" Guerrino Morganti \"Sassari\" ed al Comandante di un gruppo autonomo Alfonso Vaccani \"Barbetta\".\nAd Alfonso Lissi \u00e8 intitolata una via nel quartiere di Rebbio, in cui si trovava una delle sedi del PCI pi\u00f9 attive di Como e ove oggi trova posto la sede provinciale di Rifondazione Comunista a lui dedicata."}
{"id": "3092882", "revid": "1573940", "url": "https://it.wikipedia.org/wiki?curid=3092882", "title": "Duomo di Sarno", "text": "La chiesa di San Michele Arcangelo \u00e8 il duomo della citt\u00e0 di Sarno e la concattedrale della diocesi di Nocera Inferiore-Sarno.\nStoria.\nLa sede vescovile di Sarno risale al 1066 e l'antica cattedrale, di stile romanico, edificata in localit\u00e0 \"Episcopio\", rimase in vigore fino alla sua completa ricostruzione dalle fondamenta nel Seicento, ad opera del vescovo locale Stefano Sole di Castelblanco. Inaugurata nel 1627 essa sub\u00ec ingenti danni a causa dell'eruzione del Vesuvio nel 1631: da allora numerosi furono i restauri cui fu sottoposta. Si devono in particolare menzionare gli interventi del vescovo Nicola Antonio de Tura che, a met\u00e0 del Seicento circa, complet\u00f2 gli arredi interni arricchendo la chiesa con le decorazioni del cassettonato e del presbiterio. Dell'antico edificio romanico, a tre navate, rimane solo il campanile, a destra della facciata.\nDescrizione.\nLa facciata, in pietra di tufo, \u00e8 in stile tardo rinascimentale. Nel timpano in cima alla facciata \u00e8 posta la statua di san Michele arcangelo con la spada sguainata, mentre in due nicchie ai lati del portale sono i busti dei santi apostoli Pietro e Paolo.\nL'interno della chiesa \u00e8 ad un'unica navata con otto cappelle laterali. Sul lato destro si trovano le cappelle dedicate a Maria regina dei santi, all'Addolorata, al Sacro Cuore di Ges\u00f9 e a san Giovanni Battista, ove si trova il battistero e l'accesso alla sacrestia. Sul lato sinistro vi sono le cappelle dedicate alla Madonna del Carmelo, al Rosario, a san Michele arcangelo e al Santissimo Sacramento, dove \u00e8 una tela barocca di Angelo Solimena raffigurante l\u2019\"Ultima cena\". In queste cappelle sono distribuite diverse opere settecentesche.\nUna delle opere d'arte pi\u00f9 importanti e significative della chiesa \u00e8 il soffitto a cassettoni, del Seicento, di Angelo e Francesco Solimena e collaboratori, in cui sono inserite 21 tele raffiguranti episodi di apparizioni di san Michele e di altri angeli tratti dall'antico testamento, dal nuovo Testamento e dalla tradizione cristiana.\nL'altra opera di maggior pregio della cattedrale \u00e8 la cona che domina il presbiterio, opera di Angelo Solimena; al centro \u00e8 la tela che raffigura l\u2019\"Arcangelo Michele che sconfigge Lucifero\" e ai suoi lati le raffigurazioni dei santi apostoli Pietro e Paolo.\nDal punto di vista artistico \u00e8 pure importante la sacrestia con volta affrescata del XVIII secolo."}
{"id": "3092883", "revid": "599013", "url": "https://it.wikipedia.org/wiki?curid=3092883", "title": "Franco Nanni (1944)", "text": "Carriera.\nCresce nel giocando tre stagioni in Serie C.\nNel 1965 passa al in Serie B, dove conquista subito la promozione in massima serie, debuttando in Serie A il 18 settembre 1966 in -Venezia (2-1), e in quella stagione totalizzer\u00e0 20 presenze in massima serie con i lagunari che scendono di categoria, cosa che avverr\u00e0 anche l'anno successivo dalla Serie B alla Serie C; Nanni gioca quindi il suo ultimo anno a Venezia in terza serie nel 1969.\nSuccessivamente il Verona lo riporta in Serie A, dove giocher\u00e0 in maglia giallobl\u00f9 fino al termine della carriera (salvo una stagione in Serie B nel 1974-1975), giocando sempre come terzino destro. Nella Coppa Italia 1975-1976 con la casacca veronese perde la finale contro il .\nPalmar\u00e8s.\nClub.\nCompetizioni nazionali.\nVerona promosso in A 1974/75"}
{"id": "3092885", "revid": "71155", "url": "https://it.wikipedia.org/wiki?curid=3092885", "title": "Italo Viglianesi", "text": "Biografia.\nAssunto alla SNIA, nel 1944 mentre lavora presso la Montecatini, divenne dirigente sindacale del settore dei chimici presso la CGIL unitaria. Si iscrisse al Partito Socialista Italiano appena nato nel dopoguerra.\nRimase nel PSI di Nenni anche dopo la scissione di palazzo Barberini e la nascita del PSDI di Saragat. La sua cifra politica fu quella dell'autonomismo socialista.\nLe sue convinzioni autonomiste acquistarono vigore dopo un viaggio nell'Unione Sovietica alla fine dell'estate del 1947. Egli ribad\u00ec pi\u00f9 volte che la sua scelta autonomista pi\u00f9 che da motivazioni ideologiche era dettata proprio dalla presa di coscienza di ci\u00f2 che aveva visto dopo quel viaggio: \"Una realt\u00e0 sconvolgente, anche per quello che riguarda le condizioni di lavoro... Fu un'esperienza che lasci\u00f2 il segno.\"\nFu il maggior fautore il 5 marzo 1950 della nascita della UIL, raccogliendo le componenti socialiste autonomiste, sindacalisti saragattiani e repubblicani. Fu segretario della UIL fino al 1969.\nNel 1963 fu eletto per la prima volta al senato di cui fra il 1968 e il 1970 fu vicepresidente. Fu Ministro dei trasporti e dell'aviazione civile dal 1970 al 1972 prima nel governo Rumor III e poi nel successivo governo Colombo.\nFu senatore fino al 1979 anno in cui si ritir\u00f2 a vita privata. La morte lo colse a Roma nel 1995."}
{"id": "3092886", "revid": "775372", "url": "https://it.wikipedia.org/wiki?curid=3092886", "title": "Personnel Armor System for Ground Troops", "text": "Il Personnel Armor System for Ground Troops, abbreviato in PASGT, \u00e8 un elmetto da combattimento usato dai primi anni 80 ai primi anni 2000 dalle forze armate degli Stati Uniti, quando \u00e8 stato sostituito dai moderni MICH TC-2000, 2001, 2002 e Lightweight Helmet. Durante quel periodo, ed ancora oggi, \u00e8 uno degli elmetti pi\u00f9 diffusi in dotazione nelle forze armate del mondo.\nPer la sua somiglianza con lo \"Stahlhelm\" tedesco, \u00e8 stato soprannominato \"elmetto Fritz\".\nElmetto.\nL'elmetto PASGT fu progettato nel 1975 per dare un valido e innovativo sostituto all'ormai obsoleto elmetto d'acciaio M1. Entrato in servizio all'inizio degli anni ottanta, fa la sua prima apparizione ufficiale durante l'operazione Urgent Fury, sull'isola caraibica di Grenada nell'ottobre 1983, sulle teste dei Marines della \"22nd Marine Expeditionary Unit\". In seguito a questa operazione l'elmetto verr\u00e0 utilizzato in tutte le operazioni militari e paramilitari degli USA, nella guerra del Golfo e nella prima parte della guerra in Afghanistan ed Iraq. Oltre che alle forze armate, negli anni '90 il PASGT verr\u00e0 dato in uso anche a reparti speciali come le varie SWAT, la DEA e l'HRT dell'FBI (successivamente andr\u00e0 in dotazione ai militari di pace delle Nazioni Unite).\nL'elmetto solitamente di colore grigio-olivastro \u00e8 adatto a svariati tipi di mimetizzazione, anche se per la maggior parte dei casi viene coperto con un telino mimetico ignifugo ed impermeabile sul quale pu\u00f2 essere cucito il grado militare o, per alcune unit\u00e0, la divisione di appartenenza."}
{"id": "3092887", "revid": "433605", "url": "https://it.wikipedia.org/wiki?curid=3092887", "title": "Cattedrale di Nola", "text": "La cattedrale di Santa Maria Assunta \u00e8 il duomo di Nola e cattedrale della diocesi omonima.\nSi trova in piazza Duomo.\nStoria.\nL'attuale cattedrale di Nola \u00e8 una costruzione moderna, edificata tra il 1869 e gli inizi del Novecento su progetto dell'architetto Nicola Breglia in stile neorinascimentale: essa fu inaugurata nel maggio 1909 con la traslazione delle reliquie di san Paolino.\nLa nuova costruzione fu necessaria a causa del devastante incendio doloso che la notte del 13 febbraio 1861 distrusse completamente l'antica chiesa gotica, di essa si salvarono: alcuni manufatti, le statue dei santi patroni , la cripta, la cappella dell'Immacolata e la statua ad Essa risemblante . Questa chiesa risaliva alla fine del XIV secolo, costruita in seguito al trasferimento della sede della diocesi da Cimitile (dove si trovava la cattedrale di San Felice in Pincis) a Nola e per l'inadeguatezza della cattedrale provvisoria, la chiesa nolana dei Santi Apostoli, a fianco della quale fu edificato il nuovo edificio sacro, in stile gotico a tre navate. La costruzione sub\u00ec importanti modifiche a causa di un crollo nel 1583 ; infine venne distrutta nell'incendio appiccato, sembra, per motivi politici nel 1861.\nNel marzo del 1954 papa Pio XII l'ha elevata alla dignit\u00e0 di basilica minore.\nDescrizione.\nLa facciata \u00e8 preceduta da un portico con cinque arcate sorrette da sei colonne di marmo con capitelli in travertino. Affianca la chiesa il campanile, la cui costruzione risale al XII secolo, ma che fu in parte distrutto da un terremoto nel 1805. Altri due piccoli campanili chiudono la facciata, su cui insiste una balaustra: nei due campanili laterali sono collocate le statue dei due principali santi di Nola: san Felice e san Paolino.\nL'interno della cattedrale \u00e8 a pianta a croce latina a tre navate divise da colonne in granito; il soffitto \u00e8 a cassettoni e nel transetto si apre una cupola. Il soffitto della navata centrale racchiude gli stemmi dei due vescovi che iniziarono e portarono a termine la costruzione della nuova cattedrale (Giuseppe Formisano e Agnello Renzullo); al centro \u00e8 una tela di Salvatore Postiglione raffigurante l'\"Apoteosi di san Felice\"; completano il soffitto due bassorilievi di Salvatore Cepparulo con episodi della vita di san Paolino.\nNella navata di sinistra ci sono sei cappelle, tra cui quella dedicata a san Paolino, decorata dal pittore Vincenzo Severino; nella navata di destra invece le cappelle sono quattro. La cappella pi\u00f9 importante \u00e8 tuttavia quella a cui si accede dal transetto, ed \u00e8 dedicata all'Immacolata: la sola che si sia salvata dell'antica cattedrale, risale al Cinquecento, \u00e8 costituita da due ambienti, ed \u00e8 riccamente decorata in stile rinascimentale. Dal transetto si accede anche alla cripta, con pianta a croce greca, dedicata a san Felice. Murata nel muro di accesso alla cripta \u00e8 una \"croce gemmata\" del V secolo. Le statue lignee: dell'Immacolata San Paolino e San Felice, poste nelle rispettive cappelle, sono quelle sopravvissute al rogo del 1861 ed risalgono al XVII secolo, essendo la sua fattura opera dello scultore Iacopo Bonavita, sotto incarico del vescovo Giovanni Battista Lancellotti."}
{"id": "3092896", "revid": "111433", "url": "https://it.wikipedia.org/wiki?curid=3092896", "title": "Roba (indumento)", "text": "La roba era un soprabito maschile pesante, diffuso in tutta l'Europa latina durante il Medioevo. Si differenziava dalla cappa e dal mantello per la presenza costante delle maniche.\nIl termine \"roba\" deriva dal basso francone \"rouba\" e si presenta come \"robe\" sia in lingua francese che in inglese."}
{"id": "3092897", "revid": "172343", "url": "https://it.wikipedia.org/wiki?curid=3092897", "title": "Dax rugby", "text": ""}
{"id": "3092898", "revid": "599013", "url": "https://it.wikipedia.org/wiki?curid=3092898", "title": "Gaetano Masucci", "text": "Caratteristiche tecniche.\n\u00c8 una seconda punta agile, che pu\u00f2 giocare anche come ala offensiva, su entrambe le fasce.\nCarriera.\nInizi.\nMuove i primi passi in Campania presso la Polisportiva Agrese , prima di passare al .\nSassuolo e prestito al Frosinone.\nFormatosi proprio nelle giovanili del \"club granata\", pass\u00f2 al all'inizio della stagione 2004-2005.\nAl termine della stagione successiva fu protagonista della promozione in Serie C1 del Sassuolo, segnando un gol nell'andata della finale dei play-off contro il . Dopo due stagioni in Serie C1, la squadra ottenne la prima storica promozione in Serie B. Debutt\u00f2 nella serie cadetta il 30 agosto 2008 in -Sassuolo (1-0); in quella stagione disput\u00f2 35 incontri segnando 4 reti.\nNella stagione successiva prese parte a 27 incontri, segnando 5 reti, in una stagione condizionata da un infortunio e da una squalifica di quattro giornate per aver colpito negli spogliatoi un avversario alla coscia al termine della partita persa contro la .\nNella stagione 2010-2011 segna al debutto la sua prima doppietta in Serie B contro il .\nIl 28 gennaio 2011 passa in prestito al insieme al suo compagno Gianluigi Bianco, nell'ambito dell'operazione che porta Bocchetti in Emilia.\nTornato in seguito ai neroverdi, il 18 maggio 2013 vince il campionato di Serie B e conquista la promozione in Serie A con la squadra emiliana guidata da Eusebio Di Francesco.\nIl 24 luglio 2013 segna una doppietta ai danni del , durante il Trofeo TIM 2013 il 25 agosto dello stesso anno.\nAll'et\u00e0 di 28 anni debutta in Serie A nella trasferta contro il Torino persa 2 a 0 dai neroverdi.\nRitorno al Frosinone e Virtus Entella.\nNell'estate del 2014 torna al Frosinone, dove era gi\u00e0 stato ceduto in prestito nel 2011, firmando un contratto biennale.\nQui gioca 14 partite e segna 1 gol (contro il ) e il 2 febbraio 2015 passa a titolo definitivo all' firmando un contratto fino al giugno 2016.\nViene presentato alla stampa due giorni dopo al termine dell'amichevole Entella- 0-1 e debutta da titolare l'8 febbraio in Entella- 2-0.\nIl 28 febbraio segna il suo primo gol con i biancocelesti nella sconfitta interna per 2-5 contro il . Segna la sua prima doppietta il 21 marzo di testa in Entella- 2-0.\nIn occasione di Livorno-Entella 2-1 dell'8 maggio si procura una lesione distrattiva del bicipite femorale in fase di stadiazione; torna in campo quasi un mese dopo nella gara di ritorno dei play-out contro il non riuscendo per\u00f2 a salvare l'Entella. Conclude cos\u00ec l'annata con 16 presenze e 3 gol.\nRimane all'Entella anche per la stagione successiva con la riammissione del club in Serie B in seguito allo scandalo calcioscommesse e durante l'amichevole vinta per 2-1 contro il Genoa del 5 agosto si procura una distorsione di ginocchio e alla caviglia con lesione della membrana interossea con tempi di recupero stimati in 5 settimane.\nTorna in campo il 12 settembre in occasione della prima partita di campionato vinta per 2-0 contro il e il 3 ottobre segna il suo primo gol stagionale contro la . Il 21 novembre in Entella-Lanciano 1-1 indossa per la prima volta la fascia da capitano date le assenze di Volpe, Staiti e Troiano. Il 19 dicembre in occasione di Entella- 4-1 tocca quota 200 presenze in carriera. In questa stagione colleziona 37 presenze e 9 reti in B e nei primi sei mesi della stagione 2016-17 segna 5 gol in 19 partite tra campionato e Coppa Italia. Complessivamente in due anni ha messo insieme 72 presenze e 17 gol.\nPisa.\nIl 26 gennaio 2017 viene ceduto al con cui firma un contratto fino al giugno 2019. Due giorni pi\u00f9 tardi va a segno all'esordio in occasione del pareggio 1-1 dei nerazzurri sul campo del Novara. Nell'estate del 2019 rinnova per altri tre anni il suo contratto con la societ\u00e0 neroazzurra.\nVita privata.\nIl 21 giugno 2011 si sposa con Livia Colucci, nella Chiesa di Baiano.\nStatistiche.\nPresenze e reti nei club.\n\"Statistiche aggiornate al 1\u00ba febbraio 2021.\""}
{"id": "3092900", "revid": "1494169", "url": "https://it.wikipedia.org/wiki?curid=3092900", "title": "Cossutta", "text": ""}
{"id": "3092901", "revid": "868829", "url": "https://it.wikipedia.org/wiki?curid=3092901", "title": "Coronella", "text": ""}
{"id": "3092904", "revid": "172343", "url": "https://it.wikipedia.org/wiki?curid=3092904", "title": "Castres olympique", "text": ""}
{"id": "3092905", "revid": "729019", "url": "https://it.wikipedia.org/wiki?curid=3092905", "title": "Campionato francese di rugby a 15 1960-1961", "text": "Il Campionato francese di rugby a 15 1960-1961 fu appannaggio per la prima volta del AS Beziers che super\u00f2 in finale il Dax.\nFormula.\nIl torneo fu disputato da 56 squadre divise in 7 gironi di 8 squadre. Le prime 4 di ogni poule e le due migliori quinte, per un totale di 32, sono qualificate alla fase ad eliminazione diretta\nFase di qualificazione.\nIn grassetto le qualificate alla fase ad eliminazione diretta\nSedicesimi di finale.\nIn grassetto le qualificate agli ottavi di finale\nOttavi di finale.\nIn grassetto le qualificate ai quarti di finale\nQuarti di finale.\nIn grassetto le qualificate alle semifinali"}
{"id": "3092906", "revid": "253269", "url": "https://it.wikipedia.org/wiki?curid=3092906", "title": "Derek de Lint", "text": "Nel 1977 ha interpretato il personaggio di Alex nel film \"Soldato d'Orange\", diretto da Paul Verhoeven. \nNel 1986 ha interpretato il ruolo di Anton Steenwijk nel film \"Assault - Profondo nero\", che ha vinto l'Oscar al miglior film straniero nello stesso anno. \nNel 2006, De Lint \u00e8 il protagonista del film \"Black Book\",diretto da Paul Verhoeven, nel ruolo di Gerben Kuipers. \nHa fatto parte del cast della serie televisiva \"Poltergeist: The Legacy\", andata in onda dal 1996 al 1999, con il ruolo di Derek Rayne."}
{"id": "3092908", "revid": "1924342", "url": "https://it.wikipedia.org/wiki?curid=3092908", "title": "Teenage Dream", "text": "Teenage Dream \u00e8 il terzo album in studio della cantautrice statunitense Katy Perry, pubblicato negli Stati Uniti il 24 agosto 2010 e il 30 agosto successivo nel resto del mondo dalla Capitol Records.\nI primi due singoli estratti dall'album sono \"California Gurls\", pubblicato il 7 maggio 2010, e \"Teenage Dream\", messo in commercio il 23 luglio nei formati download digitale e CD, mentre come terzo singolo \u00e8 stato pubblicato il brano \"Firework\" a fine ottobre. Nel febbraio 2011 pubblica poi come quarto singolo il brano \"E.T.\" in collaborazione con Kanye West.\nTutti e quattro i singoli hanno raggiunto la vetta della classifica statunitense. Altre due canzoni sono state pubblicate esclusivamente su iTunes: \"Not Like the Movies\" il 3 agosto, e \"Circle the Drain\" il 10 agosto. Le tracce dell'album sono state confermate sul sito della cantante il 23 luglio 2010. Inoltre il 6 giugno 2011 \u00e8 stato diffuso un quinto singolo, \"Last Friday Night (T.G.I.F.)\" Anche il quinto singolo ha raggiunto la numero uno della classifica statunitense facendo cos\u00ec di \"Teenage Dream\" l'unico album dopo \"Bad\" di Michael Jackson ad avere cinque singoli al numero uno della classifica americana. Il 28 settembre 2011 entra inoltre in rotazione radiofonica il sesto singolo estratto, intitolato \"The One That Got Away\".\n\"Teenage Dream\" \u00e8 stato nominato ai 53\u00b0 Grammy Awards come Album dell'anno e miglior album pop. Il singolo di lancio, \"California Gurls\" ha ricevuto una nomina come Miglior collaborazione pop vocale mentre il secondo singolo, \"Teenage Dream\" ne ha guadagnata una per la miglior esibizione pop femminile. \"Firework\" \u00e8 stato invece nominato nelle categorie \"Record of the Year\" e \"Best Pop Solo Performance\" nell'edizione del 2012.\nL'album si \u00e8 posizionato alla posizione numero 10 della lista stilata da \"Billboard\" a luglio 2011 degli album pi\u00f9 venduti negli Stati Uniti nella prima parte dell'anno, con 600.000 copie.\nDescrizione.\nIl singolo d'apertura, \"California Gurls\", fu scritto come risposta a \"Empire State of Mind\" cantato da Jay-Z e Alicia Keys e rende omaggio alle fanciulle e allo stile di vita in California. Il brano segue lo stile electropop, pulsando suoni di sintetizzatori con alcune parti sostenute da Auto-Tune. The Beach Boys hanno richiesto che fossero assegnati loro i crediti nella scrittura del brano per la presenza, nel suo testo, del verso \"I wish they could all be California Girls\".\n\"Hummingbird Heartbeat\" e il singolo \"E.T.\" prendono invece spunto dall'ex marito Russell Brand.\nAccoglienza.\n\"Teenage Dream\" ha diviso la critica musicale.\nStephen Thomas Erlewine di AllMusic defin\u00ec l'album una \"volgarit\u00e0 esasperante\". \"Spin\" sottoline\u00f2 come l'album \"non mancher\u00e0 di far preoccupare i genitori dei ragazzini all'ascolto\". Rob Sheffield di \"Rolling Stone\" descrisse l'album come sostenuto da \"potenti beat anni Ottanta, melodie leggere, attingendo alla disco house filtrata in stile Daft Punk.\"\nLeah Greenblatt di \"Entertainment Weekly\" scrisse: \"Al di l\u00e0 dei travestimenti a tema frutta e alle battute salaci, Katy Perry \u00e8 molto seria nel forgiare le sue canzoni; ci\u00f2 non rende \"Teenage Dream\" un album coesivo, ma a intermittenza ci regala esattamente il tipo di carica che Katy si era riproposta.\"\n\"Teenage Dream: The Complete Confection\".\nA ottobre 2011 il produttore Tricky Stewart (che aveva partecipato alla produzione dei brani \"Hummingbird Heatbeat\", \"Circle the Drain\", \"Pearl\" e \"Who Am I Living For?\") ha dichiarato: \"Katy ed io siamo tornati in studio per sistemare quei brani che avevamo registrato nel passato ma che non sono presenti su \"Teenage Dream\", e li stiamo quindi riascoltando e migliorando, preparandoci per qualcosa di speciale che Katy ha in mente.\" A gennaio 2012 Amazon.com ha confermato la pubblicazione della ristampa di \"Teenage Dream,\" chiamata per il 27 marzo successivo. L'album contiene, oltre a tutte le tracce dell'album \"Teenage Dream\", una versione di \"E.T.\" con Kanye West gi\u00e0 pubblicata come singolo nel 2011, una versione di \"Last Friday Night (T.G.I.F.)\" con la rapper Missy Elliot, una versione acustica del brano \"The One That Got Away\", tre nuovi brani tra cui il gi\u00e0 estratto \"Part of Me\" e un megamix (detto \"megasix\") che contiene tutti i 6 successi dell'album \"Teenage Dream\".\nIl primo singolo estratto \u00e8 \"Part of Me\", diffuso il 13 febbraio 2012, mentre il 22 maggio arriva nelle radio il secondo singolo, \"Wide Awake\".\nSuccesso commerciale.\nL'album ha debuttato alla prima posizione nella classifica statunitense vendendo circa 192.000 copie nella prima settimana; la settimana successiva l'album \u00e8 sceso alla quarta posizione, vendendo circa 88.000 copie (il 54% in meno rispetto alla settimana precedente). \u00c8 entrato alla vetta anche in Regno Unito, con 54.176 copie vendute, e in Australia, vendendo pi\u00f9 di 35.000 copie in una sola settimana e divenendo subito disco d'oro. Dopo poco pi\u00f9 di un mese, l'album \u00e8 stato certificato disco di platino per aver venduto oltre 70.000 copie. Anche in Canada \u00e8 entrato alla vetta della classifica degli album, vendendo 26.000 copie in una settimana."}
{"id": "3092911", "revid": "767487", "url": "https://it.wikipedia.org/wiki?curid=3092911", "title": "Silvia Favento", "text": "Ala di 185 cm, gioca da diverse stagioni in Serie A1. Ha giocato tre europei con le nazionali italiane giovanili ed \u00e8 stata nel giro della Nazionale maggiore.\nCaratteristiche tecniche.\nSilvia Favento ha nel tiro da tre il suo punto di forza ed \u00e8 una giocatrice tatticamente duttile.\nCarriera.\nNei club.\nHa esordito nella massima serie con Schio, con cui ha giocato anche l'Eurolega. Ha poi giocato a Chieti, Alghero, Ribera, Pozzuoli e Priolo.\nIl 4 maggio 2013 ottiene la promozione in Serie A1 con la Virtus Basket Spezia al termine della finale play-off vinta sul Minibasket Battipaglia.\nIn Nazionale.\nHa giocato nelle nazionali giovanili e ha partecipato a dei raduni con la nazionale maggiore. In totale ha disputato tre campionati europei: nel 2001 con le allieve, nel 2002 con le cadette e nello stesso anno con le juniores.\nStatistiche.\nPresenze e punti nei club.\n\"Statistiche aggiornate al 30 giugno 2013\""}
{"id": "3092918", "revid": "1372005", "url": "https://it.wikipedia.org/wiki?curid=3092918", "title": "Pellanda", "text": "La pellanda era il soprabito pi\u00f9 comune nell'Europa latina del XIV secolo, raggiunse tuttavia il suo apice tra la fine del XIV secolo e il primo quarto del XV secolo. Originaria della Francia (\"Houppelande\"), era ampio e lungo fino al ginocchio, o anche fino ai piedi, con maniche larghe, a volte decorate con frappe, foderato di pellicce selvatiche o domestiche. Veniva confezionato con panno di lana, velluto o seta. La pellanda poteva avere maniche dentellate, merlate a fiamma oppure ornate di pelliccia, secondo i dettami del gotico internazionale i colori erano sgargianti per entrambi i sessi. Generalmente tra il 1380 e il 1410 la pellanda maschile poteva arrivare sia fino ai piedi, con lo strascico sia (quest'ultima indossata a cavallo) alle natiche, divenendo oggetto di critica.\nLa pellanda femminile e quella maschile erano del tutto simili, differivano solo per la cinta (sotto la pancia per gli uomini, sotto il seno per le donne), a partire dal primo quarto del XV secolo, la lunghezza della pellanda maschile poteva variare notevolmente, la gonna poteva arrivare anche sopra il ginocchio ed ai polpacci, cos\u00ec la pellanda con strascico fu relegata sempre pi\u00f9 alle cerimonie ufficiali, e quella che arrivava alle natiche, certamente pi\u00f9 comoda delle altre ma oggetto di critica, fu usata sempre di meno. La pellanda al ginocchio e al polpaccio rimase in voga sino alla met\u00e0 del XV secolo, quando fu sostituita da soprabiti ornati di pelliccia, che si usavano sopra il farsetto."}
{"id": "3092923", "revid": "1813508", "url": "https://it.wikipedia.org/wiki?curid=3092923", "title": "Contrada Pila", "text": "La Contrada Pila \u00e8 una delle dieci contrade della citt\u00e0 marchigiana di Fermo.\nStoria.\nLa Contrada Pila viene considerata la seconda contrada di Fermo e nel suo territorio erano situati i palazzi delle pi\u00f9 importanti famiglie fermane. Tra queste, nella contrada Pila spiccava la famiglia Paccaroni di cui uno dei componenti nel XV secolo venne nominato capitano di contrada nella rivolta contro gli Sforza. All'indomani dello scoppio della rivolta fu sempre un Paccaroni, tale Tommaso, ad essere nominato priore della contrada. Le spiccate doti diplomatiche di Tommaso Paccaroni lo resero protagonista sia nella rivolta contro Alessandro Sforza che al termine del conflitto, nelle successive cause che si svolsero a Roma contro il cardinale Domenico Capranica per il Castello di Montottone dove fu sempre lui a essere mandato come legato.\nConfini.\nEst: Dall'angolo dell'orto confinante con la congregazione del bambino Ges\u00f9 fino ad arrivare alla porta Santa Caterina.\nSud: Dalla suddetta porta Santa Caterina verso le mura castellane che segnano il confine che divide i terreni del Conte Paccaroni e degli eredi Colli.\nOvest: Partendo dalle mura del confine precedente si arriva al muro dell'orto del Conte Paccaroni nella zona detta del Girone.\nNord: Dal girone in direzione della Piazza Maggiore si investono numerose case fino ad arrivare alle mura divisorie dell'Orto che fu del Conte Grassi confinante con quelle della congregazione del Bambin Ges\u00f9."}
{"id": "3092925", "revid": "1766", "url": "https://it.wikipedia.org/wiki?curid=3092925", "title": "Northwich Victoria F.C.", "text": ""}
{"id": "3092929", "revid": "38120", "url": "https://it.wikipedia.org/wiki?curid=3092929", "title": "Gli Invincibili", "text": ""}
{"id": "3092933", "revid": "1924342", "url": "https://it.wikipedia.org/wiki?curid=3092933", "title": "My Sweet Lord", "text": "My Sweet Lord \u00e8 un brano musicale del cantautore britannico George Harrison, pubblicato il 23 novembre 1970 negli Stati Uniti come primo singolo estratto dall'album \"All Things Must Pass\", il primo dell'artista dopo lo scioglimento dei Beatles. La canzone \u00e8 principalmente incentrata sul concetto di Dio e sulla sua presenza (eloquente \u00e8 il contemporaneo utilizzo delle espressioni \"Hallelujah\", di uso comune nelle liturgie cristiane, e \"Hare K\u1e5b\u1e63\u1e47a\", mantra ind\u00f9). Harrison suon\u00f2 \"My Sweet Lord\" al The Concert for Bangladesh dell'agosto 1971, e la canzone divenne la composizione pi\u00f9 celebre della sua carriera solista post-Beatles. \n\"My Sweet Lord\" fu al centro di una ben nota causa legale sul diritto d'autore, a causa della somiglianza del pezzo con la canzone \"He's So Fine\" del 1963, scritta da Ronnie Mack per il gruppo delle Chiffons. Nel 1976, Harrison fu giudicato colpevole di aver \"inconsciamente\" plagiato la canzone di Mack dal punto di vista melodico, un verdetto che fece scalpore nel mondo dell'industria musicale. Harrison sostenne sempre di essersi invece ispirato a \"Oh Happy Day\" per la melodia della canzone.\nIl brano.\nNegli Stati Uniti e in Gran Bretagna, la canzone divenne il primo singolo da primo posto in classifica di un ex-Beatle. Originariamente, Harrison aveva dato la canzone all'artista della Apple Records Billy Preston, che ne incise una versione e la inser\u00ec nell'album \"Encouraging Words\", prodotto dallo stesso Harrison presso gli Olympic Sound Studios di Londra, e pubblicato nel settembre 1970.\nHarrison scrisse \"My Sweet Lord\" principalmente come lode alla divinit\u00e0 ind\u00f9 K\u1e5b\u1e63\u1e47a, ma allo stesso tempo intese il testo del brano come un invito all'abbandono del settarismo religioso, unendo insieme il canto devozionale ebraico \"Hallelujah\" con il mantra \"Hare K\u1e5b\u1e63\u1e47a\" e la preghiera Vedica. La traccia venne co-prodotta da Harrison insieme a Phil Spector, e rappresenta un evidente esempio dello stile produttivo \"Wall of Sound\" (caratteristico di Spector). Preston, Ringo Starr, Eric Clapton, e i Badfinger sono tra i musicisti che contribuirono alla registrazione.\n\"My Sweet Lord\" si \u00e8 classificata alla posizione numero 460 nella lista delle 500 migliori canzoni di sempre redatta dalla rivista \"Rolling Stone\". Quando venne ripubblicata su singolo nel gennaio 2002, due mesi dopo la morte di Harrison, la canzone raggiunse nuovamente la vetta della classifica in Gran Bretagna.\nComposizione.\nGeorge Harrison inizi\u00f2 la stesura di \"My Sweet Lord\" nel dicembre 1969, quando lui, Billy Preston ed Eric Clapton si trovavano a Copenaghen, in Danimarca, in qualit\u00e0 di artisti ospiti del tour europeo di Delaney &amp; Bonnie. All'epoca, Harrison aveva gi\u00e0 composto i brani \"Hear Me Lord\", influenzato dalla musica gospel, e \"Gopala Krishna\", canto devozionale alla divinit\u00e0 induista, oltre ad aver registrato con Preston lo spiritual \"Sing One for the Lord\". Egli aveva inoltre prodotto di recente due singoli di successo a tema religioso per la Apple Records: \"That's the Way God Planned It\" di Preston e \"Hare Krishna Mantra\" del Radha Krsna Temple. Quest'ultimo era un adattamento musicale del mantra ind\u00f9 vecchio di 5000 anni, eseguito dai membri della Associazione internazionale per la coscienza di Krishna (ISKCON), colloquialmente conosciuta come \"movimento Hare Krishna\". Ora Harrison voleva fondere i messaggi del Cristianesimo con la fede Vi\u1e63\u1e47uista in una sorta di \"canto gospel vedico\".\nLe date di Copenaghen segnarono la fine del tour di Delaney &amp; Bonnie, con tre esibizioni tenutesi al Falkoner Theatre il 10-12 dicembre. Secondo la testimonianza in tribunale del 1976 fatta da Harrison durante la causa di plagio, \"My Sweet Lord\" era stata scritta mentre i membri della band attendevano l'inizio di una conferenza stampa. Harrison ricord\u00f2 che provava accordi alla chitarra alternando le parole \"Hallelujah\" e \"Hare Krishna\". Poi illustr\u00f2 l'idea agli altri e il coro si svilupp\u00f2 ulteriormente. La pi\u00f9 recente versione dei fatti riportata da Delaney Bramlett, afferma invece che l'idea ebbe origine dalla domanda fattagli da Harrison su come scrivere una canzone gospel genuina e sincera, e come lui [Bramlett] avesse iniziato allora a cantare le parole \"Oh my Lord\" mentre la moglie Bonnie e la cantante Rita Coolidge aggiunsero gli \"Hallelujah\" in risposta. Il giornalista musicale britannico John Harris ha messo in dubbio l'autenticit\u00e0 del racconto di Bramlett.\nUtilizzando come fonte d'ispirazione la versione degli Edwin Hawkins Singers dell'inno cristiano del diciottesimo secolo \"Oh Happy Day\", Harrison continu\u00f2 a lavorare sul tema della canzone. Egli complet\u00f2 il brano, con qualche aiuto da parte di Preston, una volta tornato a Londra.\nContenuti e significato.\nLe parole del testo della canzone riflettono il desiderio di Harrison, spesso da lui espresso, di avere un rapporto diretto con Dio, presentando il concetto con l'ausilio di parole semplici che possano essere capite da tutti i credenti, a seconda della loro religione. L'autore Ian Inglis nota un grado di \"comprensibile\" impazienza nel primo verso della canzone: \"\u00abReally want to see you, Lord, but it takes so long, my Lord\u00bb\" (\"Voglio vederti davvero Signore, ma ci vuole cos\u00ec tanto tempo, Mio Dio\").\nAll'inizio del brano, i coristi cantano la parola di lode cristiana e ebraica: \"Hallelujah\". Pi\u00f9 tardi, eseguono una preghiera ind\u00f9 vai\u1e63\u1e47ava:\nQuesta preghiera \u00e8 una parte del principale mantra dei devoti del Vi\u1e63\u1e47uismo, resa popolare nel mondo occidentale dalla \"Societ\u00e0 Internazionale per la Coscienza di Krishna\" (ISKCON), i cui adepti sono colloquialmente noti come \"Hare Krishna\". Harrison era un devoto di questo percorso religioso, sebbene non appartenesse di fatto a nessuna organizzazione spirituale.\nNella sua autobiografia del 1980, \"I, Me, Mine\", Harrison spieg\u00f2 di aver voluto inserire alternate ripetutamente le parole \"Hallelujah\" e \"Hare Krishna\" per mostrare a tutti che in definitiva significano \"pi\u00f9 o meno la stessa cosa\", e per far s\u00ec che gli ascoltatori, trascinati dall'orecchiabilit\u00e0 della melodia, iniziassero a cantare il mantra \"prima ancora di capire cosa stesse succedendo!\"\nNella traccia \u00e8 inoltre contenuta l'antica preghiera vedica dedicata ai vari maestri spirituali, o guru, che equipara questi saggi alla sacra Trim\u016brti \u2013 Brahm\u0101, Vi\u1e63\u1e47u e \u015aiva (o Maheshvara) \u2013 \ne al concetto di divinit\u00e0 assoluta, Brahman:\nIl testo della canzone contiene un \"messaggio universale\", secondo lo scrittore Ian Inglis, \"non essendo diretto a una specifica manifestazione di fede a una singola divinit\u00e0\", \"ma piuttosto al concetto di un unico Dio buono la cui natura non \u00e8 influenzata da particolari interpretazioni e che pervade ogni cosa, \u00e8 presente ovunque, \u00e8 onnisciente e onnipotente, e trascende il tempo e lo spazio;... Tutti noi \u2013 cristiani, ind\u00f9, musulmani, ebrei, buddisti \u2013 possiamo indirizzare il nostro amore verso Dio allo stesso modo, utilizzando la stessa frase [\"my sweet Lord\", \"mio dolce Signore\"].\"\nRegistrazione.\nCinque mesi dopo le sessioni svoltesi agli Olympic Sound Studios, con i Beatles che nel frattempo si erano separati, \"My Sweet Lord\" fu una delle oltre trenta tracce che Harrison registr\u00f2 per \"All Things Must Pass\", il suo triplo album solista. Fu un brano che George esit\u00f2 ad incidere fino all'ultimo, in quanto temeva che potesse essere considerato troppo religioso.\nCon Phil Spector a co-produrre le sessioni agli Abbey Road Studios, Preston suon\u00f2 nuovamente nella traccia, insieme a Clapton, Ringo Starr, Jim Gordon e a tutti e quattro i membri dei Badfinger. L'identit\u00e0 dei rimanenti musicisti resta tradizionalmente materia di congetture, con il batterista Alan White che una volta dichiar\u00f2 di aver suonato nel brano, con Carl Radle al basso, e Starr al tamburello e persino John Lennon tra i chitarristi ritmici. L'ipotesi comune \u00e8 che Harrison e Spector abbiano scelto tra varie tracce base prima di selezionare il nastro master, che comprende, tra gli altri, Klaus Voormann al basso e Gary Wright a una seconda tastiera; Bruce Spizer suggerisce che Peter Frampton possa aver aggiunto una parte di chitarra acustica dopo la sessione principale. Le varie sovraincisioni, compresa l'orchestrazione di John Barham, furono aggiunte nel corso dei successivi due mesi, in parte ai Trident Studios di Londra.\nLa versione finale, pi\u00f9 rock rispetto alle incisioni iniziali della canzone, si distanzi\u00f2 alquanto dall'arrangiamento gospel ispirato a \"Oh Happy Day\" sia dal punto di vista strutturale che musicale, accostandosi alle convenzioni della musica pop, ma evidenziando anche la somiglianza della linea melodica del pezzo con il successo delle Chiffons del 1963 \"He's So Fine\". Spizer suggerisce che ci\u00f2 fu dovuto al focalizzarsi di Harrison \"sull'atmosfera del disco\", mentre il giornalista del \"Record Collector\" Peter Doggett nel 2001 scrisse che, \"nonostante l'ispirazione di Harrison per \"My Sweet Lord\" derivasse da \"Oh Happy Day\", nelle mani del produttore ed arrangiatore Phil Spector, la traccia divent\u00f2 una copia carbone del brano delle Chiffons\". Chip Madinger e Mark Easter notarono il \"triste\" fatto di come Spector, \"maestro di tutti quei gruppi vocali femminili dei primi anni sessanta\", non si accorse delle somiglianze.\nPubblicazione.\nPrima di arrivare a New York il 28 ottobre 1970 con i nastri master di \"All Things Must Pass\", Harrison aveva annunciato alla stampa che nessun singolo promozionale sarebbe stato estratto dal disco \u2013 per \"non diminuire l'impatto del triplo album\" (gli altri tre Beatles avevano anch'essi deciso di non commercializzare singoli in Gran Bretagna tratti dai loro primi album). Il dirigente responsabile della Apple per il mercato statunitense, Allan Steckler, insieme al manager Allen Klein e al produttore Phil Spector, invece spinsero tutti per la pubblicazione su 45 giri di \"My Sweet Lord\", anche se, per il mese successivo la versione di Billy Preston della canzone era stata gi\u00e0 programmata per l'uscita su 45 giri negli Stati Uniti. Il regista Howard Worth ricorda che una riunione d'affari svoltasi per il documentario \"Raga\" su Ravi Shankar, finanziato dalla Apple Films, inizi\u00f2 con l'ex-Beatle che gli chiese di ascoltare un gruppo di canzoni e di scegliere la sua preferita, che, naturalmente, fu proprio \"My Sweet Lord\". Harrison si oppose alla pubblicazione del brano su singolo, ma alla fine accett\u00f2 quanto voluto dalla Apple. La decisione di pubblicare \"My Sweet Lord\" come principale singolo estratto dall'album venne quindi presa e confermata; la pubblicazione negli Stati Uniti avvenne il 23 novembre 1970. Il mix della canzone era differente rispetto alla versione dello stesso brano inclusa in \"All Things Must Pass\", avendo meno riverbero e cori leggermente diversi. Entrambe le facciate della copertina del 45 giri statunitense consistevano in una foto di Harrison opera di Barry Feinstein presa da una finestra della sua residenza di Friar Park, con alcuni degli alberi del giardino della propriet\u00e0 riflessi nel vetro. La canzone usc\u00ec come singolo dal doppio lato A insieme a \"Isn't It a Pity\" (n. cat. Apple 2995).\nOriginariamente, per volere di Harrison, \"My Sweet Lord\" non venne pubblicata su singolo in Gran Bretagna, ma a causa del successo enorme della canzone e della relativa domanda, il brano venne pubblicato su 45 giri (lato B \"What Is Life\") anche nel Regno Unito, il 15 gennaio 1971 (n. cat. Apple R 5884).\nQuando fu pubblicata come singolo dall'ex-Beatle, la canzone giunse in vetta alle classifiche di entrambe le sponde dell'Atlantico, diventando un successo a livello planetario. Nel 1978, le vendite complessive del singolo nel mondo ammontavano a 5 milioni di copie, fatto che lo rese il 45 giri pi\u00f9 venduto di sempre all'epoca. Nel 2010, secondo Inglis, \"My Sweet Lord\" aveva venduto oltre 10 milioni di copie nel mondo.\nEntrando nelle classifiche inglesi nella prima settimana al numero sette e restando al vertice per cinque settimane, risult\u00f2 il singolo pi\u00f9 venduto dell'anno, e fu il primo singolo di un ex-Beatle a raggiungere il numero uno. Raggiunse nuovamente la vetta della classifica britannica nel Regno Unito quando venne ristampato nel gennaio 2002, dopo la morte di Harrison. Ha raggiunto il numero uno della US Billboard Hot 100 il 26 dicembre 1970, rimanendo in cima per quattro settimane. Nel resto del mondo raggiunge la prima posizione in Australia, Italia, Austria, Paesi Bassi, Finlandia, Francia, Germania, Irlanda, Nuova Zelanda, Norvegia, Svezia e Svizzera, la terza in Sud Africa e la quarta in Giappone.\nControversie legali.\nAccusa di plagio.\nDopo l'uscita del singolo e la sua grande diffusione a causa del successo avuto, venne notata la sua somiglianza con il brano doo-wop \"He's So Fine\" delle Chiffons, che port\u00f2 ad una dura battaglia legale per i diritti della composizione. La corte federale degli Stati Uniti, che si pronunci\u00f2 sul caso (denominato \"Bright Tunes Music vs. Harrisongs Music\") dichiar\u00f2 che Harrison aveva \"inconsciamente\" copiato la canzone delle Chiffons. Gli fu quindi ordinato di dare la maggior parte dei diritti d'autore di \"My Sweet Lord\" e una parte di quelli di \"All Things Must Pass\" agli eredi dell'autore originale di \"He's So Fine\" (morto da tempo) e alla societ\u00e0 di pubblicazione. L'ex manager di Harrison, Allen Klein, divenne in seguito proprietario della Bright Music.\nLe Chiffons avrebbero poi registrato una cover di \"My Sweet Lord\", per sfruttare la pubblicit\u00e0 avuta.\nLo stesso Harrison avrebbe poi descritto il caso nella canzone \"This Song\" (contenuta nell'album \"Thirty-Three &amp; 1/3\"), che contiene il verso: \"\u00abThis tune has nothing bright about it\u00bb\" (\"Questo pezzo non ha nulla di luminoso\"), giocando sul nome della Bright Music e il suo significato (\"luminoso\").\nInizio e diffusione della storia.\nIl 10 febbraio 1971, la Bright Tunes intent\u00f2 una causa legale a George Harrison ed associati (incluse Harrisongs, Apple Records e BMI), con l'accusa di aver infranto la legge sul copyright plagiando la canzone \"He's So Fine\", composta da Ronnie Mack nel 1963 per il gruppo canoro femminile The Chiffons. In \"I Me Mine\", Harrison ammise di aver pensato subito: \"perch\u00e9 non me ne sono accorto?\", quando gli altri iniziarono a notare la somiglianza melodica tra i due brani; nel giugno dello stesso anno, la cantante country Jody Miller aveva pubblicato una cover di \"He's So Fine\" incorporando i riff di chitarra slide presenti in \"My Sweet Lord\", che rendeva \"abbastanza ovvia\" la somiglianza. Per tutelare Harrison e dietro suo mandato, il manager Allen Klein apr\u00ec una trattativa con la Bright Tunes per risolvere la questione in via privata, offrendo di acquistare l'intero catalogo della compagnia, ma non fu possibile raggiungere alcun accordo prima che la societ\u00e0 fosse costretta a mettersi sotto amministrazione controllata.\nEsaminando le due composizioni, il musicologo Dominic Pedler scrisse che entrambi i brani possedevano un titolo formato da tre sillabe che fungeva da ritornello (\"My sweet Lord\", \"He's so fine\") seguito da un accordo discendente della scala tonale maggiore (Mi per \"My Sweet Lord\" e Sol per \"He's So Fine\"); e un tempo simile: 121 e 145 battute al minuto. Nelle rispettive sezioni B (\"\u00abI really want to see you\u00bb\" e \"\u00abI dunno how I'm gonna do it\u00bb\"), c'\u00e8 una melodia ancora simile, ma nel brano cantato dalle Chiffons non \u00e8 presente il motivo della caratteristica introduzione alla chitarra slide.\nMentre la causa subiva una battuta d'arresto, alla fine del marzo 1973, Harrison e i suoi ex compagni di gruppo Lennon e Starr decisero di far causa a Klein \u2013 una separazione piena di rancore che port\u00f2 a ulteriori cause legali per i tre ex-Beatles. In seguito, la Bright Tunes e Harrison ripresero la negoziazione per giungere a un accordo consensuale; la sua offerta finale fu quella del 40% dei diritti d'autore di \"My Sweet Lord\" da spartirsi tra gli eredi di Mack e la societ\u00e0 di pubblicazioni, insieme all'accordo che egli mantenesse comunque l'esclusivit\u00e0 del copyright della canzone. L'offerta venne valutata buona dai legali della Bright, ma alla fine fu rifiutata. Nel frattempo Klein aveva rinnovato la sua offerta di rilevare l'intero catalogo della Bright, ora per conto proprio. L'autore Alan Clayson descrisse la causa per plagio come \"la pi\u00f9 celebre causa civile del decennio\", per la notoriet\u00e0 della parti coinvolte e per il risalto avuto dalla stessa nei mass media.\nProcesso e giudizio.\nLa causa \"Bright Tunes Music vs. Harrisongs Music\" arriv\u00f2 a giudizio presso la corte distrettuale degli Stati Uniti il 23 febbraio 1976, con l'obiettivo di prendere in esame le oggettive accuse di plagio. Harrison presenzi\u00f2 alle udienze svoltesi a New York, portandosi in aula una chitarra, e ogni parte in causa chiam\u00f2 a deporre degli esperti musicali a supporto delle proprie tesi.\nDopo essersi ritirata per deliberare nel settembre 1976, la corte giudic\u00f2 colpevole George Harrison di \"plagio inconsapevole\", avendo egli inconsciamente copiato la melodia della canzone \"He's So Fine\", ammettendo inoltre egli stesso di essere stato a conoscenza della registrazione del 1963 delle Chiffons del suddetto brano, all'epoca della composizione di \"My Sweet Lord\". Il giudice Richard Owen disse a conclusione del processo:\nConseguenze.\nA sentenza emessa, la corte stabil\u00ec l'importo del risarcimento che doveva essere pagato da Harrison e dalla Apple alla Bright Tunes, che Owen stim\u00f2 in $1,599,987 \u2013 somma che ammontava ai tre quarti del totale dei ricavi delle royalty in Nord America per \"My Sweet Lord\", e anche a una significativa parte di quelli dell'album \"All Things Must Pass\". La condanna venne considerata eccessiva da alcuni commentatori, poich\u00e9 non teneva conto degli elementi originali presenti nella versione di Harrison \u2013 il messaggio spirituale universale del testo, il caratteristico riff di chitarra, e la produzione \u2013 e inoltre ignorava il plauso generale che il brano aveva ricevuto dalla critica musicale.\nLa sentenza cre\u00f2 un nuovo precedente legale e fu un trauma per Harrison, che ammise da l\u00ec in poi di essere diventato \"paranoico\" nel comporre canzoni, temendo sempre di \"plagiare inconsciamente\" qualche brano altrui. Alcune delle reazioni iniziali alla sentenza nel mondo della musica, furono la richiesta di una parte dei diritti d'autore di un brano dei Beatles del 1964 da parte di Little Richard, e l'accreditamento da parte di Ringo Starr del cantautore Clifford T. Ward come ispiratore della sua canzone \"Lady Gaye\" inclusa in \"Ringo's Rotogravure\". In Gran Bretagna, la corrispettiva causa legale, portata a giudizio dalla Peter Maurice Music, venne risolta in maniera extragiudiziale nel luglio 1977.\nDurante lo svolgimento della causa per plagio negli Stati Uniti, la ABKCO di Klein acquist\u00f2 infine il copyright di \"He's So Fine\", e lo rivendette a Harrison per prevenire grane future. Il 19 febbraio 1981, la corte deliber\u00f2 che dato il conflitto di interessi di Klein nel caso, Harrison avrebbe dovuto versare alla ABKCO solo $587,000 invece dei $1.6 milioni stabiliti in prima istanza, per rilevare i diritti di \"He's So Fine\" \u2013 in quanto $587,000 era stata la cifra pagata da Klein alla Bright Tunes nel 1978.\nPoco tempo prima che la sentenza venisse emessa nel settembre 1976, Harrison scrisse ed incise \"This Song\", canzone ispirata agli eventi che trattava con ironia la causa per plagio.\nNel corso di un'intervista del 1980 concessa alla rivista \"Playboy\", John Lennon espresse dei dubbi circa il concetto di \"plagio involontario\", dicendo: \u00abNon poteva non saperlo, dai... Lui [Harrison] \u00e8 pi\u00f9 intelligente di cos\u00ec... Avrebbe potuto cambiare un paio di battute in quella canzone e nessuno avrebbe mai potuto toccarlo, ma invece lasci\u00f2 correre e ne pag\u00f2 il prezzo. Forse pensava semplicemente che Dio gliela avrebbe fatta passare liscia\u00bb. La reazione di Ringo Starr fu meno sprezzante: \u00abNon c'\u00e8 dubbio che le due canzoni siano simili ma quante canzoni sono state scritte con altre melodie in mente? La versione di George \u00e8 pi\u00f9 rock di quella delle Chiffons \u2013 potrebbe averla composta con l'originale in testa, ma \u00e8 semplicemente stato molto sfortunato che qualcuno lo abbia voluto trascinare in tribunale\u00bb.\nParlando della faccenda all'amico Derek Taylor nel 1979, Harrison disse: \u00abNon mi sento in colpa o altro, anzi, quella canzone ha salvato la vita a molti eroinomani. Conosco il motivo alla base della composizione della canzone, e l'effetto che ha avuto ha superato di gran lunga ogni problema legale\u00bb.\nFormazione.\nLa seguente \u00e8 la lista dei musicisti che si ritiene abbiano suonato nella versione originale di \"My Sweet Lord\":\nAccoglienza.\nPeter Lavezzoli, autore di \"The Dawn of Indian Music in the West\", scrisse circa il primo singolo solista di Harrison: \"\"My Sweet Lord\" era tutto quello che la gente voleva sentire nel novembre 1970: armonie scintillanti, brillanti chitarre acustiche, un solido beat di Ringo Starr, ed uno squisito assolo di chitarra [di Harrison].\" Recensendo il singolo per \"Rolling Stone\", Jon Landau defin\u00ec la traccia \"sensazionale\". In un'epoca nella quale le canzoni del Radha Krishna Temple e gli adattamenti degli inni cristiani \"Oh Happy Day\" e \"Amazing Grace\" erano grandi successi in tutto il mondo, Ben Gerson di \"Rolling Stone\" fece notare che la sostituzione da parte di Harrison della parole \"Hare Krishna\" al triviale \"Doo-lang, doo-lang, doo-lang\" di \"He's So Fine\" era \"un segno dei tempi\".&lt;ref name=\"Gerson/RS\"&gt;Ben Gerson, \"George Harrison \"All Things Must Pass\"\", \"Rolling Stone\", 21 gennaio 1971.&lt;/ref&gt; John Lennon disse a un giornalista: \u00abOgni volta che accendo la radio, ecco \"Oh my Lord\" \u2013 Inizio a pensare che deve esserci veramente un Dio\u00bb. Nella sua recensione del dicembre 1970 dell'album \"All Things Must Pass\" per la rivista \"NME\", Alan Smith critic\u00f2 l'apparente scelta di non pubblicare su singolo \"My Sweet Lord\" in Gran Bretagna, e fece notare come la canzone \"sembra che debba qualcosa\" a \"He's So Fine\".&lt;ref name=\"Smith/NME\"&gt;Alan Smith, \"George Harrison: \"All Things Must Pass\" (Apple)\", \"NME\", 5 dicembre 1970, pag. 2; disponibile su Rock's Backpages.&lt;/ref&gt; A Gerson, il brano sembr\u00f2 da subito una \"ovvia riscrittura\" del successo delle Chiffons, e infatti entro due mesi la Bright Tunes fece causa a Harrison per violazione del copyright. Nel gennaio 1971 su \"NME\", Derek Johnson si disse sorpreso del fatto che la Apple avesse tardato a pubblicare la canzone su singolo nel Regno Unito, per poi dichiarare: \u00abSecondo me, questo disco \u2013 finalmente ed irrevocabilmente \u2013 stabilisce George come un talento equivalente a quello di Lennon o McCartney\u00bb.\nIn tempi pi\u00f9 recenti, Richie Unterberger del sito AllMusic tent\u00f2 di spiegare la popolarit\u00e0 internazionale del singolo di Harrison: \u00ab\"My Sweet Lord\" possiede un sentimento quasi religioso, ma nondimeno ha sufficiente appeal pop da raggiungere il pubblico mainstream al quale non interessa il messaggio spirituale della canzone\u00bb. Oltre a questo, il brano contiene un riff di chitarra slide che Simon Leng defin\u00ec \"tra i pi\u00f9 famosi passaggi chitarristici nella storia della musica popolare\". Ian Inglis evidenzi\u00f2 la combinazione vincente della sincerit\u00e0 delle parole del testo di Harrison e dell'eccellente produzione di Spector, come la qualit\u00e0 che rende \"My Sweet Lord\" una canzone che pu\u00f2 essere ascoltata in molteplici modi: come una preghiera, una canzone d'amore, un inno, un brano gospel, o un perfetto pezzo pop orecchiabile\". Il giornalista Luca Perasi, autore de \"I Beatles dopo i Beatles\", indica \"My Sweet Lord\" come \"il brano pi\u00f9 popolare della produzione dei Beatles solisti assieme ad \"Imagine\" di John Lennon\".\nAlla fine del 1971, \"My Sweet Lord\" si classific\u00f2 prima in un sondaggio indetto tra i lettori di \"Melody Maker\" per incoronare il \"singolo dell'anno\". Nel giugno 1972, Harrison vinse due premi Ivor Novello in qualit\u00e0 di autore di \"My Sweet Lord\". Nel 2010, gli ascoltatori di AOL Radio votarono \"My Sweet Lord\" la miglior canzone della carriera solista di George Harrison. Mick Jagger e Keith Richards dichiararono entrambi che \"My Sweet Lord\" era la loro canzone preferita di Harrison, insieme a \"While My Guitar Gently Weeps\".\nAltre versioni.\nMolti artisti hanno reinterpretato la canzone, tra i tanti Andy Williams, Peggy Lee, Edwin Starr, Johnny Mathis, Nina Simone, Julio Iglesias, Richie Havens, Megadeth, Boy George, Nina Hagen, Brian Wilson, Elton John, Jim James, Bonnie Bramlett ed Elliott Smith.\nVersione di Billy Preston.\nCon i Beatles ancora ufficialmente insieme nel dicembre 1969, Harrison non aveva ancora pianificato di pubblicare un album solista e quindi aveva pensato in un primo momento di offrire \"My Sweet Lord\" a Edwin Hawkins. Invece, dopo la conclusione del tour con Delaney &amp; Bonnie, egli decise di dare la canzone a Billy Preston, artista sotto contratto con la Apple Records, e per il quale stava producendo il disco \"Encouraging Words\". Le sessioni di registrazione si svolsero agli Olympic Sound Studios di Londra, nel gennaio 1970,&lt;ref name=\"Apple/Billy\"&gt;\"Encouraging Words\", Apple Records.&lt;/ref&gt; con Preston come musicista principale, supportato da Harrison, e dai bassista e batterista della backing band dei Temptations. Per coincidenza, gli Edwin Hawkins Singers erano all'epoca in tourn\u00e9e in Gran Bretagna, e cos\u00ec Harrison li invit\u00f2 in studio per partecipare ai cori della canzone.\nLa versione di Preston di \"My Sweet Lord\" differisce lievemente dalla versione successiva di Harrison, soprattutto nel ritornello. Anche la preghiera vedica \u00e8 assente da questa versione, cos\u00ec come anche l'introduzione alla chitarra slide.\nPubblicata su singolo nel settembre 1970, la versione di Preston di \"My Sweet Lord\" fu un successo minore in Europa, ma \"Encouraging Words\" non ebbe grande riscontro dal punto di vista commerciale.&lt;ref name=\"Eder/AM\"&gt;Bruce Eder, \"Billy Preston \"Encouraging Words\"\", AllMusic.&lt;/ref&gt; La pubblicazione di album e singolo furono posticipati di due mesi negli Stati Uniti, dove \"My Sweet Lord\", uscita il 3 dicembre, raggiunse la posizione numero 90 nella \"Billboard\" Hot 100 alla fine del febbraio 1971, aiutata dall'enorme successo della versione pubblicata da Harrison nel frattempo.\n1975: \"The Pirate Song\".\nIl 26 dicembre 1975, Harrison apparve come ospite speciale nel programma comico \"Rutland Weekend Television\" dell'amico Eric Idle sul canale BBC2, apparentemente per eseguire il suo classico \"My Sweet Lord\".\nCome gag ricorrente durante lo show, Harrison interruppe i vari sketch, cercando di ottenere un ruolo da pirata nel programma (e presentandosi vestito di conseguenza), ma venendo respinto ogni volta da Idle e Neil Innes, che volevano semplicemente egli recitasse la parte di \"George Harrison\". Alla fine George apparve vestito normalmente ed accenn\u00f2 l'introduzione di \"My Sweet Lord\" alla chitarra acustica, accompagnato dalla house band del programma; ma invece di continuare con la canzone, egli inizi\u00f2 a cantare \"Pirate Bob\" in versione canto marinaresco, con grande sgomento di Idle.\nQuesta performance \u00e8 conosciuta come \"The Pirate Song\", accreditata a Harrison e Idle, e la registrazione circola da allora su varie compilation bootleg come \"Pirate Songs\". Osservando i parallelismi con la reale riluttanza di Harrison a recitare il ruolo di pop star, Simon Leng scrisse: \"C'era una grande risonanza in queste gag.\"\n\"My Sweet Lord 2000\".\nMolti anni dopo, George Harrison reincise il brano come \"My Sweet Lord (2000)\" per l'inclusione nell'edizione speciale del trentesimo anniversario di \"All Things Must Pass\".\nCon la ristampa del 2001 di \"All Things Must Pass\", Harrison aggiunse a questo una bonus track: una nuova versione di \"My Sweet Lord\", cantata insieme a Sam Brown (figlia dell'amico Joe) e con suo figlio Dhani alla chitarra e Ray Cooper alle percussioni. La nuova versione \u00e8 inoltre caratterizzata da una breve introduzione dall'atmosfera orientale e da una ben pi\u00f9 evoluta tecnica chitarristica, soprattutto slide, di Harrison. Dopo l'uscita del disco rimasterizzato, lo stesso George ha spiegato che la sua motivazione per rifare la canzone era in parte di \"suonare un migliore assolo di chitarra slide\"; come ulteriori motivazioni fece menzione anche del \"valore spirituale\" che la canzone ha tradizionalmente avuto, e il suo interesse nel rielaborare la melodia evitando note fuori posto."}
{"id": "3092936", "revid": "1670527", "url": "https://it.wikipedia.org/wiki?curid=3092936", "title": "Polygram Filmed Entertainment", "text": "Polygram Filmed Entertainment era una casa di produzione cinematografica anglo-olandese fondata l'8 maggio 1979, con sede a Londra, Regno Unito.\nFondata dalla Philips per fare concorrenza ai colossi di hollywood, venne invece venduta ed accorpata agli Universal Studios. Tra le sue produzioni pi\u00f9 conosciute vi sono \"Quattro matrimoni e un funerale\" (1994), \"Dead Man Walking - Condannato a morte\" (1995) \"Trainspotting\" (1996) e \"Al di l\u00e0 dei sogni\" (1998).\nStoria.\nL'etichetta discografica olandese PolyGram (di propriet\u00e0 della Philips) cre\u00f2 la PFE nel 1979 per consolidare la sua societ\u00e0 cinematografica gi\u00e0 esistenti. Invest\u00ec 200 milioni di dollari con l'intenzione di sviluppare uno studio cinematografico europeo in grado di produrre e distribuire film di livello internazionale, facendo concorrenza agli studios di Hollywood.\nSeguendo lo stile della sua attivit\u00e0 musicale, la societ\u00e0 produsse film attraverso una serie di \"etichette\" semi-autonome, come la \"Working Title Films\" nel Regno Unito, mentre negli Stati Uniti la \"Propaganda Films\" e la \"Interscope Communications\": form\u00f2 anche una propria rete di distribuzione. In Francia i film di produzione PolyGram vennero distribuiti attraverso la Pan-Europ\u00e9enne.\nLa produzione cinematografica della Polygram era diversa rispetto a quella dei tradizionali studi di Hollywood, nel senso che il potere di fare un film (\"luce verde\") non era centralizzato nelle mani di un piccolo numero di dirigenti, ma invece era deciso dalle trattative e dai contatti tra produttori, management e marketing.\nLa societ\u00e0 aveva sede nel Regno Unito e ha investito pesantemente in cinematografia britannica. Nonostante una storia di produzione di successo, nel 1999 la Philips decise di vendere la PFE alla conglomerata Seagram.\nLe attivit\u00e0 della Polygram Filmed Entertainment si sono poi fuse con lo studio cinematografico di Seagram, Universal Pictures. La maggior parte dei suoi film, prodotti fino al 1996, \u00e8 ora controllata da Metro-Goldwyn-Mayer. L'Universal possiede il resto dei film pre-1996 (come \"\"La vita \u00e8 un sogno\") e quelli del 1996-1999.\nNel 1992, PolyGram si alle\u00f2 con Universal Pictures per creare una joint venture denominata \"Gramercy Pictures\", che occupava prevalentemente di distribuire film PolyGram negli Stati Uniti. Dopo che la PolyGram venne assorbita dalla Universal nel 1999, si fuse con la \"October Films\"\" e la Rogue Pictures per formare \"USA Films\", che poi divenne la Focus Features."}
{"id": "3092941", "revid": "339392", "url": "https://it.wikipedia.org/wiki?curid=3092941", "title": "Sporting club albigeois", "text": ""}
{"id": "3092945", "revid": "1543377", "url": "https://it.wikipedia.org/wiki?curid=3092945", "title": "Not Like the Movies", "text": "Not Like the Movies \u00e8 un brano musicale della cantante statunitense Katy Perry, pubblicato il 3 agosto 2010 come singolo promozionale dal suo secondo album \"Teenage Dream\" e promosso dall'etichetta discografica Capitol Records. Il singolo \u00e8 stato scritto da Katy Perry e Greg Wells e prodotto da quest'ultimo. \u00c8 entrato alle posizioni numero 41 e 53 nelle classifiche rispettivamente del Canada e degli Stati Uniti.\n\"Not Like the Movies\" \u00e8 una ballata teen pop il cui testo parla di una storia d'amore nella quale una donna non si sente innamorata e continua ad aspettare il suo \"principe azzurro\". \u00c8 stata scritta quando la cantante ha iniziato ad uscire con il suo ex marito, Russell Brand. \"Not Like the Movies\" ha ricevuto critiche positive dagli esperti, che l'hanno definita una canzone forte e adorabile, nonch\u00e9 una ballata molto profonda, ma che hanno tuttavia notato nel testo pochissimi riferimenti a suo marito. Katy Perry ha esibito il brano live alla cinquantatreesima edizione dei Grammy Award il 13 febbraio 2011.\nConcetto.\nIn un'intervista svolta ad agosto 2010 su YouTube riguardo a \"Teenage Dream\", Katy ha annunciato che \"Not Like the Movies\" \u00e8 stata la prima canzone che ha scritto dopo la fine del suo Hello Katy Tour nel 2009. Greg Wells ha aiutato nella stesura della canzone e l'ha prodotta. Questi aveva gi\u00e0 lavorato con Katy sul suo album di debutto, \"One of the Boys\", pubblicato nel 2008. Katy la considera una canzone divisa in due, in quanto ha cominciato a lavorarci prima di incontrare Russell Brand e l'ha completata quando ha cominciato ad uscirci insieme. Ha inoltre detto che \"Not Like the Movies\" \u00e8 per lei una canzone molto speciale perch\u00e9 nella prima parte di essa racconta una storia di cui ha sempre voluto parlare. La cantante ha successivamente detto di essere sollevata dal fatto di essere stata in grado di esprimere tutti i suoi sentimenti in \"Not Like the Movies\".\nDescrizione.\n\"Not Like the Movies\" \u00e8 una ballata teen pop della durata di quattro minuti e un secondo. La voce della cantante ricopre un'ottava, dal mi diesis al fa bemolle. Il tempo \u00e8 moderato, di 100 battiti per minuto. Il testo di \"Not Like the Movies\" parla di una relazione nella quale una donna non si sente innamorata ed \u00e8 ancora in attesa dell'uomo dei suoi sogni. Chris Ryan di MTV News ha interpretato la canzone dicendo che parla del fatto che essere innamorati non soddisfa i sogni della gente e che non sar\u00e0 mai come \"nelle magiche storie d'amore cinematografiche da grande schermo.\" Steve Leftiridge di PopMatters ha considerato la melodia del brano \"tediosa\". La sua melodia \u00e8 stata confrontata con quella del singolo di Britney Spears \"Everytime\" e di \"My Immortal\" degli Evanescence. Durante il ritornello Katy Perry canta sulla resistenza di un amore \"cinematografico e drammatico, con un lietissimo fine\" e infine si chiede se \u00e8 \"una stupida\", secondo l'interpretazione di Elysa Gardner di \"USA Today\" e di un critico anonimo del \"Portrait Magazine\". Un critico del \"Portrait Magazine\", considerando la canzone la meno frenetica di \"Teenage Dream\", ha detto che si giustapponeva perfettamente alle altre tracce: \"Prende tutta l'energia dal resto dell'album, tutti i cuori che battono forte e il travolgente sentimento d'amore, e riduce tutto a una canzone sulla ricerca dell'amore.\".\nAccoglienza.\n\"Not Like the Movies\" ha ricevuto recensioni generalmente positive. Bill Lamb di About.com ha commentato che \"Not Like the Movies\" \u00e8 \"una canzone intesa che calma tutto, una ballata profonda\". Chris Ryan di MTV ha detto che la canzone \u00e8 \"alquanto piacevole\", ma ha aggiunto che il testo si riferiva ben poco al marito di Katy, Russell Brand. Elysa Gardner di \"USA Today\" ha definito \"Not Like the Movies\" \"un'irresistibile, intensa ballata\", consigliando ai lettori di acquistarla. Un critico anonimo del \"Portrait Magazine\" ha affermato che \"Not Like the Movies\" \u00e8 il brano perfetto per chiudere \"Teenage Dream\" e che mette bene in mostra le abilit\u00e0 canore della cantante, avendo \"un testo su cui lavorare invece di uno sul quale scherzare.\" La critica \u00e8 stata conclusa con l'affermazione che \u00e8 \"un brano veramente piacevole.\" Infine Rob Sheffied di \"Rolling Stone\" ha commentato: \"Quando Katy Perry d\u00e0 di matto in una ballata come \"Not Like the Movies\", singhiozzando sul pavimento sulla sua tragica vita privata, si trova nel tipico stato di una ragazza suburbana, che va fiera dei suoi crolli emotivi in stile hollywoodiano.\"\nAnche se \"Not Like the Movies\" \u00e8 stata pubblicata solo come singolo promozionale, \u00e8 riuscito ad entrare nelle classifiche nordamericane grazie alle sole vendite digitali. L'11 agosto 2010 il singolo \u00e8 entrato alla posizione numero 53 negli Stati Uniti, rimanendo in classifica per una sola settimana. Nella stessa settimana \u00e8 entrato alla posizione numero 22 della classifica digitale statunitense, vendendo 57.000 copie. Il singolo ha inoltre raggiunto la posizione numero 41 in Canada.\nEsibizioni.\nKaty Perry ha incluso la canzone nella scaletta del suo secondo tour, il California Dreams Tour. Durante le esibizioni della canzone, la cantante stava seduta su una pergola dondolante a forma di fiore che si sollevava fino a mostrare un abito da sposa che andava a coprire l'intero scenario. Allo stesso tempo, una macchina che produceva bolle di sapone veniva azionata, mentre sul megaschermo situato sullo sfondo del palco veniva mostrata una galleria fotografica di cartoni animati raffiguranti animali innamorati. Ed Masley di \"The Arizona Republic\", che ha assistito a un concerto di Katy, ha definito \"dolce\" la performance di \"Not Like the Movies\".\nLa canzone \u00e8 stata inoltre esibita live alla cinquantatreesima edizione dei Grammy Award, che ha avuto luogo il 13 febbraio 2011. Indossando un abito lucente di color rosa chiaro, quasi da principessa, e del glitter, Katy Perry stava seduta su un'altalena che continuava ad allontanarsi in altezza dal palco mentre cantava il testo di \"Not Like the Movies\". Durante la stessa esibizione, quando ha cantato i versi \"when he's the one/I'll come undone,\" sulle tende posizionate dietro alla cantante \u00e8 stato proiettato un video registrato durante le sue nozze con Russell Brand. Questa \u00e8 stata la prima volta in assoluto che il filmato \u00e8 stato mostrato. Il reporter Mawuse Ziegbe di MTV News ha definito la performance \"un sincero tributo\". Claire Suddath della rivista \"TIME\" ha detto che \"l'esibizione in tema San Valentino e il video del matrimonio di Katy, nonch\u00e9 l'altalena, hanno fatto sembrare di essere a un servizio fotografico per una fotografia da liceo.\" Ha valutato la performance con una B+. Jon Bream di \"Star Tribune\" le ha dato come voto una B."}
{"id": "3092949", "revid": "729019", "url": "https://it.wikipedia.org/wiki?curid=3092949", "title": "Palace of Beaulieu", "text": "Il Palace of Beaulieu, conosciuto anche con il nome di New Hall, \u00e8 una residenza storica che si trova nell'Essex, presso Chelmsford, in Inghilterra.\nStoria.\nIl terreno venne garantito dalla corona ai canonici dell'abbazia di Waltham nel 1062 (\"Charter\" S 1036). Dopo molti passaggi di propriet\u00e0, esso pass\u00f2 al conte di Ormond nel 1491 e da questo momento prese il nome di New Hall.\nNel 1516 la New Hall fu venduta da Thomas Boleyn a Enrico VIII d'Inghilterra per la somma di 1.000 sterline (attuali 42.000 sterline). Il re ricostru\u00ec la casa in mattoni secondo lo stile Tudor, per un costo totale di 17.000 sterline, somma a quel tempo molto considerevole. Egli diede alla nuova abitazione il nome di \"Palazzo di Beaulieu\", che in francese significava 'bel luogo', esprimendo cos\u00ec tutto il piacere di Enrico per le belle cose.\nIl 23 luglio 1527 la corte di Enrico giunse al palazzo di Beaulieu soggiornandovi per un mese durante il periodo estivo. Fu qui che Enrico VIII, tra l'altro, progett\u00f2 il modo di ottenere dal papa un documento di scioglimento del suo matrimonio con Caterina d'Aragona per sposare Anna Bolena.\nNell'ottobre 1533 la figlia della regina, Maria, che aveva soggiornato per diverso tempo a Beaulieu, riscatt\u00f2 il palazzo che era da poco stato concesso a George Boleyn (fratello di Anna Bolena).\nLa regina Elisabetta I d'Inghilterra garant\u00ec il possedimento nel 1573 a Thomas Radcliffe, III conte di Sussex, che ricostru\u00ec in gran parte l'ala nord del palazzo la quale gi\u00e0 al tempo di Enrico VIII era stata sconvolta da un rovinoso incendio. Poco dopo il completamento dell'ala nord Thomas Radcliffe vi install\u00f2 lo stemma reale sopra l'ingresso dove ancora oggi \u00e8 visibile. Nel 1622 il palazzo fu venduto a George Villiers, I duca di Buckingham per 30.000 sterline.\nDurante la rivoluzione inglese Oliver Cromwell prese possesso di questo palazzo per l'irrisoria cifra di cinque scellini, tanta era la svalutazione della moneta all'epoca. Alla restaurazione il palazzo torn\u00f2 a George Villiers, II duca di Buckingham e fu successivamente venduto a George Monck, I duca di Albemarle, il quale sovente vi ospit\u00f2 la corte di Carlo II d'Inghilterra. Cosimo III de' Medici, granduca di Toscana, visit\u00f2 il palazzo nel 1669 dando un resoconto dettagliato della sua visita nelle sue memorie.New Hall in 1669\nBenjamin Hoare acquis\u00ec la propriet\u00e0 nel 1713 e la vendette nel 1737 a John Olmius (poi primo lord Waltham). Quest'ultimo proprietario provvide alla demolizione totale del palazzo e alla sua ricostruzione, dal momento che esso si trovava in pessime condizioni, tale per cui era impossibile recuperarlo nella sua forma originaria. Nel progetto di ricostruzione Olmius fece anche allargare il palazzo facendogli assumere la forma attuale. Fu lasciata inalterata solo l'ala nord.\nLa residenza fu acquisita nel 1798 dalle monache inglesi dell'Ordine equestre del Santo Sepolcro di Gerusalemme che nell'anno successivo vi inaugurarono una scuola cattolica, la New Hall School, la quale rimane ancora oggi in attivit\u00e0.\nNel febbraio del 2009 l'area \u00e8 stata oggetto di alcuni scavi archeologici che hanno permesso di riportare alla luce l'antica cappella palatina, oltre alle fondamenta dell'ala ovest e del cancello d'ingresso."}
{"id": "3092950", "revid": "729019", "url": "https://it.wikipedia.org/wiki?curid=3092950", "title": "Campionato francese di rugby a 15 1961-1962", "text": "Il Campionato francese di rugby a 15 1961-1962 fu disputato da 56 squadre divise in 7 gironi di 8 squadre. Le prime 4 di ogni poule e le due migliori quinte, per un totale di 32, sono qualificate per la fase ad eliminazione diretta.\nIl successo ha arriso allo SU Agen che ha battuto la Section paloise.\nFase di qualificazione.\nIn grassetto le qualificate per la fase ad eliminazione diretta\nSedicesimi di finale.\nIn grassetto le qualificate agli ottavi di finale\nOttavi di finale.\nIn grassetto le qualificate ai quarti di finale\nQuarti di finale.\nIn grassetto le qualificate alle semifinali\nSemifinali.\nSU Agen qualificata per il numero di mete segnate (2-1)"}
{"id": "3092951", "revid": "92003", "url": "https://it.wikipedia.org/wiki?curid=3092951", "title": "My sweet lord", "text": ""}
{"id": "3092954", "revid": "305330", "url": "https://it.wikipedia.org/wiki?curid=3092954", "title": "Anfiteatro di Pompei", "text": ""}
{"id": "3092955", "revid": "1592097", "url": "https://it.wikipedia.org/wiki?curid=3092955", "title": "Ngo Dinh Diem", "text": ""}
{"id": "3092956", "revid": "15756", "url": "https://it.wikipedia.org/wiki?curid=3092956", "title": "E.T. (singolo)", "text": "E.T. \u00e8 un singolo della cantautrice statunitense Katy Perry, pubblicato il 16 febbraio 2011 come quarto estratto dal secondo album in studio \"Teenage Dream\".\nIl brano \u00e8 stato scritto da Katy Perry, Dr. Luke, Max Martin e Joshua Coleman ed \u00e8 stato prodotto dagli ultimi tre. Il brano \u00e8 stato reso scaricabile su iTunes il 17 agosto 2010 come parte della campagna promozionale di \"Teenage Dream\", insieme a \"Not Like the Movies\" e \"Circle the Drain\". \u00c8 infine stato pubblicato come singolo il 16 febbraio 2011 in una versione remixata con il rapper Kanye West. Il brano ha venduto 11 milioni di copie a livello mondiale.\nBasata su un ritmo simile a quello del successo mondiale del 1977 dei Queen \"We Will Rock You\", \"E.T.\" \u00e8 una ballata elettronica che parla di \"innamorarsi di uno sconosciuto\". Nel testo sono utilizzate varie metafore che si riferiscono alla vita extraterrestre; Kanye West canta dello stesso argomento nelle sue due strofe, che sono state effettate con abbondante Auto-Tune. I critici hanno confrontato la canzone con i lavori di artisti e gruppi come Rihanna, gli Evanescence, le t.A.T.u. e i Queen.\nIl singolo ha raggiunto la vetta delle classifiche negli Stati Uniti, in Canada, in Nuova Zelanda, in Polonia e in Romania ed \u00e8 risultato il singolo pi\u00f9 venduto nella prima met\u00e0 del 2011 negli Stati Uniti, con 4.120.000 copie. \"E.T.\" ha raggiunto recensioni miste dai critici musicali, alcuni dei quali hanno elogiato la voce della Perry nella canzone, pi\u00f9 profonda e pi\u00f9 matura rispetto a quella che ha nelle sue altre canzoni. Per quanto riguarda la voce di Kanye West, i critici si sono divisi, dando diverse opinioni, soprattutto riguardo all'uso dell'Auto-Tune.\nIl video di \"E.T.\" \u00e8 stato diretto da Floria Sigismondi. In esso sono mostrati Katy e Kanye che cantano nello spazio. La clip \u00e8 stata mostrata in anteprima il 31 marzo 2011 su MTV e ha ricevuto recensioni generalmente positive. La Perry ha esibito la canzone nelle tappe del suo \"California Dreams Tour\" del 2011 e in vari programmi televisivi, tra cui l'\"American Idol\".\nComposizione.\n\"E.T.\" \u00e8 un brano di musica elettronica della durata di tre minuti e ventisei secondi - nella sua versione originale - e di tre minuti e cinquantuno secondi - per quanto riguarda il remix - con elementi di rave e teen pop. Al Fox di BBC Music ha descritto il brano come \"una quasi-ballata influenzata dalla musica rave\". Secondo i dati forniti dalla Sony/ATV Music Publishing, \"E.T.\" \u00e8 stata scritta nella chiave del Fa minore e segue un tempo lento di 75 battiti per minuto. La voce della Perry ricopre circa un'ottava, dal Reb3 al Dob4. Secondo Ann Powers del \"Los Angeles Times\", \"E.T.\" trae influenze dalla musica della cantante barbadoregna Rihanna e in essa la Perry prende spunto dalle balbuzie tipiche delle canzoni hip hop. Matthew Perpetua, critico per la rivista, \"Rolling Stone\", ha ritenuto il pezzo musicalmente simile alle ballate hard rock degli Evanescence. Gli strumenti utilizzati per la base musicale di \"E.T.\" sono stati discritti come \"un guazzabuglio di bip guidati da un ritmo di batteria\". Darryl Sterdan della Quebecor Media ha notato che il ritmo \"stomp-stomp-clap\" della batteria presente su \"E.T.\" \u00e8 simile a quello utilizzato dai Queen nel loro successo del 1977 \"We Will Rock You\", Stephen Thomas Erlewine di AllMusic ha visto delle somiglianze nella canzone con la musica prodotta da Ryan Tedder.\nSecondo quanto detto da Katy Perry, \"E.T.\" parla dell'\"innamorarsi di uno straniero\". James Montgomery di MTV aveva in precedenza notato che la canzone era incentrata su \"un amante proveniente da un'altra dimensione\". Per la sua pubblicazione come singolo, il brano ha subito delle modifiche per includervi due strofe cantate da Kanye West, nelle quali parla, secondo quanto affermato da lui stesso, di \"extraterrestrialit\u00e0\". \"E.T.\" si apre con la prima strofa di West, che canta: \"Ho una mente perversa/Ho modi osceni/Sto cercando d'immergere il mio uovo nella tua via lattea/Mi chiamano un alieno/Un astronauta presuntuoso\". Dopodich\u00e9, per mezzo di metafore riguardo agli extraterrestri, Katy Perry canta: \"Non sei come gli altri/Amante futuristico/Un DNA diverso\". Nel ritornello, la cantante si rivolge al suo amante: \"Baciami, baciami/Infettami col tuo amore e/Riempimi del tuo veleno\", affermando di essere \"pronta per un rapimento alieno\". West canta una seconda strofa nella canzone subito prima del terzo ritornello; i versi da lui cantati sono stati trattati per mezzo di Auto-Tune per ottenere un effetto distorto della sua voce: \"Conosco un bar a Marte/Dove guidano astronavi invece che macchine\", e cos\u00ec via. La strofa finisce con un riferimento a Shrek e con dei versi riguardo al \"sesso alieno\": \"Ti spoglier\u00f2 e poi ti esplorer\u00f2/Vedi, t'ho rapito, quindi ti dico cosa devi fare\". Ben Kaplan, autore per il quotidiano \"National Post\", ha scritto che lo stile di Kanye West in \"E.T.\" \u00e8 simile a quello da lui utilizzato nel suo album del 2008 \"808s &amp; Heartbreak\".\nAccoglienza.\n\"E.T.\" ha ricevuto recensioni miste da parte dei critici musicali. Leah Greenblatt, autrice per \"Entertainment Weekly\", ha notato che la Perry mostra forza e sicurezza nel cantare la canzone, risultando come un misto fra gli artisti rock Lita Ford e Trent Reznor. Kerri Mason di \"Billboard\" ha trovato \"E.T.\", assieme ad altre tracce di \"Teenage Dream\", pi\u00f9 incisiva per via del suo ritmo martellante e del suo testo. Nonostante abbia affermato che la presenza di Kanye West sul remix \u00e8 \"inutile\", Robert Copsey di Digital Spy ha concordato sul fatto che il brano \"\u00e8 un'eccentrica e sicura fetta di pop all'avanguardia\". Bill Lamb di About.com ha dato ad \"E.T.\" una critica positiva, affermando che il ritornello orecchiabile e il testo da dramma sarebbero piaciuti ai fan della Perry. Al contrario di Copsey, Lamb ha ritenuto le strofe cantate da West sono \"interessanti, poich\u00e9 trasformano la canzone in un teso duetto riguardo ad un intenso rapporto sessuale\". Ben Kaplan del \"National Post\" ha elogiato la canzone, ritenendola \"un grande duetto\" e apprezzando la performance vocale dei cantanti. Parlando del contributo di Kanye West sulla traccia, Brad Wete di \"Entertainment Weekly\" ha notato che, per via della presenza maschile, \"E.T.\" sembrava migliorata rispetto alla versione originale.\nMatthew Cole della \"Slant Magazine\" non ha apprezzato l'\"imperscrutabilit\u00e0\" del singolo e ha affermato che la base musicale ricordava il singolo del 2002 delle t.A.T.u. \"All the Things She Said\". Jason Richards, autore per la rivista \"Now\", ha definito la canzone \"imbarazzante\", mentre Rudy Clapper di Sputnikmusic ha ritenuto che il tentativo di Katy Perry di produrre musica dal sound pi\u00f9 maturo sia fallito, definendolo \"scadente\". Nella sua recensione dell'album \"Teenage Dream\", Steve Leftridge di PopMatters ha scritto: \"Canzoni come \"E.T.\" e \"Circle the Drain\" non sono n\u00e9 forti, n\u00e9 tese, n\u00e9 intelligenti, n\u00e9 abbastanza interessanti da dare alla Perry credibilit\u00e0 come un'artista seria con qualcosa di sensato da dire.\" Amos Barshad della rivista \"New York\" ha scritto che le metafore aliene usate da Kanye West sono stridenti e misogine.\nSuccesso commerciale.\nStati Uniti e Canada.\n\"E.T.\" \u00e8 stato pubblicato come singolo promozionale il 17 agosto 2010 solo come brano digitale, ed \u00e8 entrato alla posizione numero 42 della classifica statunitense e alla numero 13 di quella canadese nella settimana del 4 settembre 2010. Il singolo \u00e8 rientrato in classifica subito dopo l'annuncio della sua pubblicazione e, il 5 marzo 2011, \u00e8 stata la re-entry pi\u00f9 alta sia negli Stati Uniti, alla posizione numero 28, sia in Canada, alla 18. La settimana successiva \u00e8 saltato direttamente all'ottava posizione della classifica statunitense, salendo di otto posti nella classifica digitale con 170.000 copie vendute, il 42% in pi\u00f9 rispetto alla settimana precedente, e debuttando alla posizione numero 57 nella classifica radiofonica con un'audience di 20 milioni di ascoltatori, un impressionante aumento del 194% rispetto alla settimana del 5 marzo. Nella settimana del 19 marzo \"E.T.\" mantiene l'ottava posizione della \"Billboard\" Hot 100, scendendo di una posizione alla 5 della Digital Songs con 167.000 copie, un calo del 2%, e salendo alla 38 in radio (33 milioni di ascoltatori, il 66% in pi\u00f9 rispetto alla settimana precedente). La settimana successiva il singolo sale alla terza posizione della Hot 100, avendo raggiunto la vetta della classifica digitale con 216.000 copie vendute, un aumento del 30% rispetto alla settimana precedente; in radio ottiene un'audience di 44 milioni, un aumento del 32%, che gli permette di saltare alla posizione 24 della Radio Songs. Il 2 aprile \"E.T.\" continua a registrare incrementi sia di vendite (261.000 copie, il 21% in pi\u00f9), grazie alle quali mantiene il primo posto della classifica digitale, sia in radio (con un'audience di 55 milioni di ascoltatori, il 24% in pi\u00f9), volando alla tredicesima posizione; nella Hot 100 il singolo sale di un posto per posizionarsi al secondo.\nNella settimana del 9 aprile 2011 \"E.T.\" conquista la vetta della classifica statunitense, mantenendo la prima posizione della classifica digitale con 254.000 copie vendute e entrando nella top ten di quella radiofonica alla decima posizione con un'audience di 74 milioni di ascoltatori, il 34% in pi\u00f9 rispetto alla settimana del 2 aprile. In seguito all'uscita del video il 31 marzo 2011, il singolo mantiene il primo posto della Hot 100, con un aumento di vendite digitali del 29% (327.000 copie) e un salto alla sesta posizione in radio con 88 milioni di ascoltatori, un incremento del 20%. \"E.T.\" mantiene la prima posizione sia della Hot 100, sia della Digital Songs, anche nella settimana del 23 aprile, durante la quale vende 323.000 copie, l'1% in meno rispetto alla settimana precedente, e incrementa del 22% l'audience radiofonica con 108 milioni di ascoltatori, che le permette di saltare alla seconda posizione della Radio Songs, solo dietro a \"S&amp;M\" di Rihanna. Dopo tre settimane consecutive in vetta alla classifica statunitense, \"E.T.\" cede la prima posizione ad un remix di \"S&amp;M\" di Rihanna con Britney Spears, pubblicato la settimana precedente. Il singolo di Katy Perry si trova al secondo posto sia della Hot 100, sia della Digital Songs (284.000 copie vendute - il 12% in meno rispetto alla settimana del 23 aprile), sia della Radio Songs (122 milioni di ascoltatori - un aumento del 13%). Tuttavia, la settimana successiva \"E.T.\" riconquista la vetta della classifica statunitense grazie a un'esibizione all'\"American Idol\", che le frutta un incremento di vendite digitali del 21% a 344.000 e il primo posto nella classifica digitale; il singolo \u00e8 primo anche in radio, con un aumento del 9% di ascoltatori a 133 milioni. Il 14 maggio \"E.T.\" passa la sua quinta e ultima settimana al primo posto della \"Billboard\" Hot 100, con 300.000 copie vendute, il 13% in meno rispetto alla settimana del 7 maggio, trovandosi cos\u00ec ancora primo posto della classifica digitale; trascorre inoltre una seconda settimana al primo posto in radio, con un'audience di 138 milioni ascoltatori.\nNella settimana del 21 maggio 2011 \"E.T.\" scende alla seconda posizione della \"Billboard\" Hot 100 in favore di \"Rolling in the Deep\" di Adele. Il singolo di Katy Perry scende alla seconda posizione della classifica digitale con un calo di vendite del 21% a 237.000 e rimane al primo posto per la terza settimana consecutiva in radio con un'audience di 143 milioni di ascoltatori, il 3% in pi\u00f9 rispetto alla settimana del 14 maggio. La settimana successiva \"E.T.\" rimane al secondo posto negli Stati Uniti, con altre 200.000 copie vendute (terza posizione della classifica digitale; il 16% rispetto alla settimana precedente), e si mantiene alla vetta della Radio Songs. Il 4 giugno il singolo mantiene la stessa posizione, la seconda, scendendo alla terza posizione della Digital Songs con 173.000 copie vendute, un calo del 14% rispetto alla settimana prima, e restando il pi\u00f9 mandato in radio. La settimana successiva \"E.T.\" \u00e8 iniziata a scendere dalla classifica, cedendo il primo posto in radio a \"Rolling in the Deep\", e, dopo venti settimane consecutive trascorse nella top ten della \"Billboard\" Hot 100, il 30 luglio 2011 ha abbandonato le prime dieci posizioni, per scomparire definitivamente dalla classifica il 18 settembre dello stesso anno, dopo trenta settimane consecutive. \"E.T.\" \u00e8 stato il singolo pi\u00f9 venduto negli Stati Uniti nella prima met\u00e0 del 2011 con 4.120.000 copie; a fine anno aveva venduto 4.829.000 copie, che, unite al successo in radio, l'hanno reso il quarto singolo di maggior successo nella classifica statunitense di fine anno.\nVideo musicale.\nIl videoclip \u00e8 stato filmato nel mese di febbraio 2011 e presentato il 31 marzo successivo in onda su MTV. Un'immagine di Kanye West con abiti succinti e una con Katy Perry ricoperta dal trucco a pastello sono circolate prima della pubblicazione del video su MTV. La data era stata annunciata in teaser trailer pubblicato il 21 marzo 2011, che mostrava un oggetto volante non identificato. Il video \u00e8 stato diretto dalla canadese Floria Sigismondi, conosciuta per i suoi video \"dark femminili\" e per la collaborazione con artisti come Christina Aguilera, Marilyn Manson e Muse. In un'intervista con il programma radiofonico francese \"Le 6/9\" di NRJ Radio avvenuta il 10 marzo 2011 la Perry rivel\u00f2 la sua soddisfazione per la sua decisione di collaborare con la Sigismondi; subito dopo \u00e8 stata mostrata in anteprima uno spezzone di trenta secondi del video. Durante un'altra intervista ha affermato: \"Non vedo l'ora di produrre altri video musicali per \"Teenage Dream\". Ogni canzone ha la sua storia.\"\nIl video inizia con uno spezzone della canzone \"Where in the World Can My Lover Be?\" di Midge Williams, che fa da sfondo a delle immagini di un mondo cosparso di rottami. Quando inizial la musica di \"E.T.\" viene mostrato Kanye West, che canta la sua prima strofa in una navicella spaziale simile alla Sputnik 1.&lt;ref name=\"http://idolator.com\"&gt;&lt;/ref&gt; Lo stesso scenario \u00e8 utilizzato per la sua seconda strofa. Successivamente l'attenzione si sposta su Katy Perry, che interpreta un'aliena che fluttua nello spazio. Ella compie alcune trasformazioni prima di atterrare su un pianeta abbandonato, quello mostrato all'inizio del video. Nel frattempo sono mostrate alcune immagini di felini che cacciano selvaggina. Katy si avvicina ad un robot obsoleto dall'aspetto di un uomo all'interno di una tuta spaziale. Questo, quando viene baciato dalla donna, si trasforma in un essere umano nudo, interpretato dal modello Shaun Ross. La Perry si allontana mano nella mano con Ross e si toglie parte del vestito, mostrando le sue gambe di gazzella.\nDurante il video Katy Perry indossa trucchi pesanti e completi stravaganti, fra i quali un trucco rosa, occhi da gatto e da rettile e trecce nello stile di Medusa. Willa Paskin, autrice per la rivista \"New York\", ha definito i look della cantante \"dettagliati, esotici, da kabuki\". La Perry nel video di \"E.T.\" \u00e8 stata confrontata a Lady Gaga in \"Born This Way\", alla Regina di Saba, all'\"alter ego\" del cantante inglese David Bowie Ziggy Stardust, a Lara Croft, a Padm\u00e9 Amidala, agli alieni del film \"Battaglia per la Terra\" e a Jadzia Dax. Il video in s\u00e9 \u00e8 stato descritto come \"una continuazione del film del 2009 \"Avatar\"\" e \"un videogioco con Katy Perry come protagonista\". \"E.T.\" ha fruttato a Katy Perry ben cinque nomination per gli MTV Video Music Award del 2011 tra le quali \"Best Collaboration\", \"Best Special Effects\" e \"Best Art Direction\", vincendo nelle prime due categorie citate.\n\u00c8 uno dei video che ha ottenuto la certificazione Vevo."}
{"id": "3092957", "revid": "155634", "url": "https://it.wikipedia.org/wiki?curid=3092957", "title": "Super 14 2006", "text": "Il Super 14 2006 fu l'11\u00aa edizione del Super Rugby SANZAR, torneo professionistico di rugby a 15 che si disputa su base annuale tra squadre di club delle federazioni australiana, neozelandese e sudafricana.\nComposta interamente di \"franchise\", si tenne tra febbraio e maggio 2006; rispetto all'anno precedente vide la presenza di due nuove formazioni, i Central Cheetahs e gli Western Force, rispettivamente da Sudafrica e Australia.\nUn'ulteriore \"franchise\" di Port Elizabeth, i Southern Spears, concorse per l'ammissione al Super 14, ma fu esclusa per carenza di garanzie economiche; nonostante un ricorso alla corte di giustizia distrettuale della Provincia del Capo Orientale, risoltosi in un pronunciamento favorevole, tuttavia la SANZAR non acconsent\u00ec a integrare il torneo con gli Spears.\nDopo la stagione regolare, tutte e tre le federazioni risultarono rappresentate in semifinale: la Nuova Zelanda con i campioni uscenti dei Crusaders e gli Hurricanes, l'Australia con gli Waratahs e il Sudafrica con i Bulls.\nLa finale, disputata a Christchurch, fu tutta neozelandese, e vinta per la sesta volta (in undici edizioni) dai Crusaders, che riuscirono solo nel finale a venire a capo di una partita difficile, risolta da una meta di Laulala a dieci minuti dal termine, e in cui la nebbia imped\u00ec praticamente a chiunque di seguire le azioni di gioco, anche se l'esperto arbitro sudafricano Jonathan Kaplan reput\u00f2 le condizioni meteorologiche idonee per lo svolgimento dell'incontro."}
{"id": "3092959", "revid": "597500", "url": "https://it.wikipedia.org/wiki?curid=3092959", "title": "Golden (Pitura Freska)", "text": "Golden \u00e8 una raccolta del gruppo musicale italiano Pitura Freska, pubblicata nel 2001."}
{"id": "3092964", "revid": "1573940", "url": "https://it.wikipedia.org/wiki?curid=3092964", "title": "Duomo di Sant'Angelo dei Lombardi", "text": "La chiesa di Sant'Antonino martire \u00e8 il duomo di Sant'Angelo dei Lombardi e cattedrale dell'arcidiocesi di Sant'Angelo dei Lombardi-Conza-Nusco-Bisaccia.\nStoria.\nLa primitiva cattedrale di Sant'Angelo dei Lombardi fu edificata in epoca normanna tra il 1073 ed il 1085. Nel corso dei secoli sub\u00ec diversi rifacimenti e restauri causati soprattutto da frequenti terremoti, fino alla sua profonda trasformazione nel Cinquecento. Dopo il terremoto del 1980, la chiesa ha subito un ultimo restauro.\nDescrizione.\nLa facciata cinquecentesca in travertino presenta tre portali, di cui quello centrale datato 1734. Sopra di esso sono collocate tre statue di epoca normanna, raffiguranti il \"Cristo redentore\" e ai suoi lati \"san Michele arcangelo\", patrono della citt\u00e0, e \"sant'Antonino martire\", titolare della cattedrale. La chiesa \u00e8 affiancata da una torre campanaria.\nInternamente, essa si presenta a croce latina a tre navate con transetto e abside. Nel transetto ci sono due pregevoli altari laterali, uno di stile neoclassico proveniente dall'abbazia di Goleto, e l'altro in stucco. Nell'abside, oltre al settecentesco coro ligneo, \u00e8 collocato un prezioso Crocifisso ligneo del XVI secolo. Altre statue del Settecento impreziosiscono le navate laterali dell'edificio: tra queste le statue dedicate a sant'Antonino, san Francesco di Paola, a Maria Immacolata (del 1762) e a santa Lucia. Tra le tele, le pi\u00f9 significative sono quelle di Angelo Michele Ricciardi raffigurante la \"Madonna di Montevergine\" (del 1744), e di Domenico Antonio Vaccaro con la figura di \"Cristo redentore\". Nella cripta vi sono le sepolture di alcuni vescovi dell'arcidiocesi."}
{"id": "3092965", "revid": "125126445", "url": "https://it.wikipedia.org/wiki?curid=3092965", "title": "Freedom Cup", "text": "La Freedom Cup (\"Coppa della libert\u00e0\") \u00e8 un trofeo internazionale di rugby a 15 disputato tra e durante il Tri Nations, poi rinominato in The Rugby Championship. \nVenne assegnato la prima volta nel 2004, data in cui ricorreva il decimo anniversario della democrazia sudafricana, durante un singolo incontro. La partita, giocata all'Ellis Park di Johannesburg, fu vinta dal Sudafrica 40-26. \nDal 2006 il trofeo viene assegnato alla squadra vincitrice della serie di incontri disputati all'interno del Tri Nations.\nDal 2012 viene assegnata alla squadra che vince pi\u00f9 incontri sull'altra all'interno del Rugby Championship. In caso di parit\u00e0 di vittorie il trofeo resta al detentore."}
{"id": "3092971", "revid": "767487", "url": "https://it.wikipedia.org/wiki?curid=3092971", "title": "L'amante di Lady Chatterley (film 1955)", "text": "L'amante di Lady Chatterley (\"L'Amant de Lady Chatterley\") \u00e8 un film del 1955 diretto da Marc All\u00e9gret il quale scrisse la sceneggiatura assieme a Joseph Kessel, Philippe de Rothschild e Gaston Bonheur, basata sul romanzo \"L'amante di Lady Chatterley\" di David Herbert Lawrence.\nTrama.\nLa moglie di un inglese storpio ed impotente ha una relazione con un bel guardiacaccia e ne rimane incinta.\nIl marito viene a saperlo e, quando lei pretende che all'amante venga riconosciuta la paternit\u00e0 del bambino, la caccia di casa.\nDistribuzione.\nIl film fu distribuito per la prima volta in Francia, paese in cui \u00e8 stato girato, il 7 dicembre 1955; nello stesso anno ma nel giorno di Natale fu distribuito anche in Giappone. L'anno successivo tocc\u00f2 poi alle nordiche Finlandia (30 marzo 1956) e Svezia (30 aprile 1956), sbarcando quindi per la prima volta anche oltreoceano negli USA (16 novembre 1956 a Washington). Il 10 luglio 1959 fu pubblicato anche a New York; con date non note fu inoltre distribuito in altri paesi come Italia, Grecia, Belgio e Germania."}
{"id": "3092973", "revid": "154893", "url": "https://it.wikipedia.org/wiki?curid=3092973", "title": "Vedova nera mediterranea", "text": ""}
{"id": "3092974", "revid": "154893", "url": "https://it.wikipedia.org/wiki?curid=3092974", "title": "Ragno volterrano", "text": ""}
{"id": "3092975", "revid": "154893", "url": "https://it.wikipedia.org/wiki?curid=3092975", "title": "Falange volterrana", "text": ""}
{"id": "3092980", "revid": "287204", "url": "https://it.wikipedia.org/wiki?curid=3092980", "title": "Gloria (Disney)", "text": ""}
{"id": "3092981", "revid": "154893", "url": "https://it.wikipedia.org/wiki?curid=3092981", "title": "Arza", "text": ""}
{"id": "3092983", "revid": "154893", "url": "https://it.wikipedia.org/wiki?curid=3092983", "title": "Alza", "text": ""}
{"id": "3092985", "revid": "682976", "url": "https://it.wikipedia.org/wiki?curid=3092985", "title": "Argia (disambigua)", "text": ""}
{"id": "3092989", "revid": "2091899", "url": "https://it.wikipedia.org/wiki?curid=3092989", "title": "F-Spot", "text": "F-Spot \u00e8 un gestore di immagini sviluppato per organizzare le foto personali per l'ambiente desktop GNOME.\nFunzionalit\u00e0.\nF-Spot mira ad avere un'interfaccia facile da usare, ma allo stesso tempo supporta il tagging delle immagini, la visualizzazione e manipolazione di metadati Exif e XMP.\nSono supportati tutti i formati di file immagine pi\u00f9 diffusi inclusi JPEG, PNG, TIFF, DNG e molti formati Raw proprietari (CR2, PEF, ORF, SRF, CRW, MRW and RAF). Altri formati supportati sono GIF, SVG e PPM. Comunque fino al 2008 le immagini Raw non erano modificabili, ma nelle nuove versioni \u00e8 stata sviluppata l'estensione \"DevelopInUFRaw\" che, richiamando UFRaw, permette di importare il file JPEG in F-Spot come nuova versione del file Raw originale.\nLe foto possono essere importate direttamente dalla fotocamera digitale. Il driver che permette di interfacciarsi con la fotocamera \u00e8 gPhoto. L'ambiente desktop GNOME pi\u00f9 anche rilevare se una fotocamera o una scheda di memoria \u00e8 stata collegata al computer e quindi importare le foto direttamente in F-Spot.\nOltre a funzioni di base come ritagliare, ruotare e ridimensionare, sono disponibili altre funzioni avanzate come la rimozione dell'effetto occhi rossi. Le regolazioni di colore possibili sono: luminosit\u00e0, contrasto, tonalit\u00e0 e temperatura del colore.\n\u00c8 possibile creare PhotoCD selezionando pi\u00f9 foto e scegliendo \"Esporta su CD\" dal men\u00f9 principale.\nLe foto di F-Spot possono essere caricate su servizi di condivisione di foto online come Flickr e Picasa Web Album oltre a piattaforma di gallerie online standalone come \"Gallery\" e \"O.r.i.g.i.n.a.l.\" F-Spot pu\u00f2 anche generare siti web statici con una galleria delle foto desiderate. L'esportazione delle foto, che pu\u00f2 avvenire anche sul popolare social network Facebook, consente di ridurre la risoluzione delle foto prima della procedure di upload, in modo da rendere il caricamento sul servizio online pi\u00f9 veloce e per adattare le foto al formato usato del servizio (Facebook ad esempio memorizza le foto solo a bassa risoluzione).\nInformazioni tecniche.\nF-Spot \u00e8 scritto nel linguaggio di programmazione C# usando Mono.\nIl progetto \u00e8 stato avviato da Ettore Perazzoli mentre adesso \u00e8 mantenuto da Ruben Vermeersch.\nF-Spot \u00e8 stato il gestore di foto predefinito per molte distribuzioni Linux basate su GNOME, ma con l'affermarsi di Shotwell che non richiedeva il framework Mono (il quale richiedeva diversi megabyte), la maggior parte delle distribuzioni ha iniziato la sostituzione con quest'ultimo. Fedora ha rimpiazzato F-Spot con Shotwell in Fedora 13 e Ubuntu ha seguendo la stessa strada e ha sostituito F-Spot con Shotwell dalla versione 10.10 \"Maverick Meerkat\", al contrario di openSUSE che lo mantiene nella propria installazione predefinita."}
{"id": "3092995", "revid": "729019", "url": "https://it.wikipedia.org/wiki?curid=3092995", "title": "Campionato francese di rugby a 15 1962-1963", "text": "Il Campionato francese di rugby a 15 1961-1962 fu disputato da 56 squadre divise in 7 gironi di 8 squadre. Le prime 4 di ogni poule e le due migliori quinte, per un totale di 32, sono qualificate alla fase ad eliminazione diretta.\nIl successo ha arriso allo Stade montois che ha battuto la US Dax. Per la prima volta dal 1934 hanno disputato la finale due squadre dello stesso dipartimento (Landes)\nFase di qualificazione.\nIn grassetto le qualificate al turno successivo\nSedicesimi di finale.\nIn grassetto le qualificate al turno successivo\nOttavi di Finale.\nIn grassetto le qualificate al turno successivo\nQuarti di finale.\nIn grassetto le qualificate al turno successivo\nSemifinali.\nIn grassetto le qualificate al turno successivo\nFinale.\nLestage realizz\u00f2 il drop decisivo al 75' . Lo Stade Montois centra il titolo alla sua quarta finale. Terza sconfitta in finale per il Dax."}
{"id": "3092996", "revid": "599013", "url": "https://it.wikipedia.org/wiki?curid=3092996", "title": "Egidio Scansetti", "text": "Carriera.\nFu il portiere titolare della Pro Vercelli durante tutta la permanenenza della societ\u00e0 nella Serie A a girone unico. Dopo la retrocessione del 1935 rimase per un altro anno a Vercelli in Serie B prima di tornare in Serie A nelle file del neopromosso Novara presso cui ricopr\u00ec il ruolo di secondo portiere. Rimase in totale a Novara per sette stagioni, di cui quattro in Serie A."}
{"id": "3093002", "revid": "729019", "url": "https://it.wikipedia.org/wiki?curid=3093002", "title": "DNA Films", "text": "La DNA Films \u00e8 una casa di produzione cinematografica britannica, fondata da Duncan Kenworthy e Andrew Macdonald."}
{"id": "3093003", "revid": "767487", "url": "https://it.wikipedia.org/wiki?curid=3093003", "title": "Eureka Seven - Il film", "text": "Eureka Seven - Il film: Good Night, Sleep Tight, Young Lovers, in inglese \"Buona notte, sogni d'oro, giovani amanti\", conosciuto in Giappone come , \u00e8 un film d'animazione del 2009 diretto da Tomoki Kyoda.\nIl film rappresenta una storia alternativa a quella narrata dalla serie animata \"Eureka Seven\".\nIl film \u00e8 stato annunciato durante il Tokyo Anime Fair 2008 e uscito in Giappone il 25 aprile 2009.\nIn Italia \u00e8 stato pubblicato da Kaz\u00e9 in DVD e in Blu-ray il 7 dicembre 2011. L'edizione italiana presenta un cast di voci diverso da quello usato nella serie televisiva essendo stato doppiato a Milano invece che a Roma.\nTrama.\nLa razza umana \u00e8 in lotta da mezzo secolo contro misteriose forme di vita denominate \"Image\". Nell'anno 2054 il giovane Renton Thurston entra a far parte dell'equipaggio della Gekko-Go, la corazzata della 303\u00aa Unit\u00e0 Indipendente dell'Esercito di Liberazione dell'Umanit\u00e0. La prima missione ufficiale che deve affrontare, pilotando il suo Nirvash, consiste nel recuperare un soggetto sperimentale estremamente importante per l'esercito. Con suo grande stupore, Renton scopre presto che il soggetto altri non \u00e8 che Eureka, una ragazza con cui era molto legato durante la sua infanzia.\nCi sono per\u00f2 molte altre cose di cui Renton \u00e8 all'oscuro, e sia lui che Eureka non sanno che il loro rapporto influenzer\u00e0 il destino del mondo intero. Dopo aver recuperato Eureka, Renton scopre che il Gekko-State ha tradito l'esercito per dirigersi in un'altra dimensione dove il tempo \u00e8 congelato. Holland spiega a Renton che tutti i membri del Gekko-State hanno l'et\u00e0 di 17 anni e che sono affetti da una grave malattia che potrebbe ucciderli da un momento all'altro. Holland spera di convincerlo ad unirsi a lui, ma Renton ribatte dicendo che non gli importa niente di quello che succeder\u00e0 al Gekko-State.\nHolland dice a Hap che Renton non li aiuter\u00e0 volontariamente, cos\u00ec Hap propone di usare un siero della verit\u00e0 su Renton cos\u00ec da condizionarlo. Holland inizialmente contrario ad usare questo sistema perch\u00e9 non vuole fare del male ad un bambino, alla fine si convince, senza sapere che Eureka ha sentito tutto e decide di liberare Renton. Il ragazzo per\u00f2 non vuole lasciare Eureka da sola con il Gekko-State, la porta con s\u00e9 ed esce con il Nirvash attivando il Seven Swell e distruggendo tutti i KLF.\nRenton minaccia di distruggere la Gekko-go con il Nirvash ma Holland gli propone di venire a NeverLand dove il tempo \u00e8 congelato e Renton accetta la proposta.\nNel frattempo l'esercito scopre a sue spese che alcuni KLF (gli archetipi) si distruggono da soli. Anche i KLF del Gekko-state si stanno distruggendo ed Eureka tenta di far ragionare il Nirvash, ma invano."}
{"id": "3093013", "revid": "1543377", "url": "https://it.wikipedia.org/wiki?curid=3093013", "title": "Impatto astronomico", "text": "Un evento di impatto astronomico consiste nella collisione di un grosso meteoroide, asteroide, cometa, o altra classe di oggetto celeste contro la Terra o contro un altro pianeta. Nel corso della storia conosciuta, si sono verificati centinaia di eventi d'impatto \"minori\" (a parte i numerosissimi bolidi esplosi nell'atmosfera, noti come \"stelle cadenti\") e sono stati segnalati, in qualche caso causando danneggiamento alle propriet\u00e0 o all'ambiente locale, ma molto raramente feriti e morti. Un impatto astronomico contro un oceano o mare pu\u00f2 generare uno tsunami (una gigantesca onda), che pu\u00f2 causare distruzione sia in mare (nei bassi fondali) che nelle zone costiere.\nMentre l'energia cinetica dei corpi che hanno colpito la Terra \u00e8 stimabile con buona approssimazione, esistono molti interrogativi riguardo alle propriet\u00e0 acide o basiche delle sostanze che costituiscono gli asteroidi e il loro effetto sulla flora e la fauna. Inoltre si ritiene che corpi particolarmente densi, come l'asteroide che form\u00f2 il cratere di Chicxulub (contenente molto iridio), possano perforare la crosta terrestre, arrivando al mantello terrestre, dando luogo alla liberazione di acido solforico e conseguenti piogge acide massive. Anche gli effetti della caduta su diversi tipi di territorio (cordigliere con vulcani, deserti, foreste, ghiacciai, ecc.) non sono ben valutabili.\nGli eventi d'impatto astronomico sono stati usati spesso come soggetti della trama o della storia di sfondo a antefatto in romanzi e film di fantascienza.\nLa Luna: formata dal maggiore impatto astronomico contro la Terra.\nLa teoria pi\u00f9 accreditata riguardo alla formazione della Luna \u00e8 quella dell'impatto gigante, la quale sostiene che 4533 milioni di anni fa la Terra sia stata colpita da un planetoide delle dimensioni di Marte, denominato Theia; se si dovessero trovare ulteriori conferme di questa teoria, allora si tratterebbe del maggiore impatto mai subito dalla Terra. In questo impatto, il nucleo di ferro di Theia si un\u00ec al nucleo terrestre, mentre il mantello e la corteccia (in parte provenienti dalla crosta terrestre), formarono la Luna.\nOceani della Terra: formati dall'impatto di miriadi di comete.\nNella nebulosa protoplanetaria che diede origine alla Terra, non si poteva trovare acqua allo stato liquido, che sarebbe stata vaporizzata e poi scissa in idrogeno e ossigeno gassoso dalle potenti radiazioni solari. Si ritiene che impatti di miriadi di comete nel primo miliardo di anni nella storia della Terra abbiano portato alla formazione degli oceani (inizialmente si formava vapore d'acqua, che in parte veniva scisso in idrogeno che sfuggiva dall'alta atmosfera e in parte poteva dar luogo ad una debole concentrazione di ossigeno capace di sostenere la vita di qualche batterio primitivo), in seguito all'accumularsi di una imponente coltre di nubi atmosferiche (con i relativi lampi), la temperatura sarebbe calata al di sotto dei 100 gradi Celsius e lentamente sono cominciate le piogge, formando fiumi, laghi, mari e oceani, che con la loro inerzia termica hanno stabilizzato la temperatura del pianeta.\nLe comete hanno portato la vita sulla Terra?\nSecondo quasi tutti gli scienziati le comete, oltre all'acqua, avrebbero portato i precursori della vita, costituiti da complesse sostanze carboniose come aminoacidi, acidi nucleici, acidi grassi, zuccheri, vitamine, ecc; che nei mari terrestri, colpiti da lampi, formarono il brodo primordiale, e successivamente micelle di fosfolipidi inanimati (teoria di Oparin, Miller e Urey) precursori dei primi archeobatteri viventi, contenenti forme di RNA o altri acidi nucleici primordiali.\nSecondo la teoria della panspermia di Arrhenius le comete avrebbero portato forme di vita primitive oppure le loro \"spore\". Per l'astronomo Fred Hoyle, le comete e le meteoriti contenenti ammoniaca (come la condrite carbonacea di Murchison) conterrebbero anche forme di vita primordiali, simili ai funghi \"pedomicrobium\" presenti in rocce antichissime come nella selce nera del Minnesota. Teoria nota anche come esogenesi della vita sulla Terra.\nGeologia degli eventi d'impatto sulla Terra.\nLa Terra ha avuto durante la sua storia periodi di bruschi e catastrofici cambiamenti; alcuni sono stati causati da impatti di asteroidi e comete con il nostro pianeta. Qualcuno di tali impatti ha provocato sconvolgimenti climatici di grande portata e l'estinzione di un gran numero di specie animali e vegetali.\nQuesto cambiamento di visione della storia della Terra \u00e8 emerso solo recentemente, principalmente a causa della mancanza di prove dirette e della difficolt\u00e0 nel riconoscere le tracce di antichi impatti a causa dell'erosione. Eventi su larga scala tali da produrre crateri come il cratere Barringer, localmente conosciuto come \"Meteor Crater\", situato a Nord-Est della citt\u00e0 di Flagstaff, in Arizona sono rari.\nInoltre si \u00e8 ritenuto a lungo che i crateri sulla Terra fossero esclusivamente di origine vulcanica: il cratere Barringer, per esempio, \u00e8 stato a lungo considerato causato da un'esplosione vulcanica preistorica, un'ipotesi non del tutto irragionevole, in considerazione che il vulcano San Francisco Peaks, \u00e8 situato a soli 48\u00a0km a Ovest. In maniera similare i crateri della superficie lunare erano considerati di origine vulcanica.\n\u00c8 stato soltanto nel 1903-1905 che il Meteor Crater \u00e8 stato correttamente identificato come un cratere di origine meteoritica, e solo dal 1963 gli studi condotti da Eugene Merle Shoemaker hanno definitivamente provato questa ipotesi. Le scoperte avvenute alla fine del XX secolo con l'esplorazione dello spazio e il lavoro di ricercatori come Shoemaker hanno dimostrato che il processo di craterizzazione \u00e8 il pi\u00f9 potente processo geologico che ha agito sui corpi con superficie solida del Sistema Solare.\nSistemi di osservazione e tracking automatico.\nA seguito dell'evento di P\u0159\u00edbram (1959), altre nazioni stabilirono programmi di osservazione finalizzati allo studio delle caduta di meteoriti. Uno di questi fu il \"Prairie Network\", operante dallo Smithsonian Astrophysical Observatory tra il 1963 e il 1975 nel Midwest degli Usa. Questo programma si occup\u00f2 anche della caduta di un meteorite, la condrite \"Lost city\", permettendo la sua scoperta e calcolando la sua orbita. Un altro programma fu stabilito in Canada, il Meteorite Observation and Recovery Project (MORP), e dur\u00f2 dal 1971 al 1985. Anche questo programma scopr\u00ec un meteorite, la \"Innisfree\", nel 1977. Per finire, gli studi condotti dall'European Fireball Network, un discendente dell'originale programma ceco che aveva scoperto\nP\u0159\u00edbram, consentirono di scoprire nel 2002 il meteorite Neuschwanstein, e di calcolarne l'orbita..\nFrequenza e dimensioni.\nLa frequenza degli impatti, le dimensioni e la velocit\u00e0 di una classe di popolazione di corpi celesti correla a una curva gaussiana, che dipende dalle modalit\u00e0 di formazione e persistenza di questi corpi celesti. Ad esempio un asteroide tende a persistere nelle orbite interne a Giove, nella fascia degli asteroidi e in seguito a interazioni gravitazionali tende a spostarsi in orbite pi\u00f9 interne nei pressi dei quattro pianeti rocciosi del sistema solare, lentamente assumendo un'orbita simile a quella di questi pianeti, riducendo la sua velocit\u00e0 relativa. Esistono alcuni oggetti NEO che si muovono su orbite intersecanti oppure simili a quella della Terra, e spesso assumono velocit\u00e0 relativamente basse rispetto a quella della traslazione della Terra intorno al Sole.\nLe comete, che provengono dalla fascia di Kuiper (lo spazio oltre Nettuno), tendono a disperdere molta massa (espulsa dalle code cometarie) all'interno dell'orbita di Marte. Inoltre vengono facilmente spezzate, e quando colpiscono un corpo celeste lo fanno con elevata velocit\u00e0 relativa. Se colpiscono un pianeta dotato di atmosfera tendono ad esplodere ad alta quota, limitando cos\u00ec il danno dell'impatto al suolo rispetto all'energia complessiva posseduta. Esiste un limite inferiore di massa al di sotto del quale le comete non possono oltrepassare l'atmosfera terrestre e colpire il suolo.\nAsteroidi e comete con diametro superiore a 5\u00a0km: ogni 10 milioni di anni.\nBasandosi sul tasso cumulativo di formazione dei crateri per la Luna, l'oggetto celeste pi\u00f9 vicino alla Terra (caratterizzata da gravit\u00e0 minore; senza atmosfera; senza forte campo magnetico) ma geologicamente simile alla crosta terrestre (composta principalmente da granito e derivati del Sial), gli astrogeologi hanno stimato che durante gli ultimi 600 milioni di anni, la Terra sia stata colpita da 60 oggetti astronomici con un diametro di 5\u00a0km o anche di pi\u00f9. Il pi\u00f9 piccolo di questi corpi, dotati di elevatissima energia cinetica rilascerebbe un'energia equivalente a milioni di megatoni di TNT e lascerebbe un cratere ampio circa 100\u00a0km. A confronto, la bomba Zar, la maggiore bomba termonucleare detonata nella storia, aveva una potenza di 50 megatoni, e combinando la potenza degli arsenali nucleari di Russia e Stati Uniti non si arriva alla potenza di 100.000 megatoni (pari a 100 Gigatoni).\nIl cratere di Chicxulub \u00e8 stato formato dall'ultimo grande impatto noto da parte di un oggetto con diametro superiore ai 10\u00a0km. Questo impatto \u00e8 stato associato all'estinzione di massa del limite Cretaceo-Terziario che si verific\u00f2 circa 65 milioni di anni fa.\nPi\u00f9 dibattuta \u00e8 la coincidenza di crateri da impatto con altre estinzioni di massa, per esempio i crateri di Manicougan, Rochechouant, Saint Martin, Oblon' e Red Wing potrebbero avere tutti un'et\u00e0 di circa 200 milioni di anni (ma a seconda delle stime potrebbero variare anche di 20 milioni di anni) e attorno al limite tra il Triassico e il Giurassico si sarebbero trovati in allineamento pressoch\u00e9 perfetto, lasciando ipotizzare un impatto multiplo contemporaneo, magari di una cometa in disfacimento per le forze gravitazionali.\nAsteroidi con diametro attorno a 1-5\u00a0km: ogni 1-10 milioni di anni.\nAsteroidi con un diametro di circa 1\u00a0km colpiscono la Terra in media ogni 500.000 anni, mentre grandi collisioni con oggetti di 5\u00a0km (con un volume circa 100 volte superiore al precedente) accadono approssimativamente ogni dieci milioni di anni.\nStudi su asteroidi di dimensioni superiori al kilometro, sono stati fatti riguardo a (29075) 1950 DA. A Dicembre 2015 le probabilit\u00e0 di impatto sono state riviste a 1 su 8000 (0,012%) rimuovendolo dalla Scala Torino in quanto essa \u00e8 basata su eventi probabili non oltre i 100 anni nel futuro\nEventi del tipo Tunguska: 10 Mt ogni 500 anni.\nL'evento di Tunguska, avvenuto nel 1908, \u00e8 consistito di un'esplosione nell'alta atmosfera di un frammento della cometa Encke, che liber\u00f2 un'energia pari a 3-5 megaton (100-300 volte Hiroshima), spianando 2150\u00a0km quadrati di taiga nella Siberia orientale, regione del Tunguska Pietrosa. Sono oggetti con diametro superiore a 50\u00a0m, colpiscono la Terra circa ogni 1000 anni, producendo esplosioni della magnitudine della bomba termonucleare\nEsplosioni dell'intensit\u00e0 di Hiroshima: 10-25 kt una volta all'anno.\nL'astronomo Eugene Shoemaker dello U.S. Geological Survey, elabor\u00f2 una stima del tasso d'impatti sulla Terra, suggerendo che un impatto astronomico della potenza della bomba atomica che distrusse Hiroshima pu\u00f2 avvenire una volta all'anno. Questi eventi per lo pi\u00f9 non vengono notati, per le seguenti ragioni: la maggior parte della superficie della Terra \u00e8 coperta dall'acqua; gran parte della superficie terrestre \u00e8 disabitata (deserti, ghiacciai, isole disabitate, montagne, selve tropicali, taiga, tundra); le esplosioni (soprattutto di comete e di corpi rivestiti da ghiaccio, carbonio, calcio, ecc.) avvengono nella stratosfera, dando luogo a potenti flash e rumori simili al tuono, ma senza provocare un grande danno al suolo, sono state osservate\nalcune esplosioni atmosferiche di questa intensit\u00e0. Esempi degni di nota includono la caduta del meteorite di Sikhote-Alin a Primore (Russia orientale), nel 1947, e la \"palla di fuoco\" di Revelstoke, del 1965, sopra le nevi dello Stato della Columbia Britannica, in Canada.\nMeteoroidi con un diametro tra i 5 e i 10 metri entrano nell'atmosfera terrestre mediamente\nuna volta all'anno, con un'energia dell'ordine dei 15 chilotoni di TNT, comparabile a quella di Little Boy, la bomba atomica che esplose a Hiroshima. Normalmente questi oggetti esplodono nell'atmosfera superiore, e la maggior parte o l'intero del solido viene vaporizzato..\nPiccoli oggetti: 1 kt ogni mese, 0,1 kt ogni settimana.\n\"Piccole\" collisioni, equivalenti a 1 chilotone, avvengono circa ogni mese in un qualsiasi punto della Terra. Piccoli corpi celesti collidono frequentemente con l'atmosfera, disintegrandosi ad alte quote (nella mesosfera). Vi \u00e8 una relazione inversa tra la dimensione degli oggetti e la frequenza con cui questi colpiscono la superficie della Terra.\nMolti tra questi impatti non vengono osservati da nessuno al suolo. Tra il 1975 e il 1992, il sistema di satelliti SBISW (di base a Los Angeles) rilev\u00f2 136 esplosioni definite \"maggiori\" nell'atmosfera superiore. Il 21 novembre del 2002, su Nature, Peter Brown della University of Western Ontario present\u00f2 uno studio basato sui registri dei satelliti \"early warning\" per i precedenti 8 anni. Identific\u00f2 in quel periodo 300 bagliori causati da meteoriti larghi da 1 a 10 metri e stim\u00f2 che gli eventi delle dimensioni di Tunguska potevano capitare mediamente ogni 400 anni. Eugene Shoemaker stim\u00f2 che gli eventi del tipo Tunguska avvenissero ogni 300 anni, anche se analisi pi\u00f9 recenti suggeriscono che la sua stima sia esagerata di un ordine di magnitudine.\nIpotesi Stella Nemesis.\nI paleontologi David Raup e Jack Sepkoski hanno ipotizzato che le estinzioni accadano in media ogni 26 milioni di anni (alcune di esse sono estinzioni minori).\nQuesta ipotesi ha spinto il fisico Richard A. Muller a pensare che queste estinzioni potessero essere dovute a un'ipotetica stella compagna del Sole chiamata Nemesis che periodicamente perturberebbe le orbite delle comete che si trovano nella Nube di Oort provocando cos\u00ec un notevole aumento di comete che raggiungono il Sistema solare interno con conseguente aumento del numero di comete che colpiscono la Terra.\nEffettivamente, nella prima parte della storia della Terra, circa quattro miliardi di anni fa,\ngli impatti erano certamente molto pi\u00f9 frequenti dato che il Sistema Solare conteneva un numero notevolmente maggiore di corpi di notevoli dimensioni rispetto a oggi. Questi impatti possono aver compreso collisioni di asteroidi del diametro di centinaia di km, con rilasci di energia cos\u00ec elevati da poter aver fatto evaporare tutti gli oceani della Terra. \u00c8 solo alla fine di questo e intenso bombardamento tardivo che la vita sembra aver cominciato ad evolversi sulla Terra.\nEstinzioni di massa e impatti astronomici.\nEsiste una diffusa accettazione tra gli scienziati della teoria che negli ultimi 540 milioni di anni vi siano stati cinque eventi d'impatto (anche se esiste un certo grado di disaccordo sul numero esatto di questi eventi) che hanno provocato eventi di estinzione di massa ognuno dei quali capace di provocare l'estinzione di met\u00e0 di tutte le specie.\nEstinzione del Permiano-Triassico.\nUna delle pi\u00f9 grandi estinzioni di massa che ha colpito la vita sulla Terra \u00e8 stata l'estinzione del Permiano-Triassico con la quale furono estinte il 90% di tutte le specie allora viventi sulla Terra e con cui termina il periodo Permiano 250 milioni di anni fa; la vita sulla Terra impieg\u00f2 30 milioni di anni per riprendersi dall'accaduto..\nLa causa dell'estinzione del Permiano-Triassico \u00e8 ancora materia di dibattiti in particolare riguardo all'et\u00e0 ed all'origine dei crateri d'impatto proposti, per esempio la Struttura Bedout ritenuta associata all'evento \u00e8 ritenuta ancora una struttura dubbia\nL'ultima di tali estinzioni di massa che ha portato alla scomparsa dei dinosauri ed \u00e8 coincisa\ncon l'impatto di un asteroide \u00e8 l'evento del Cretaceo-Terziario (conosciuto anche come l'evento K-T). Non c'\u00e8 un'evidenza certa di impatti con le altre quattro maggiori estinzioni di massa.\nAltre catastrofi scatenate dagli impatti maggiori.\nUn altro aspetto interessante degli impatti planetari maggiori \u00e8 che in teoria potrebbero scatenare altri fenomeni in grado di causare o aggravare i fenomeni di estinzione di massa, ad esempio come l'eruzioni vulcaniche del Trappo Siberiano (vedi sotto) che potrebbero essere il sito di un enorme impatto asteroidale oppure l'ipotesi dello scatenarsi di terremoti ed eruzioni vulcaniche agli antipodi del sito d'impatto. La subduzione non dovrebbe essere presa come scusa per un'eventuale assenza di consistenti evidenze geologiche; dato che allo stesso modo dell'evento K-T, un consistente deposito di ejecta ricco in elementi siderofili (ad es. iridio) dovrebbe essere trovato in molti strati e formazioni dell'epoca geologica che si pensa concomitante all'impatto. Il brusco, ed estremamente deleterio cambiamento ambientale causato da un impatto planetario spiegherebbe anche perch\u00e9 molte specie non riuscirono ad evolvere adattandosi rapidamente rispetto ad altri fenomeni geologici pi\u00f9 lenti, come la deriva dei continenti, la desertificazione, le glaciazioni e altri fenomeni a scala globale.\nEventi d'impatto in altri pianeti o corpi del Sistema Solare.\nSaturno.\nDal confronto fra le increspature presenti negli anelli di Saturno e quelle prodotte dall'impatto della cometa Shoemaker-Levy 9 negli anelli di Giove, \u00e8 stato desunto che nel 1983 un oggetto cometario, dopo la frammentazione del suo nucleo, ha dato luogo ad una serie di eventi d'impatto su Saturno. L'episodio non fu osservato direttamente probabilmente perch\u00e9 il pianeta si trovava, allora, dal lato opposto del Sole rispetto alla Terra.\nLa scoperta, avvenuta grazie alle osservazioni condotte attraverso la sonda \"Cassini\", \u00e8 stata resa nota dalla NASA nel marzo 2011 e fornisce nuovi dati sulla frequenza d'impatto sui giganti gassosi, rivelando come ci\u00f2 accada pi\u00f9 frequentemente di quanto precedentemente pensato.\nEventi d'impatto astronomico nella cultura di massa.\nFine della civilt\u00e0.\nUn evento d'impatto cosmico \u00e8 visto spesso come uno scenario che potrebbe comportare la fine della civilt\u00e0. Nel 2000, la rivista statunitense \"Discover Magazine\" pubblicava una lista di 20 possibile modalit\u00e0 di scenari del giorno del giudizio con l'evento d'impatto elencato come la possibilit\u00e0 pi\u00f9 probabile. Fino agli anni Ottanta quest'idea non veniva presa in grande considerazione, ma la scoperta del cratere di Chicxulub cambi\u00f2 l'atteggiamento della scienza. L'idea venne ulteriormente rinforzata dall'osservazione degli impatti della cometa Shoemaker-Levy 9 contro il pianeta Giove.\nRomanzi di fantascienza.\nNumerose storie di fantascienza e romanzi si focalizzano su fantasticati eventi d'impatto planetario.\nFilmografia.\nSono stati girati vari film di tipo catastrofico sull'argomento: \nGiochi.\nIl popolare gioco RPG \"Final Fantasy VII\" della Square Enix si svolge su un possibile impatto. Il principale antagonista Sephiroth evoca una meteora (che \u00e8 una forma di magia nera nel gioco) che cerca di distruggere il mondo virtuale di \"Gaia\" (che in gran parte rispecchia la Terra). I protagonisti cercano un modo di contrastare l'imminente impatto meteorico, evocando Holy (Santa) (una forma di magia bianca).\nPresunte profezie nell'Apocalisse.\nGruppi minoritari all'interno del Cristianesimo ritengono che esistano profezie bibliche che collegherebbero l'evento bellico di Armageddon ad un posteriore impatto asteroidale o cometario. Secondo alcuni, la \"profezia della stella Assenzio\" nella Bibbia, accennerebbe ad un'interpretazione di un futuro nel quale un impatto astronomico causerebbe un cambiamento nell'atmosfera che coinciderebbe con la collisione della Terra con una cometa o asteroide. Uno scenario \"scientifico\" plausibile postula un cambiamento chimico nell'atmosfera a causa di un massiccio \"shock termico\" durante l'entrata e/o l'impatto al suolo di un grande asteroide o cometa, che secondo questa ipotesi farebbe reagire l'ossigeno e l'azoto nell'atmosfera per produrre una pioggia acida di acido nitrico. Secondo questa discutibile visione minoritaria, l'amarezza prodotta dalla Stella-Assenzio (Wormwood Star in inglese) su di un terzo delle acque potabili della potrebbe essere il risultato di una massiccia \"pioggia acida\".\nBufale.\nVerso l'inizio del 2011 \u00e8 stata postata nel sito di Canada-First e di Scarletwhore la notizia (non accreditata da nessun mezzo d'informazione scientifico oppure da media \"ufficiosi\" di discreta seriet\u00e0) che il telescopio dell'infrarosso sub-millimetrico BLAST avrebbe rilevato un asteroide largo 800 metri, che nei loro calcoli sarebbe destinato a schiantarsi contro l'Antartide nel settembre dell'anno 2012. La notizia \u00e8 stata prontamente smentita nel sito della University of British Columbia."}
{"id": "3093014", "revid": "729019", "url": "https://it.wikipedia.org/wiki?curid=3093014", "title": "Campionato francese di rugby a 15 1963-1964", "text": "Il Campionato francese di rugby a 15 1963-1964 fu disputato da 56 squadre divise in 7 gironi di 8 squadre. Le prime 4 di ogni poule e le due migliori quinte, per un totale di 32, sono qualificate per la fase ad eliminazione diretta.\nLa Section paloise ha conquistato il suo terzo titolo superando il AS B\u00e9ziers . per il club di Pau \u00e8 il ritorno al successo dal 1946.\nFase di qualificazione.\nIn grassetto le qualificate al turno successivo\nSedicesimi di finale.\nIn grassetto le qualificate\nCuriosit\u00e0: il Brive, che era stato il miglior classificato nella fase preliminare, viene eliminato dal Pau che era la squadra peggio classificata e che vincer\u00e0 il titolo.\nOttavi di finale.\nIn grassetto le qualificate\nQuarti di finale.\nIn grassetto le qualificate\nSemifinali.\nIn grassetto le qualificate"}
{"id": "3093015", "revid": "1272592", "url": "https://it.wikipedia.org/wiki?curid=3093015", "title": "The Beginners' Guide to the King Crimson Collectors' Club", "text": "The Beginners' Guide to the King Crimson Collectors' Club \u00e8 un album dal vivo dei King Crimson, pubblicato nel 2000, conta inedite registrazioni e performance live di famosi pezzi del gruppo, nel periodo 1969 - 1998."}
{"id": "3093016", "revid": "2067906", "url": "https://it.wikipedia.org/wiki?curid=3093016", "title": "Taurino Parvis", "text": " \nBiografia.\n\"Cantante-attore di notevole qualit\u00e0, oltre che uomo di vasta cultura... in grado di cantare in sei lingue\", veniva definito anche \"baritono intellettuale\". \nStudi\u00f2 musica (violoncello) e canto prima a Torino con il maestro Wilkinson, poi si perfezion\u00f2 a Milano con il maestro Vanni, e contemporaneamente prosegu\u00ec gli studi universitari in Giurisprudenza presso l'Universit\u00e0 di Torino, laurea che ottenne nel 1903. \nDopo aver ottenuto un contratto con la compagnia di canto costituita dal soprano napoletano Emma Carelli, debutt\u00f2 nel 1900 nella prima esecuzione brasiliana dell'opera di Pietro Mascagni \"Iris\", nella parte di Kyoto, al Teatro Lirico di Rio de Janeiro.\nIl suo debutto in Italia avvenne nel 1901 al Teatro Comunale di Cesena nella parte di Marcello ne \"La boh\u00e8me\". \nAgli inizi della carriera si esib\u00ec nei principali teatri di provincia, a Reggio Emilia, Piacenza, Modena, Sanremo, Terni e Conegliano. \nAl Teatro Donizetti di Bergamo nel maggio 1904 \u00e8 De Siriex in Fedora.\nNelle stagioni 1904-1905-1906 partecip\u00f2 a una tourn\u00e9e americana che lo vide sulle scene dei principali teatri delle citt\u00e0 del Nord America: al Teatro Metropolitan di New York debutt\u00f2 in novembre come Enrico in Lucia di Lammermoor con Marcella Sembrich, Enrico Caruso e Marcel Journet seguito nello stesso anno da una parte secondaria, quella di Morales in \"Carmen\" con Journet, Mercutio in Romeo e Giulietta (Gounod) con Journet, Alfio in Cavalleria rusticana, Schaunard ne La boh\u00e8me con Nellie Melba, Caruso, Antonio Scotti e Journet e Silvio ne Pagliacci (opera) con Caruso e Scotti.\nSuccessivamente cant\u00f2 a Philadelphia, Los Angeles, San Francisco, Chicago, Boston, Omaha, Minneapolis, Pittsburgh, Kansas City, Helsing\u00f8r. \nAl Teatro alla Scala di Milano debutt\u00f2 nel 1908 nella parte di Gerard in \"Andrea Ch\u00e9nier\". Nella stagione 1911 cant\u00f2 nella prima rappresentazione per il Teatro Regio di Torino nella parte dello sceriffo Rance ne \"La fanciulla del West\". Aveva un vasto repertorio rappresentato da una settantina di parti, che comprendevano opere del primo romanticismo, del repertorio wagneriano, dell'opera verista. Inoltre, vanno ricordate, grazie anche alle sue particolari caratteristiche vocali e alla sua spiccata presenza scenica, anche opere del primo Novecento di compositori contemporanei italiani quali Amilcare Zanella, Marco Falghieri, Primo Riccitelli, Vincenzo Michetti, Luigi Mancinelli. Cant\u00f2 con i pi\u00f9 grandi cantanti del tempo, come i tenori Enrico Caruso, Miguel Fleta, Francesco Merli, Aureliano Pertile, i soprani Lucrezia Bori, Ester Mazzoleni, Bianca Scacciati. Tra il 1905 e il 1907 incise numerose arie d'opera per le case discografiche Columbia, Zonaphone, Path\u00e8 Record, Edison Record, Societ\u00e0 Fonografica Napoletana. Cant\u00f2 in diversi teatri internazionali. \"Le parti che pi\u00f9 contraddistinsero la sua carriera furono quelli dello sceriffo Jack Rance, di Falstaff e Scarpia, dove il baritono poteva sfoggiare senza parsimonia la robustezza della sua voce e le sue notevoli capacit\u00e0 da grande attore\". La carriera di Parvis dur\u00f2 oltre un trentennio: si ritir\u00f2 dalle scene nei primi anni trenta, interpretando per l'ultima volta la parte di Ping in \"Turandot\". Riprese l'attivit\u00e0 forense e si trasfer\u00ec in Spagna, dove divenne il locale agente di tutte le case cinematografiche italiane. \"Ammalatosi non sopravvisse ad un difficile intervento chirurgico\".\nNote.\nTaurino Parvis (Baritone) (Turin 1879 - Barcelona 1957) http://forgottenoperasingers.narod2.ru/taurino_parvis_baritone_turin_1879_-_barcelona_1957_/\n "}
{"id": "3093017", "revid": "287204", "url": "https://it.wikipedia.org/wiki?curid=3093017", "title": "Jurgen Roelandts", "text": ""}
{"id": "3093020", "revid": "125774459", "url": "https://it.wikipedia.org/wiki?curid=3093020", "title": "IPTV di Telecom Italia", "text": "IPTV di Telecom Italia, gi\u00e0 Alice Home TV, \u00e8 stata una piattaforma televisiva commerciale per l\u2019IPTV offerta a pagamento da Telecom Italia.\nStoria.\nIPTV di Telecom Italia, gi\u00e0 Alice Home TV, venne lanciato nel 2 dicembre 2005 per un numero limitato di citt\u00e0.\nIl 4 ottobre 2007 fu rinnovata ed inizi\u00f2 ad offrire anche i pacchetti della piattaforma satellitare Sky, tranne alcuni canali e l'HD, dopo che per qualche mese furono disponibili esclusivamente i pacchetti \"Cinema\", \"Sport\" e \"Calcio\". Da agosto 2009 fu possibile acquistare eventi sport e calcio di Sky in modalit\u00e0 PPV direttamente dal telecomando.\nIl 14 dicembre 2008 la grafica sub\u00ec un rinnovamento, diventando pi\u00f9 intuitiva. Il 4 marzo 2009 fu possibile acquistare i servizi pay di Mediaset Premium e vedere on demand una selezione della programmazione Mediaset gratis e senza spot. Da maggio 2009 venne introdotta la possibilit\u00e0 di visualizzare una selezione di programmi, fiction e calcio Mediaset inclusi nell'abbonamento Mediaset Premium (Bouquet e Calcio).\nAd aprile 2014 fu siglato un nuovo accordo tra Telecom Italia e Sky che prevedeva di poter guardare i contenuti della pay TV su un nuovo decoder a partire dal 2015.\nA dicembre 2015, con un messaggio di avviso direttamente sul decoder, Telecom Italia inform\u00f2 i pochi utenti rimasti ancora con il servizio IPTV che a partire dal 1\u00ba gennaio 2016 il suddetto servizio sarebbe stato definitivamente interrotto e sostituito dal nuovo servizio TIMvision.\nTecnologie.\nIPTV di Telecom Italia utilizzava la tecnologia IPTV su linea ADSL2+ di Telecom Italia.\nLa piattaforma era destinata al mercato italiano e riservata ai clienti Alice. Per attivarla era necessario sottoscrivere un abbonamento Alice per l'accesso ad Internet su linea ADSL di tipo \"flat\" (con traffico incluso nel prezzo), che a sua volta prevede la sottoscrizione di un servizio di telefonia fissa. L'abbonamento poteva essere arricchito sottoscrivendo un contratto con Sky e/o Mediaset Premium. Era anche possibile, pur non essendo abbonati a Sky, visualizzare alcuni eventi sportivi in modalit\u00e0 PPV, acquistando la partita o il pacchetto, tramite telecomando.\nAnche per Mediaset Premium era possibile acquistare gli eventi sportivi in PPV, ma solo se si era abbonati a Premium Bouquet. Era inoltre disponibile l'offerta Premium On Demand. I pagamenti venivano fatturati sul conto Telecom Italia.\nVideo on demand.\nLa tecnologia IPTV permetteva di usufruire del servizio video on demand, cio\u00e8 della visione di un programma televisivo di un film, di un concerto, di un documentario o altro tra i contenuti selezionati su richiesta dell'utente, anche in alta definizione. Il contenuto era gestibile dall'utente con funzioni di pausa, avanti e indietro veloce. Nei film e nei concerti il STB ricordava i contenuti parzialmente usufruiti e consentiva di far riprendere la visione dal punto d'interruzione.\nServizi televisivi.\nIPTV di Telecom Italia offriva canali televisivi, canali radio, pay per view e on demand. Alcuni canali erano compresi nel canone base, altri prevedevano un canone aggiuntivo. Pochissimi film in video on demand erano compresi nel canone base, molti erano in pay per view.\nIl 27 maggio 2009 Telecom Italia modific\u00f2 l'offerta includendo LA7 e altri canali nel suo pacchetto a pagamento Alice, impedendone la ricezione del segnale in chiaro. In seguito LA7 torn\u00f2 in chiaro.\nCanali televisivi on demand.\nOgni 100 canali televisivi era presente Vetrina Alice (\"Preview Channel\").\nCopertura geografica.\nLe linee ADSL2+ di Telecom Italia, su cui era disponibile IPTV di Telecom Italia, erano la maggior parte di quelle complessive in tecnologia ADSL2+.\nNel 2010 tale servizio era disponibile in tutti i capoluoghi di provincia e in parte delle rispettive aree territoriali di competenza. Sono spesso stati segnalati casi in cui le linee telefoniche non riuscivano a garantire con continuit\u00e0 il servizio.\nAttualmente il servizio IPTV di Telecom Italia \u00e8 stato sostituito dalla piattaforma TIMvision.\nDotazioni per l'utente.\nPer usufruire del servizio occorrevano un ricevitore e un modem \"Alice Gate 2+ Wi-Fi\", entrambi forniti da Telecom.\nTale set-top box era l'unico che permetteva di fruire di IPTV di Telecom Italia: non esistevano, infatti, in commercio televisori predisposti per la fruizione di tale servizio senza set-top box.\nIl decoder di Telecom era anche un ricevitore digitale terrestre, che ne permetteva la visione anche senza bisogno di collegamento ad una linea ADSL, ma necessitava di un collegamento all'antenna TV. \nTale decoder non era in grado di ricevere canali DTT a pagamento, n\u00e9 i servizi interattivi in standard MHP: non era quindi in grado di funzionare con le schede di propriet\u00e0 di Mediaset Premium, come un normale digitale terrestre, mentre erano fruibili attivando il corrispondente servizio, erogato tramite linea ADSL.\nQuesta limitazione faceva parte delle personalizzazioni introdotte da Telecom, in quanto il ricevitore sarebbe stato in grado di gestire l'MHP 1.0.3 qualora implementato a livello firmware.\nDa novembre 2008 si poteva ricevere il servizio interattivo di Sky TG24.\nCaratteristiche del set-top box erano la presenza del Parental control, del PIN per l'acquisto protetto di contenuti in pay per view e di un'uscita HDMI che lo rendeva compatibile con l'HDTV, cos\u00ec da poter ricevere servizi interattivi in alta definizione.\nRicezione DTT HD.\nIl ricevitore DTT consentiva la sintonizzazione di programmi DTT in alta definizione. Con l'STB HY100, progettato e distribuito da Pirelli, era possibile ricevere questi canali."}
{"id": "3093021", "revid": "767487", "url": "https://it.wikipedia.org/wiki?curid=3093021", "title": "Sunset Bain", "text": "Sunset Bain, conosciuta anche come Madame Menace, \u00e8 un personaggio dei fumetti, creato da Tom DeFalco (testi) e Steve Ditko (disegni), pubblicato dalla Marvel Comics. \u00c8 apparsa per la prima volta in \"Machine Man\" (vol. 1) n. 17 (ottobre 1980).\nVita.\nSunset Bain nasce e cresce a San Diego, in California. \u00c8 sempre stata determinata e dotata di un intelletto geniale. Da ragazza frequenta l'M.I.T dove conosce e seduce Tony Stark con lo scopo di ottenere l'accesso alle industrie del padre di lui, Howard.\nSunset, con l'aiuto di un gruppo di uomini mascherati, si introduce alle Stark Industries rubando i progetti e i prototipi delle invenzioni. Per l'incursione alle industrie Stark indossa un body verde, una maschera ed una parrucca, assumendo l'identit\u00e0 segreta di \"Madame Menace\".\nBen presto la relazione con Tony finisce e lei apre la sua compagnia, la \"Baintronics Inc.\", ispirandosi ai progetti rubati. Alla luce del giorno la Baintronics \u00e8 un'azienda come le altre che cerca di farsi una buona immagine e di ottenere buone impressioni da parte di personalit\u00e0 di spicco come senatori, miliardari e celebrit\u00e0. In realt\u00e0, Sunset ha un secondo scopo: vendere armi ai criminali. Per farlo crea un arsenale di armamenti molto pericolosi nel sotterraneo segreto della compagnia.\nQuando Machine Man perde un braccio artificiale lottando contro il Barone Brimstone, Sunset lo acquista con l'intento di modificarlo e creare cos\u00ec il suo esercito personale di macchine robot. Machine Man si mette alla ricerca del suo braccio e, quando lo trova, affronta Sunset (o meglio, Madame Menace) che per\u00f2 riesce ad intrappolarlo grazie alla sua tecnologia EMP che \u00e8 in grado di disattivare tutti i dispositivi elettrici presenti nelle circostanze. Anche se in un primo momento Madame Menace sembra avere la meglio, Machine Man riesce a liberarsi e a fuggire. Sunset, impegnata nelle trattative per vendere il robot, \u00e8 costretta a far esplodere il suo yatch per mettersi in salvo.\nSuccessivamente Machine Man viene attaccato da una Termini, un distruttore in forma di larva di Terminus. Iron Man lo salva e, credendo di compiere una buona azione, lo porta al quartier generale della Baintronics pensando che Sunset li avrebbe aiutati. Lei finge di aiutarli ma, in realt\u00e0, usa la tecnologia Duplikatron per fare delle repliche di Machine Man e della testa dell'androide Jocasta. Quando Machine Man, riparato, va via, lei riesce a scambiare il vero Jocasta con la replica che ha creato. Sunset, per\u00f2, non riesce a decifrare il codice dell'IA di Jocasta ed \u00e8 costretta a chiedere aiuto a Tony Stark.\nNel frattempo, Sunset ingaggia la nuova War Machine per liberarsi degli attuali datori di lavoro di Stark e convincerlo a lavorare per lei. Nonostante i dubbi Stark accetta per capire meglio quello che Sunset ha in mente. Stark riesce a liberare il vero Jocasta e a convincere la nuova War Machine a smettere di lavorare per Sunset.\nIn seguito, Sunset recluta Taskmaster per ostacolare un'operazione delle Industrie Stark, distruggendo l'ultima tecnologia di semiconduttori da loro posseduta. Taskmaster riesce nell'intento ma Sunset, anzich\u00e9 pagarlo per il lavoro svolto, lo consegna alla polizia. Liberatosi, Taskmaster reagisce facendo esplodere una guerra tra la Baintronics e la Triade e, nel frattempo, perseguita Sunset e riesce a spararle ferendola ad una spalla.\nLa Baintronics si trova cos\u00ec ad affrontare momenti bui. Per risollevarsi Sunset decide di impossessarsi di tutti i pezzi mancanti della War Machine Armor. Dato che lei \u00e8 in possesso della testa e Parnell Jacobs del corpo, provano insieme a sedurre Stuart Clarke per ottenere i restanti pezzi delle armature e, quando riescono a trovarli, Sunset si libera di Clarke.\nNon contenta Sunset raccoglie altri parti di Machine Man e lo collega allo Stato 51, un'invenzione da lei ottenuta quando la Nextwave ha distrutto la Beyond Corporation. Riesce ad unire il robot alla macchina trasformandolo in un robot gigante ai suoi comandi e lo invia ad attaccare Bombay. Machine Man riesce a riprendere il controllo di s\u00e9 stesso e a separarsi dallo Stato 51, cattura Sunset e la consegna allo S.H.I.E.L.D.\nIn precedenza, in molti avevano provato a fermarla ma nessuno ci era mai riuscito. Il Punitore era riuscito a trovarla e a spararle pi\u00f9 volte, ma mai a catturarla. Anche il mercenario Silver Sable, con l'aiuto di Sandman e Hawkeye, ha tentato di imprigionarla durante una dimostrazione di armamenti agli inferi. Anche in questa occasione Sunset \u00e8 riuscita a scappare insieme al suo cliente, il Dr. Octopus.\nTra i suoi acquirenti ci sono i Nuovi Enforcer e la Cerchia Interna.\nPoteri e abilit\u00e0.\nSunset \u00e8 una donna geniale, di grande intelletto e una grande inventrice. Non possiede abilit\u00e0 soprannaturali ma \u00e8 molto abile nel combattimento e nell'uso di armi. La sua forza e velocit\u00e0 sono nella media."}
{"id": "3093023", "revid": "1305772", "url": "https://it.wikipedia.org/wiki?curid=3093023", "title": "Sindaco (disambigua)", "text": ""}
{"id": "3093028", "revid": "1543377", "url": "https://it.wikipedia.org/wiki?curid=3093028", "title": "Tod Frye", "text": "\u00c8 ricordato soprattutto per aver eseguito il porting del gioco Pac-Man per la console Atari 2600.\nBreve biografia.\nFrye ha iniziato a programmare sui computer nel 1971 usando il linguaggio Fortran, entrando nel settore dei videogiochi nel 1979 quando \u00e8 stato assunto da Atari, dove ha creato e realizzato la serie Swordquest e lo sfortunato porting di Pac-Man per Atari 2600.\nDopo la sua partenza da Atari, ha prodotto giochi per le console Sega Saturn, Sony Playstation, Nintendo64 e Sony Playstation 2. Frye ha lavorato anche per Axlon (una delle molte societ\u00e0 create dal fondatore di Atari, Inc., Nolan Bushnell) nonch\u00e9 come programmatore presso la The 3DO Company dal 1998 al 2003, dove ha ritrovato alcuni ex-impiegati di Atari quali Rob Zydbel, Bob Smith e Howard Scott Warshaw. Presso 3DO Frye ha lasciato lentamente il ruolo di sviluppatore per assumere dal 2001 quello di ingegnere del reparto tecnologico: in tale veste ha seguito lo sviluppo di quasi tutti i prodotti realizzati da 3DO.\nDopo il fallimento di 3DO (2003) Frye ha partecipato con contributi tecnici alla creazione delle raccolte di giochi Midway Arcade Treasures edite da Midway Games.\nHa lavorato anche presso Pronto Games, una societ\u00e0 dedita allo sviluppo di giochi per la console Wii.\nLa vicenda di Pac-Man.\nLa versione per Atari 2600 di Pac-Man \u00e8 stata un fiasco commerciale per Atari, che deteneva i diritti per la versione home dell'originale videogioco arcade prodotto da Namco. Ne furono vendute 7 milioni di cartucce del gioco, risultando il titolo pi\u00f9 venduto di sempre per la console, ma, nonostante questo risultato, Atari si ritrov\u00f2 con ben 5 milioni di copie invendute, principalmente perch\u00e9 il gioco, a causa delle differenze tecniche fra l'hardware dell'arcade e quello della console, ricordava solo lontanamente il vero Pac-Man. Le elevate vendite non compensarono i costi causati dalla campagna pubblicitaria e le perdite date dagli invenduti rimasti in magazzino: i profitti, pertanto, non coprirono gli investimenti, rendendo Pac-Man uno dei giochi che portarono Atari in rosso e che scatenarono la crisi del settore dei videogiochi del 1983. Per disfarsi delle cartucce invendute Atari le seppell\u00ec in una discarica di Alamogordo (Nuovo Messico).\nUn caso senza precedenti.\nAtari decise di rilasciare un prototipo di Pac-Man molto in anticipo sulla data di pubblicazione prevista perch\u00e9 voleva provare la risposta del pubblico nei confronti del gioco durante le imminenti festivit\u00e0 natalizie: per questo motivo il reparto commerciale di Atari fece pressioni su Frye affinch\u00e9 terminasse il gioco in un tempo molto ristretto mentre il reparto tecnico chiese a Frye di disegnare Pac-Man in modo che potesse risiedere su un singolo chip di ROM da 4 KB, nonostante egli avesse ripetutamente richiesto la possibilit\u00e0 di usare quelli da 8\u00a0kB.\nLimitato nel tempo e nella quantit\u00e0 di memoria a disposizione, Frye propose l'impensabile. Egli incontr\u00f2 l'allora presidente ed amministratore di Atari, Ray Kassar, chiedendogli una royalty sulle vendite del gioco, minacciando di lasciare Atari per andare a lavorare presso Activision e di lasciare Pac-Man incompiuto ed Atari senza il suo titolo di test.\nKassar cedette alle richieste di Frye con un accordo che non aveva precedenti, non avendo altre possibilit\u00e0. Se il gioco fosse stato completato nei tempi richiesti, Kassar avrebbe pagato a Frye una royalty di 10 centesimi di dollari per ogni cartuccia venduta. Atari realizz\u00f2 circa 12 milioni di cartucce di Pac-Man e vendendone circa 7 milioni, rendendo Frye molto ricco.\nIl malcontento dei colleghi.\nUn impiegato di Atari scrisse \"Why Frye?\", \"Perch\u00e9 Frye?\", sulla macchina di prova di Pac-Man contenuta nella sala arcade interna ad Atari. Per tutta risposta, Frye tracci\u00f2 una linea orizzontale sopra la parola \"Why\", ad indicare \"Why not Frye?\", \"Perch\u00e9 non Frye?\" in notazione logica.\nAltri giochi Atari.\nFrye ha legato il suo nome anche ad altri giochi Atari. Ha programmato una versione di Breakout per un gioco elettronico portatile a cristalli liquidi. Ha realizzato i giochi \"Earthworld\", \"Fireworld\", \"Waterworld\" e \"Airworld\" (incompleto) della serie \"Swordquest\" (Atari 2600). Ha programmato anche i prototipi di alcuni giochi mai pubblicati, quali il porting di Xevious, \"Save Mary\" e \"Shooting Arcade\" (tutti per Atari 2600) e Asteroids (per l'Atari 5200)."}
{"id": "3093029", "revid": "124246223", "url": "https://it.wikipedia.org/wiki?curid=3093029", "title": "Michael Coulter", "text": ""}
{"id": "3093033", "revid": "287204", "url": "https://it.wikipedia.org/wiki?curid=3093033", "title": "Billy Meredith", "text": "Biografia.\nMeredith nacque nel 1874 a Black Park, frazione di Chirk, citt\u00e0 mineraria del Galles a sud di Wrexham.\nHa iniziato a lavorare alla Black Park Colliery come conduttore di pony da miniera all'et\u00e0 di 12 anni. Ha maturato il suo interesse per il calcio grazie ai suoi fratelli. Elias, il maggiore, era un macchinista per la Lancashire and Yorkshire Railway e il suo lavoro gli ha permesso di portare William a vedere le gare di squadre professionistiche come l'Everton. Il calcio era un grande passatempo per i minatori, e l'alto standard delle squadre amatoriali delle citt\u00e0 e dei villaggi del nord-est del Galles ne era il risultato. Il Chirk A.A.A. ha vinto infatti la Coppa del Galles cinque volte tra il 1887 e il 1894, con i minatori che costituivano una considerevole parte della squadra. Tutti i fratelli di Billy hanno giocato a calcio, ma Sam, di due anni pi\u00f9 vecchio, \u00e8 stato il primo a mettersi in mostra. Ha lasciato il Chirk A. A. A. per tentare la carriera professionistica, arrivando a giocare per lo Stoke City come terzino.\nIl 1893 \u00e8 stato un anno di tensioni sociali per i minatori, che hanno scelto lo sciopero in risposta ad un taglio delle paghe. Nel tentativo di sbarcare il lunario, Meredith ha accettato l'offerta di giocare, oltre che per la squadra di Chirk, anche per il Northwich Victoria, club di Football League, che gli ha dato un piccolo contributo per le sue spese.\nCarriera.\nGiocatore.\nClub.\nGli esordi.\nMeredith ha fatto il suo debutto con la maglia del Chirk A.A.A. nel settembre 1892. Il club giocava nel The Combination, un campionato che conteneva un misto di club provinciali e squadre riserve dei grandi club di citt\u00e0. Alla fine della sua prima stagione gioc\u00f2 la finale di Coppa del Galles del 1893, che il Chirk A.A.A. ha perso per 2-1 contro il Wrexham. Nel 1893 il Chirk A.A.A. si \u00e8 ritirato dal The Combination ed \u00e8 entrato a far parte del campionato gallese e Meredith ha iniziato a giocare anche per il Northwich Victoria. Il Northwich era una squadra che lottava e che si \u00e8 ritirata dalla Football League alla fine della stagione 1893-1894 dopo aver terminato il campionato all'ultima posizione della Second Division. Il club ha vinto solo tre partite di campionato ed in ognuna di queste Meredith si era messo in evidenza. Tornato a Chirk, Meredith ha ottenuto il suo successo come parte della squadra che ha battuto i Westminster Rovers ed ha conquistato la Coppa del Galles del 1894.\nI primi approcci con il Manchester City.\nLe prestazioni di Meredith per il Northwich attirarono l'attenzione di molti club. Di Jones, giocatore del Bolton ed ex calciatore del Chirk A.A.A., parl\u00f2 con Billy del suo possibile trasferimento ma John Bentley, segretario del club di Horwich, consider\u00f2 Meredith troppo inesperto e di corporatura troppo esile. Lawrence Furniss, funzionario dell'Ardwick, not\u00f2 Meredith mentre arbitrava una partita del Northwich. Meredith inoltre gioco in entrambi gli incontri tra Northwich e Ardwick durante la stagione. Pi\u00f9 tardi, nel 1894, l'Ardwick, da quell'anno noto come il Manchester City, si aggiudic\u00f2 la firma di Meredith. Due funzionari del club si recarono recato in Galles per incontrare il giocatore. Uno era il segretario-allenatore Joshua Parlby, l'altro era o Furniss o il presidente John Chapman. La coppia venne incontrata tra i sospetti. Alcuni aneddoti provenienti da personaggi contemporanei affermano che inizialmente vennero cacciati dalla gente del posto e che venne concesso loro di parlare con Meredith solo dopo che ebbero acquistato delle bevande per i colleghi della miniera.\nMeredith non aveva intenzione di abbandonare la vita di Chirk e sua madre era particolarmente contraria all'idea: \"\u00c8 facile per voi, signori, lasciare le vostre grandi citt\u00e0 e venire nei nostri villaggi a rubare i nostri ragazzi ... I nostri ragazzi sono felici e sani, soddisfatti del loro lavoro e dei loro divertimenti innocenti... se Billy accetta il mio consiglio si dedicher\u00e0 al suo mestiere e giocher\u00e0 a calcio per divertirsi una volta finito il lavoro\" Meredith ha quindi firmato per il Manchester City, ma come dilettante. Ha continuato a lavorare alla miniera per almeno un anno, andando avanti e indietro per le partite.\nHa fatto il suo debutto con la maglia del Manchester City nel novembre del 1894 contro il Newcastle United, con una sconfitta per 5-4. La settimana seguente Meredith ha giocato la sua prima partita in casa per il club, e ha segnato due gol contro il Newton Heath - che sarebbe in seguito diventato il Manchester United - nel primo derby disputato in campionato, anche se gli \"Heathens\" hanno vinto la partita per 5-2. Nel gennaio 1895 ha siglato un contratto da professionista.\nNella prima stagione completa al Manchester City, Meredith \u00e8 stato il capocannoniere della squadra nonostante giocasse come ala. \u00c8 riuscito a ripetere la sua impresa la stagione seguente, ma \u00e8 stato superato da Billie Gillespie nella stagione 1897\u201398. Nell'ultima partita di quella stagione Meredith segn\u00f2 la sua prima tripletta in un'enfatica vittoria per 9-0 contro i Burton Swifts. Era molto amato dai tifosi del City e richiamava grandi folle a qualsiasi evento pubblico prendesse parte.\nMeredith era il capitano del Manchester City che vinse la FA Cup del 1904, il primo trofeo del club. In quella stagione la squadra ha mancato il double di campionato e coppa, essendo arrivati secondi in First Division.\nLa squalifica per corruzione.\nAl termine della stagione 1904-1905 Meredith \u00e8 stato accusato di aver corrotto il giocatore dell'Aston Villa Alex Leake chiedendogli di perdere la partita contro il City, all'ultima giornata della stagione, in cambio di una tangente di 10\u00a0\u00a3 per permettere cos\u00ec alla squadra di Manchester di conquistare il titolo. Meredith \u00e8 stato in seguito condannato ad una squalifica di 18 mesi che gli vietava di scendere in campo con la maglia dei Citizens.\nIl trasferimento al Manchester United.\nNel maggio del 1906, durante il periodo di squalifica, si \u00e8 trasferito al Manchester United. Ha debuttato quindi il 1\u00ba gennaio 1907 in una vittoria per 1-0 contro l'Aston Villa e divenne rapidamente uno dei preferiti dalla tifoseria.\nMeredith assieme a Charlie Roberts, suo compagno di squadra al Manchester United, ha organizzato il primo incontro della Players' Union nel febbraio 1907. Meredith era stato precedentemente coinvolto nella Association Footballers' Union (\"AFU\"), il primo tentativo di organizzare un sindacato dei giocatori di calcio in Inghilterra. La Players' Union, come la AFU prima di essa, ha chiesto un allentamento delle restrizioni sui trasferimenti e sugli stipendi.\nQuando la Players' Union \u00e8 stata bandita dalla Football Association nel 1909, Meredith e i suoi compagni di squadra del Manchester United si rifiutarono di abbandonarla e divennero noti come Outcasts FC. Prima dell'inizio della stagione 1909-1910 \u00e8 stato per\u00f2 raggiunto un compromesso.\nMeredith ha ottenuto molti altri successi con il Manchester United, vincendo il titolo nazionale nel 1908 e nel 1911, e la FA Cup nel 1909.\nDurante la prima guerra mondiale ha giocato solamente un match contro lo stesso United, facendo un'apparizione come ospite per il Port Vale il quale ha conquistato una vittoria per 5-2 in casa.\nRitorno al Manchester City.\nHa fatto ritorno al City nel 1921 all'et\u00e0 di 47 anni dove ha continuato a giocare con il suo consueto stuzzicadenti in bocca. Nel 1924 ha giocato per il City in FA Cup, dove \u00e8 stato ancora in grado di segnare contro il Brighton. La sua ultima partita \u00e8 stata contro il Newcastle in semifinale di FA Cup all'et\u00e0 di 49 anni e 245 giorni. Quest'ultimo match ha fatto di lui uno dei pi\u00f9 anziani giocatori mai scesi in campo nella coppa d'Inghilterra.\nIn totale, Meredith \u00e8 apparso 390 volte con la maglia del Manchester City segnando 150 gol e ha vinto 1 FA Cup. Ha giocato, invece, 335 partite per il Manchester United segnando 36 gol e conquistando 2 campionati di First Division, 1 FA Cup e 2 Supercoppe d'Inghilterra.\nNazionale.\nMeredith ha rappresentato la nazionale di calcio del Galles per 48 volte nel corso della sua carriera, mettendo a segno 11 gol. \u00c8 stato convocato per 71 partite consecutivamente ma in molte occasioni il club non gli ha rilasciato il permesso di unirsi al gruppo dei selezionati.\nAllenatore.\nNel 1928, assieme all'ex compagno di squadra Charlie Roberts, \u00e8 diventato allenatore dell'ambizioso Manchester Central. Nella formazione militava Charlie Pringle, ex capitano del City e figliastro di Meredith.\nMorte e tributi.\nMeredith mor\u00ec nel Withington, suburbio di Manchester, in Inghilterra nel 1958 all'et\u00e0 di 83 anni, nello stesso anno del disastro aereo di Monaco di Baviera che caus\u00f2 la morte di otto giocatori del Manchester United.\nDopo aver trascorso molti anni in una tomba anonima, la Professional Footballers Association, la federazione calcistica del Galles, il Manchester City e il Manchester United, in un notevole tributo all'influenza dell'uomo, si accordarono per coprire le spese necessarie alla realizzazione di una nuova lapide e, previa consultazione della figlia novantaquattrenne di Meredith, per celebrare la nuova stele con un servizio speciale.\nNel 2004 Meredith \u00e8 stato inserito nella Hall of Fame al City of Manchester Stadium. Nell'agosto del 2007 \u00e8 stato annunciato che Meredith era una delle 10 nuove reclute ad entrare nella Hall of Fame del calcio inglese."}
{"id": "3093034", "revid": "1766", "url": "https://it.wikipedia.org/wiki?curid=3093034", "title": "William Henry Meredith", "text": ""}
{"id": "3093039", "revid": "729019", "url": "https://it.wikipedia.org/wiki?curid=3093039", "title": "Campionato francese di rugby a 15 1964-1965", "text": "Il Campionato francese di rugby a 15 1964-1965 fu disputato da 56 squadre divise in 7 gironi di 8 squadre. Le prime 4 di ogni poule e le due migliori quinte, per un totale di 32, sono state qualificate per la fase ad eliminazione diretta.\nL'Agen ha conquistato il titolo superando in finale il CA Brive\nFase di qualificazione.\nIn grassetto le qualificate al turno successivo\nSedicesimi finale.\nIn grassetto le qualificate al turno successivo\n(*) Il Grenoble batte l'Auch 12 a 3, ma viene squalificato per l'ultizzo di un giocatore di Rugby a 13\nIl P\u00e9rigueux elimina a sorpresa i detentori della Section paloise.\nOttavi di finale.\nIn grassetto le qualificate al turno successivo\nQuarti di finale.\nIn grassetto le qualificate al turno successivo\nSemifinali.\nLe due semifinali sono state segnate da gravi incidenti. La Voulte viene eliminata dopo esser stata in vantaggio per 14-0, ma rimasta senza tre giocatori infortunati (all'epoca non c'erano sostituzioni). Nell'altra, Normand, un giocatore del Brive \u00e8 stato espulso ma sorprendentemente non sar\u00e0 squalificato per la finale"}
{"id": "3093041", "revid": "34427189", "url": "https://it.wikipedia.org/wiki?curid=3093041", "title": "Strada della vita", "text": ""}
{"id": "3093050", "revid": "533647", "url": "https://it.wikipedia.org/wiki?curid=3093050", "title": "Lastua Inferiore", "text": "Lastua Inferiore, in montenegrino Donja Lastva (\u0414\u043e\u045a\u0430 \u041b\u0430\u0441\u0442\u0432\u0430), \u00e8 un centro abitato del Montenegro, compreso nel comune di Tivat.\nStoria.\nDopo la caduta dell'Impero romano la Dalmazia meridionale, dal Narenta al Drin, pass\u00f2 sotto il dominio bizantino.\nTra il 614 e il 615 inizi\u00f2 l'orda \u00e0varo-slava che raggiunse la costa della Dalmazia. L'imperatore Eraclio chiese aiuto contro di loro ai Serbi bianchi della Lusazia che nell'anno 630 occuparono le terre invase dagli Avari, liberandole. Come ricompensa, Eraclio permise ai Serbi di instaurare principati autonomi governati da un principe (in serbo \"\u017eupan\", \u0436\u0443\u043f\u0430\u043d), comunque, sotto la sovranit\u00e0 bizantina. \nLastua fece quindi parte della Doclea (a differenza della vicina Cattaro parte del \"thema\" \"Dalmatia\"), poi inglobato nel Gran principato di Rascia.\nDal 1420 fece parte dell'Albania Veneta.\nCaduta la Serenissima, con la Pace di Presburgo segu\u00ec il destino degli ex possedimenti veneziani entrando per un breve periodo nel Regno d\u2019Italia napoleonico. \nCol Trattato di Sch\u00f6nbrunn del 1809 entr\u00f2 a far parte delle Province Illiriche per entrare poi in mano austriaca col Congresso di Vienna nel 1815 nel Regno di Dalmazia come frazione del comune di Lastua.\nDopo la prima guerra mondiale, non facendo parte dei territori della Dalmazia citati nel Patto di Londra, entr\u00f2 a far parte del neo costituito Regno dei Serbi, Croati e Sloveni.\nTra il 1941 e il 1943 fece parte della provincia di Cattaro, suddivisione amministrativa del Governatorato della Dalmazia, dipendente dal Regno d'Italia..\nDopo la seconda guerra mondiale fece parte della Repubblica Socialista Federale di Jugoslavia; dal 2006 fa parte del Montenegro."}
{"id": "3093059", "revid": "339392", "url": "https://it.wikipedia.org/wiki?curid=3093059", "title": "Donia Lastovo", "text": ""}
{"id": "3093062", "revid": "599013", "url": "https://it.wikipedia.org/wiki?curid=3093062", "title": "Lastua", "text": ""}
{"id": "3093063", "revid": "287204", "url": "https://it.wikipedia.org/wiki?curid=3093063", "title": "Swiss Open Gstaad 1980", "text": "Lo Swiss Open Gstaad 1980 \u00e8 stato un torneo di tennis giocato sulla terra rossa. \u00c8 la 13\u00aa edizione dell'Swiss Open, che fa parte del Volvo Grand Prix 1980. Si \u00e8 giocato a Gstaad in Svizzera, dal 7 al 13 luglio 1980.\nCampioni.\nSingolare.\n Heinz G\u00fcnthardt ha battuto in finale Kim Warwick 4-6, 6-4, 7-6\nDoppio.\n Colin Dowdeswell / Ismail El Shafei hanno battuto in finale Mark Edmondson / Kim Warwick 6-4, 6-4"}
{"id": "3093065", "revid": "122840367", "url": "https://it.wikipedia.org/wiki?curid=3093065", "title": "Luciano Marrocu", "text": "Biografia.\nAllievo di Paolo Spriano e Giuliano Procacci, dopo aver insegnato all'Universit\u00e0 \"La Sapienza\" di Roma, attualmente \u00e8 docente di Storia contemporanea all'Universit\u00e0 di Cagliari. Dal 2005 al 2009 \u00e8 stato assessore alla Cultura della Provincia di Cagliari. \n\u00c8 autore di numerosi saggi sul pensiero fabiano, sul movimento operaio inglese e sulla Sardegna contemporanea. Tra i suoi lavori, si ricordano: \"Laburismo e trade unions\" (1981), \"Il modello laburista\" (1985), l'\"Introduzione\" alla prima traduzione italiana dei \"Saggi fabiani\" (1990) e la pregevole biografia di Beatrice Webb, \"Il salotto della signora Webb\" (1992). \u00c8 stato tra i curatori dell\"'Enciclopedia della Sinistra europea\" (2000).\nHa scritto, inoltre, \"La perdita del regno\" con Manlio Brigaglia (1995), il saggio \"Il ventennio fascista\" per il volume einaudiano dedicato alla Sardegna della \"Storia d'Italia\" (1998), e curato \"La Sardegna contemporanea\" con Francesco Bachis e Valeria Deplano (2015).\nDel 2009 \u00e8 la biografia dedicata allo scrittore e giornalista britannico George Orwell, \"Orwell. La solitudine di uno scrittore\" (Della Porta Editori), mentre del 2016 \u00e8 quella su Grazia Deledda, \"Una vita come un romanzo\" (Donzelli).\nNel 2000 esordisce come narratore con il romanzo \"F\u00e0ulas\", con cui inaugura la serie d'indagini condotte da Luciano Serra ed Eupremio Carruezzo, ispettori della polizia fascista durante il Ventennio; protagonisti anche dei successivi romanzi, tradotti anche all'estero: \"Debr\u00e0 Libanos\" (2002), \"Scarpe rosse e tacchi a spillo\" (2004), \"Il caso del croato morto ucciso\" (2010), \"Farouk\" (2011) e \"Affari riservati\" (2013). \nCon Giulio Angioni, Flavio Soriga e Giorgio Todde \u00e8 fondatore del Festival di Gavoi - L'isola delle storie. \nNote.\n Chi scrive \u00e8 Luciano Marrocu. Vorrei solo aggiungere al Testo che ho recentemente pubblicato due testi di storia di una qualche rilevanza: 'La sonnambula. L'Itala nel Novecento'(Laterza, 2019) e 'Storia popolare dei sardi e della Sardegna' (Laterza, 2021).\nVi ringrazio \nLuciano Marrocu"}
{"id": "3093066", "revid": "38275", "url": "https://it.wikipedia.org/wiki?curid=3093066", "title": "PASGT", "text": ""}
{"id": "3093067", "revid": "1534511", "url": "https://it.wikipedia.org/wiki?curid=3093067", "title": "Archeologia linguistica", "text": "L'archeologia linguistica (detta anche archeolinguistica o, con termine desueto, paleontologia linguistica) \u00e8 quella branca della linguistica storica e della linguistica comparativa che si occupa di ricostruire e stabilire diversi elementi della cultura di un popolo preistorico attraverso una via puramente linguistica.\nAlla met\u00e0 del XIX secolo, la ricostruzione delle antichit\u00e0 indoeuropee impostata sul metodo lessicalistico port\u00f2 allo sviluppo di un'archeologia linguistica (chiamata allora \"paleontologia linguistica\") a partire dai lavori del tedesco Adalbert Kuhn e soprattutto da quelli sistematici dello svizzero Adolphe Pictet (E. Pictet, 1859-63). E. J. Crawford aveva seguito la medesima via per ricostruire la cultura preistorica dei popoli Polinesiani.\nEssa opera mediante l'utilizzo del lessico comune (ricostruito a partire da quello, conosciuto, delle lingue storiche) con l'obiettivo di stabilire elementi della cultura, religione e habitat del popolo preistorico oggetto di studio.\nCome nel ricostruzionismo della lingua comune, anche quello degli usi e costumi del popolo conobbe una massima fioritura e uno slancio d'ottimismo nel XIX secolo, per poi essere soggetto a revisione critica nel secolo seguente. Al metodo lessicalistico si imput\u00f2 in particolare l'eccessiva vaghezza dei concetti ricostruiti: per esempio, \u00e8 indubbio che gli Indoeuropei conobbero la figura del \"re\" (sanscrito \"r\u0101\u1e6d\", gallico \"rix\", latino \"rex\" &lt; indoeuropeo *\"r\u0113ks\"), ma non \u00e8 possibile comprendere che cosa fosse concretamente questo \"re\" nella societ\u00e0 indoeuropea. Inoltre, dalla stessa radice possono essere derivate parole con significati simili, ma non perfettamente coincidenti; l'archeologia linguistica non ha, in linea generale, strumenti per individuare quale fosse quello \"giusto\": per esempio, dall'indoeuropeo *\"bh\u0101gos\" vengono il latino \"f\u0101gus\" e l'alto tedesco antico \"buohha\" (\"faggio\"), ma anche il greco \"ph\u0101g\u00f3s\" (\"quercia\") e il russo \"buz\" (\"salice\")."}
{"id": "3093070", "revid": "287204", "url": "https://it.wikipedia.org/wiki?curid=3093070", "title": "Hall of Fame Tennis Championships 1980", "text": "L'Hall of Fame Tennis Championships 1980 \u00e8 stato un torneo di tennis giocato sull'erba dell'International Tennis Hall of Fame di Newport negli Stati Uniti. \u00c8 stata la 5\u00aa edizione del torneo che fa parte del Volvo Grand Prix 1980. Il torneo si \u00e8 giocato dal 7 al 13 luglio 1980.\nCampioni.\nSingolare maschile.\n Vijay Amritraj ha battuto in finale Andrew Pattison 6-1, 5-7, 6-3\nDoppio maschile.\n Andrew Pattison / Butch Walts hanno battuto in finale Fritz Buehning / Peter Rennert 7-6, 6-4"}
{"id": "3093072", "revid": "729019", "url": "https://it.wikipedia.org/wiki?curid=3093072", "title": "Campionato francese di rugby a 15 1965-1966", "text": "Il Campionato francese di rugby a 15 1965-1966 fu disputato da 56 squadre divise in 7 gironi di 8 squadre. Le prime 4 di ogni poule e le due migliori quinte, per un totale di 32, si qualificarono alla fase ad eliminazione diretta.\nL'Agen ha conquistato il secondo titolo consecutivo titolo superando in finale il Dax\nFinale.\nIl Dax schier\u00f2 una squadra molto giovane: Dourthe (17 anni e mezzo), Arrieumerlou (18 anni e mezzo), Capdepuy (20) e Benali (18). L'incontro fu segnato da molte brutalit\u00e0."}
{"id": "3093073", "revid": "2074539", "url": "https://it.wikipedia.org/wiki?curid=3093073", "title": "Dave Edmunds", "text": "Ottenne numerosi hit nella classifica inglese sia come interprete che come compositore. Divenne in seguito produttore di gruppi Pub rock, genere di cui fu uno dei principali esponenti.\nBiografia.\nDopo un primo gruppo rockabilly fonda nel 67 il gruppo \"The Human Beans\" con i quali pubblica un singolo \"Morning Dew\" per la Columbia. Non ottenne successo e presto form\u00f2 sulle ceneri del gruppo i Love Sculpture. Nel 1968 proposero una loro rilettura in chiave rock del brano classico \"Sabre Dance\" del compositore sovietico Aram Il'i\u010d Cha\u010daturjan che entr\u00f2 nella top 5 con gli apprezzamenti di John Peel. Inizi\u00f2 la carriera di produttore con l'esordio del cantante Shakin' Stevens.\nI Love Sculpture si sciolsero nel 1970, e Dave Edmunds da solista con la cover del brano \"I Hear You Knocking\" raggiunse la settimana prima di Natale il numero 1 nella classifica inglese e il 4\u00ba in quella statunitense, diventando disco d'oro e vendendo oltre 3 milioni di copie.\nPubblic\u00f2 l'album Rockpile (1972) pi\u00f9 per obblighi contrattuali con l'etichetta e composto per la maggior parte da cover degli anni '50 e '60 poi vir\u00f2 verso la produzione di gruppi pub rock, Brinsley Schwarz, Ducks Deluxe, e The Flamin' Groovies, genere, meno commerciale e dai suoni pi\u00f9 grezzi era ancora agli albori e ne fu tra i pi\u00f9 importanti divulgatori.\nDopo l'album pub rock \"Subtle as a Flying Mallet\" del 1975, l'anno seguente con Nick Lowe, che aveva lasciato i Brinsley Schwarz, Billy Bremner e Terry Williams form\u00f2 i Rockpile. Visto che i due musicisti avevano firmato contratti con 2 etichette diverse non poterono pubblicare niente come gruppo fino al 1980 per l'album \"Seconds of Pleasure\". In questo periodo uscirono 3 dischi: 2 firmati Edmunds e 1 Lowe ma in realt\u00e0 frutto del lavoro del gruppo.\nDave Edmunds era anche autore di brani che venivano portati al successo da altri artisti come Graham Parker (\"Crawling from the Wreckage\"), Hank DeVito (\"Queen of Hearts\" diventato successo internazionale per merito di Juice Newton).\nSciolti i Rockpile nel 1980, si dedic\u00f2 alla carriera di produttore per artisti come Paul McCartney, Stray Cats, Fabulous Thunderbirds e Status Quo. Collabor\u00f2 con Jeff Lynne per la registrazione del proprio album \"Information\" del 1983, e compose la colonna sonora di \"Porky's III - La rivincita!\" del 1985. \nCon gli anni l'attivit\u00e0 musicale si fece via via meno intensa, partecip\u00f2 ad alcuni tour con Ringo Starr tra il 1992 e il 2000. Partecip\u00f2 alla trasmissione inglese \"Hootenanny\" nel 2008 e nel 2009."}
{"id": "3093074", "revid": "34427644", "url": "https://it.wikipedia.org/wiki?curid=3093074", "title": "Stracult Show", "text": ""}
{"id": "3093075", "revid": "287204", "url": "https://it.wikipedia.org/wiki?curid=3093075", "title": "Swedish Open 1980", "text": "Lo Swedish Open 1980 \u00e8 stato un torneo di tennis giocato sulla terra battuta. \u00c8 stata la 33\u00aa edizione del torneo, che fa parte della categoria del Volvo Grand Prix 1980. Il torneo si \u00e8 giocato a B\u00e5stad in Svezia dal 14 al 20 luglio 1980.\nCampioni.\nSingolare maschile.\n Bal\u00e1zs Tar\u00f3czy ha battuto in finale Tony Giammalva 6-3 3-6 7-6\nDoppio maschile.\n Heinz G\u00fcnthardt / Markus G\u00fcnthardt hanno battuto in finale John Feaver / Peter McNamara 6-4, 6-4"}
{"id": "3093082", "revid": "287204", "url": "https://it.wikipedia.org/wiki?curid=3093082", "title": "Mercedes Cup 1980", "text": "Il Mercedes Cup 1980 \u00e8 stato un torneo di tennis giocato sulla terra rossa. \u00c8 stata la 3\u00aa edizione del Mercedes Cup, che fa parte del Volvo Grand Prix 1980. Si \u00e8 giocato a Stoccarda in Germania, dal 14 al 20 luglio 1980.\nCampioni.\nSingolare.\n Vitas Gerulaitis ha battuto in finale Wojciech Fibak 6-2, 7-5, 6-2\nDoppio.\n Colin Dowdeswell / Frew McMillan hanno battuto in finale Chris Lewis / John Yuill 6-3, 6-4"}
{"id": "3093084", "revid": "647919", "url": "https://it.wikipedia.org/wiki?curid=3093084", "title": "Club Sportif Bourgoin-Jallieu Rugby", "text": ""}
{"id": "3093086", "revid": "287204", "url": "https://it.wikipedia.org/wiki?curid=3093086", "title": "Kurt Aland", "text": "Vita.\nDal 1933 studia Teologia presso la Friedrich Wilhelms Universit\u00e4t di Berlino. Durante l'universit\u00e0, lavora per la rivista della Chiesa confessante, \"Junge Kirche\" (Chiesa giovane). In un opuscolo ideologico, \"Wer f\u00e4lscht?\" (Chi sta mentendo?), scritto contro Mathilde Ludendorff, conferma la posizione della Chiesa confessante, aderendo completamente agli ideali di questa chiesa . Nel 1939 studia sotto la guida di Hans Lietzmann. Nel 1940 viene esonerato dal servizio militare, e nel 1941, dopo la morte di Lietzmann, assume la responsabilit\u00e0 della redazione della rivista teologica. Si laurea nel 1941, e nel 1944 viene ordinato ministro della parrocchia di Berlino-Steglitz. \nDopo la seconda guerra mondiale, Aland diventa docente presso la Facolt\u00e0 teologica della Universit\u00e0 Humboldt di Berlino. Nel 1947 viene nominato professore ordinario all'Universit\u00e0 \"Martin Lutero\" di Halle-Wittenberg. \n\u00c8 perseguitato per la sua opposizione al governo marxista della Germania Est. Nel 1953 viene accusato di contrabbando di orologi con Berlino Ovest e tenuto agli arresti per tre mesi. Si espone pubblicamente contro varie forme di oppressione dello stato contro la Chiesa, chiedendo al governo della Germania Est libert\u00e0 di parola e di culto. Nel luglio 1958, perde il suo lavoro all'universit\u00e0. Riesce, tuttavia, a fuggire a Berlino Ovest nel settembre del 1958. Nel 1959 viene nominato professore presso l'Universit\u00e0 di M\u00fcnster, nella Germania Ovest. Qui fonda l'Istituto per la ricerca testuale del Nuovo Testamento (\"Institut f\u00fcr neutestamentliche Textforschung\"), da lui diretto fino al 1983. \nAland si sposa due volte, la prima con Ingeborg Aland, con la quale ha tre figli; alla fine degli anni settanta sposa Barbara Aland. Muore a M\u00fcnster, in Germania, il 13 aprile 1994.\nPertinenza.\nIn tempi di crescente specializzazione, anche nello studio della storia e della teologia, Kurt Aland pu\u00f2 essere considerato come uno degli ultimi rappresentanti di quei docenti che hanno saputo lavorare in modo efficace su entrambe le discipline. \nDegno di nota \u00e8 il suo lavoro nel campo della ricerca sul Nuovo Testamento, \neseguito assieme alla moglie Barbara Aland, presso l'istituto per la ricerca testuale a M\u00fcnster \u00c8 autore di moltissime pubblicazioni. \nIl suo lavoro principale ha riguardato la ricerca intensa e avventurosa di vecchi manoscritti individuati in alcune abbazie della Russia e della Grecia. Ha scoperto numerosi manoscritti sul Nuovo Testamento, la cui valutazione \u00e8 ancora in corso. Famosa \u00e8 l'edizione del 1979 completamente rinnovata del \"Novum Testamentum\" (Nuovo Testamento in lingua greca).. \nFa parte, inoltre, della Hermann-Kunst-Stiftung, fondata nel 1964 da Hermann Kunst, buon amico di \u00c5land. Molti personaggi famosi della politica, dell'economia e della societ\u00e0 hanno partecipato a questa fondazione per il patrocinio dell'Istituto per la ricerca testuale del Nuovo Testamento. Notevoli sono le sue opere sulla storia della Chiesa. \nPer i critici lo stesso Aland ha dimostrato di essere un importante ecumenista, capace di lasciare un segno significativo nel protestantesimo tedesco.\nRiconoscimenti.\nHa ottenuto una laurea honoris causa:\nHa ricevuto i seguenti premi:\nKurt Aland \u00e8 stato membro delle seguenti accademie:"}
{"id": "3093087", "revid": "1048993", "url": "https://it.wikipedia.org/wiki?curid=3093087", "title": "Nick Moore", "text": ""}
{"id": "3093090", "revid": "287204", "url": "https://it.wikipedia.org/wiki?curid=3093090", "title": "Tormentone", "text": "Un tormentone \u00e8 un'espressione, una locuzione, una frase fatta o un motivo musicale che acquista rapida diffusione e popolarit\u00e0 attraverso la sua costante ripetizione. L'espressione si diffonde spesso tramite i mezzi di comunicazione di massa (quotidiani, riviste, libri, televisione, radio, Internet) o il semplice passaparola.\nL'uso del termine \"tormentone\" \u00e8 radicato fin dagli anni sessanta e sottintende la sensazione di \"tormento\" nell'ascoltatore dovuta alla martellante reiterazione dell'espressione.\nSpesso utilizzati negli spettacoli umoristici e nelle barzellette, alcuni tormentoni diventano connotativi della persona o del personaggio comico che li ha generati.\nAlcuni tormentoni sono categorizzabili secondo caratteristiche specifiche:"}
{"id": "3093091", "revid": "6923", "url": "https://it.wikipedia.org/wiki?curid=3093091", "title": "Chrysler LeBaron Thunderbolt", "text": ""}
{"id": "3093092", "revid": "200568", "url": "https://it.wikipedia.org/wiki?curid=3093092", "title": "Xenos (Omero)", "text": "Xenos (, al plurale \u03be\u03ad\u03bd\u03bf\u03b9) \u00e8 una parola usata nella lingua greca antica da Omero in poi che ha una sfumatura di significato ampio, a significare concetti divergenti come \"nemico straniero\" cos\u00ec come \"amico rituale\".\nSignificato.\nXenos pu\u00f2 essere tradotto sia straniero (nel senso di una persona da un altro Stato greco) e un viaggiatore straniero o introdotte in una relazione di amicizia di lunga distanza. Xenos pu\u00f2 anche essere utilizzato semplicemente per affermare che qualcuno non \u00e8 un membro della vostra comunit\u00e0, che \u00e8 semplicemente straniero e senza alcuna implicazione di reciprocit\u00e0 o rapporto. Xenos si riferisce generalmente alla variet\u00e0 di ci\u00f2 che un particolare individuo pu\u00f2 essere, in particolare, ospite, straniero, amico.\nL'ambiguit\u00e0 del significato di Xenos non \u00e8 un moderno malinteso, ma era di fatto presente nella Grecia antica. Utilizza la vaghezza della parola Xenos Filottete nella sua tragedia, con Neottolemo usare la parola esclusivamente per Filottete di indicare l'incerto rapporto tra i due personaggi. Pu\u00f2 essere usato per riferirsi a guest-amici il cui rapporto \u00e8 costruito sotto il rituale di Xenia (\"guest-amicizia\"). In tale uso \u00e8 comunemente tradotto come \"ospite-amico\" per distinguerla dalla Philos parola greca, che \u00e8 stato utilizzato per fare riferimento ad amici locali e ai parenti non strettamente vincolata da Xenia."}
{"id": "3093093", "revid": "358739", "url": "https://it.wikipedia.org/wiki?curid=3093093", "title": "Archeolinguistica", "text": ""}
{"id": "3093095", "revid": "767487", "url": "https://it.wikipedia.org/wiki?curid=3093095", "title": "U.S. Pro Tennis Championships 1980", "text": "Lo U.S. Pro Tennis Championships 1980 \u00e8 stato un torneo di tennis giocato sulla terra battuta. \u00c8 stata la 53\u00aa edizione del torneo, che fa parte del Volvo Grand Prix 1980. Il torneo si \u00e8 giocato al Longwood Cricket Club di Boston negli Stati Uniti, dal 14 al 20 luglio 1980.\nCampioni.\nSingolare maschile.\n Eddie Dibbs ha battuto in finale Jos\u00e9 Luis Clerc 6-2, 6-1\nDoppio maschile.\n Gene Mayer / Sandy Mayer hanno battuto in finale Hans Gildemeister / Andr\u00e9s G\u00f3mez 1-6, 6-4, 6-4"}
{"id": "3093096", "revid": "358739", "url": "https://it.wikipedia.org/wiki?curid=3093096", "title": "Paleontologia linguistica", "text": ""}
{"id": "3093104", "revid": "36426", "url": "https://it.wikipedia.org/wiki?curid=3093104", "title": "Chiesa dei Santi Antonio e Vito", "text": "La chiesa dei Santi Antonio e Vito \u00e8 una chiesa di Linguaglossa, posta all'incrocio fra Via Sant'Antonino e Via Libert\u00e0. La chiesa costituisce parrocchia, con influenza su circa duemila abitanti. Costruita dall'inizio del Seicento in poi, contiene un ricco apparato di stucchi barocchi e alcune tele di pregiato valore.\nStoria.\nLa chiesa viene costruita a partire dai primi decenni del Seicento, accanto a una chiesa pi\u00f9 antica poi definitivamente demolita. Fin dal Seicento, ma soprattutto nel Settecento e nell'Ottocento, la chiesa viene arricchita delle opere di numerosi pittori e scultori, fra i quali i pittori Giovanni Sant'Agata, Venerando Costanzo, Domenico Ajello, Vincenzo Tuccari, Giuseppe Grasso e gli artigiani Antonino Monac\u00f2, Gaetano Greco, Giuseppe Marino e Giuseppe Biondo.\nDescrizione.\nEsternamente, la chiesa si presenta con facciata a capanna, di fattura molto semplice ma notevolmente arricchita dalle vistose cornici del portale d'ingresso e del finestrone superiore, connesse fra loro. L'opera, in pietra lavica, \u00e8 stata realizzata nel 1728 dai mastri intagliatori Diego Flavetta e Giambattista Marletta e comprende temi architettonici, motivi floreali e fregi di gusto pienamente barocco.\nSulla destra della facciata si eleva il campanile, di pianta quadrata e copertura piramidale.\nL'interno si compone di una navata unica, di ampio respiro. Le pareti sono decorate da un motivo unitario di lesene di ordine corinzio, abbastanza stilizzate, prevalentemente in stucco decorato a finto marmo e particolari dorati. Gli altari laterali sono e le pareti sono adornati da dipinti di buona fattura: i \"Santi Cosma e Damiano\" di Giuseppe Minutoli (1887), una \"Nativit\u00e0\" (1877) e l\"'Incoronazione della Vergine\" (1886) di Salvatore Ferro. Tre altari custodiscono invece statue di Santi (Santa Lucia, e San Vito) di per\u00f2 scarso pregio artistico. Il fonte battesimale \u00e8 in pietra con copertura lignea, finemente decorata da motivi floreali."}
{"id": "3093105", "revid": "743200", "url": "https://it.wikipedia.org/wiki?curid=3093105", "title": "Dutch Open 1980", "text": "Il Dutch Open 1980 \u00e8 stato un torneo di tennis giocato sulla terra battuta. \u00c8 stata la 22\u00aa edizione del torneo, che fa parte del Volvo Grand Prix 1980. Il torneo si \u00e8 giocato a Hilversum nei Paesi Bassi dal 21 al 29 luglio 1980.\nCampioni.\nSingolare maschile.\n Bal\u00e1zs Tar\u00f3czy ha battuto in finale Haroon Ismail 6-3 6-2 6-1\nDoppio maschile.\n Tom Okker / Bal\u00e1zs Tar\u00f3czy hanno battuto in finale Tony Giammalva / Buster C Mottram 7-5 6-3 7-6"}
{"id": "3093107", "revid": "115333973", "url": "https://it.wikipedia.org/wiki?curid=3093107", "title": "Pauline Ducruet", "text": "Biografia.\nInfanzia.\nI suoi genitori si sposarono (con matrimonio civile) il 1\u00ba luglio 1995.\nHa un fratello maggiore (Louis) e due fratellastri (Micha\u00ebl Malbouvier e Camille Gottlieb).\nPur non avendo alcun titolo, \u00e8 nipote del Principe Ranieri III e sedicesima nella linea di successione al trono monegasco.\nNel 2005, ha partecipato con suo fratello e con il padre al reality francese \"La Ferme C\u00e9l\u00e9brit\u00e9s\".\nCarriera sportiva.\nPauline Ducruet \u00e8 una tuffatrice professionista. Nel 2010 ha rappresentato Monaco ai mondiali giovanili di tuffi di Aquisgrana, in Germania; a luglio dello stesso anno agli Europei giovanili di nuoto di Helsinki, in Finlandia.\nNell'agosto 2010 ha partecipato ai Giochi olimpici giovanili di Singapore."}
{"id": "3093109", "revid": "712828", "url": "https://it.wikipedia.org/wiki?curid=3093109", "title": "Paese delle Meraviglie", "text": "Il Paese delle Meraviglie (in originale \"Wonderland\") \u00e8 un paese immaginario, ambientazione principale del libro per bambini \"Le avventure di Alice nel Paese delle Meraviglie\" scritto da Lewis Carroll.\nGeografia.\nNella storia, il Paese delle Meraviglie si trova sottoterra, e Alice lo raggiunge attraversando una tana di Coniglio, probabilmente sulle rive del Tamigi tra Folly Bridge e Godstow.\nIl Paese \u00e8 costellato di alberi e funghi. Tra i vari abitanti, troviamo il Bruco, Bill (la Lucertola), il Piccione (che, presumibilmente, abita su un albero molto vicina alla dimora della Duchessa), covando tranquillamente le sue uova finch\u00e9 non scambia la bambina per un Serpente, il Lacch\u00e8-Pesce (commissario della Regina) e il Valletto-Ranocchio (appartenente alla Nobile signora), il Gatto del Cheshire, il Cappellaio Matto, il Ghiro Dormiglione.\nLa maggior parte della popolazione \u00e8 costituita prevalentemente da Carte da Gioco (il Re e la Regina di Fiori, Picche e Denari con i loro rispettivi mazzi) anche se i sovrani assoluti del Regno sono, per\u00f2, il Re e la Regina di Cuori (il primo riveste anche il ruolo da Magistrato nel Paese) oltre al Fante di Cuori, principale personaggio ricorrente ad una celebre filastrocca popolare britannica, ed all'Esecutore.\nIl luogo in cui approda Alice \u00e8, in particolar modo, rivestito da immensi giardini e piante meravigliose, anche se non manca di presentare le varie abitazioni dei diversi personaggi, in particolare del Coniglio Bianco, della Duchessa Brutta, della Lepre Marzolina, in un'interpretazione pressoch\u00e9 curata. Nel Paese delle Meraviglie non viene tralasciata nemmeno la brezza marina: sulla riva, vive infatti la Tartaruga d'Egitto, e si suppone sia anche la dimora del Grifone, in quanto Alice lo nota raggomitolato su s\u00e9 stesso che sonnecchia sopra una roccia illuminata dai caldi raggi solari."}
{"id": "3093110", "revid": "38120", "url": "https://it.wikipedia.org/wiki?curid=3093110", "title": "Paese delle meraviglie", "text": ""}
{"id": "3093112", "revid": "791427", "url": "https://it.wikipedia.org/wiki?curid=3093112", "title": "Strage di San Polo", "text": "La strage di San Polo fu un eccidio compiuto da militari tedeschi appartenenti alla 94\u00aa Divisione di fanteria il 14 luglio 1944 nella zona di San Polo, ad Arezzo, costato la vita a 65 persone fra partigiani e civili, compresi bambini, donne ed anziani.\nGli avvenimenti.\nDopo la decisione presa all'inizio di luglio dal CLN di Arezzo di procedere all'occupazione della citt\u00e0 da parte dei partigiani, diverse formazioni scesero dalla collina verso posizioni sempre pi\u00f9 avanzate. Il 14 luglio, tuttavia, mentre le truppe inglesi che avrebbero dovuto ricongiungersi ai partigiani tardavano ad arrivare, i Tedeschi, pianificata una rappresaglia, riuscirono a liberare dei soldati precedentemente fatti prigionieri e, raggiunte le localit\u00e0 di Pietramala e Molin dei Falchi, rastrellarono decine di persone e diedero alle fiamme le abitazioni.\nSi incamminarono poi con i prigionieri (uccidendo quelli che via via si trovavano in difficolt\u00e0 nella marcia: una donna incinta, dei bambini, degli anziani) e procedettero ad ulteriori arresti a Vezzano, Castellaccio e Villa Mancini a San Polo.\nProprio in quest'ultimo edificio i tedeschi interrogarono e torturarono i prigionieri (tra cui diversi noti capi partigiani come Eugenio Cal\u00f2, Angelo Ricapito e Vasco Lisi), per poi seppellirli tutti ancora vivi in tre fosse comuni che vennero ricoperte di terra e fatte esplodere con la gelatina. Dell'episodio fu testimone Mario Sbrilli, falciato anch'egli da una raffica di mitra.\nSubito dopo, i Tedeschi abbandonarono San Polo. Arezzo sarebbe stata liberata definitivamente due giorni dopo, e solo l'indomani, 17 luglio, si pot\u00e9 procedere alla riesumazione dei corpi e al loro trasporto al cimitero.\nI processi.\nLa strage fu compiuta dal 274\u00ba reggimento corazzato della 94\u00aa Divisione di fanteria comandato dal tenente Wolf Ewert, e da un reparto della 305\u00aa divisione di fanteria, guidata dal generale Hauck. Ewert, Hauck e l'ufficiale medico Hans Pl\u00fcmer furono incriminati dalla giustizia britannica che apr\u00ec un'inchiesta, che per\u00f2 non ebbe seguito, nei giorni immediatamente successivi ai fatti. Il caso venne poi riaperto nel 1972 dalla procura di Gie\u00dfen, in Germania, ma fu archiviato un anno dopo.\nIn Italia il fascicolo fu archiviato nel 1960 e poi riaperto nel 1995 dal Tribunale militare di La Spezia. Morti i principali indiziati, le indagini furono sospese nel 2000 e successivamente riprese dal procuratore militare Marco De Paolis. In quest'ultima fase il processo vide come imputati il sottotenente Klaus Konrad, morto nel 2006 prima della sentenza, e il tenente Herbert Hantschk, assolto nel febbraio 2007 per non aver commesso il fatto.\nLa Memoria.\nLa strage di San Polo viene ricordata ogni anno ad Arezzo attraverso celebrazioni organizzate da Comune e Provincia di Arezzo, \"Confederazione provinciale fra le associazioni combattentistiche\", \"Comitato di coordinamento fra le associazioni d'arma\" e \"Istituto storico aretino della Resistenza e dell'et\u00e0 contemporanea\".\nNell'ottobre del 2007 venne realizzata una scultura in bronzo in ricordo del sacrificio di tante vittime innocenti, progettata dal'Istituto statale d'arte 'Piero della Francesca' di Arezzo e scolpita da Sandro Ricci."}
{"id": "3093113", "revid": "155634", "url": "https://it.wikipedia.org/wiki?curid=3093113", "title": "Serie B 1941-1942 (pallacanestro maschile)", "text": "Il campionato di Serie B 1941-1942 di pallacanestro maschile secondo livello del 22\u00ba campionato italiano, \u00e8 il 5\u00b0 organizzato dalla Federazione Italiana Pallacanestro sotto questa definizione.\nHa visto al via 19 squadre, suddivise in 4 gironi. Inizialmente si stabil\u00ec che le squadre vincenti di ogni girone si sarebbero affrontate in un nuovo girone unico, con gare di a/r. Nell'aprile del 1942, a causa delle difficolt\u00e0 logistiche legate alle vincende belliche, si stabil\u00ec invece che le quattro squadre partecipanti al girone finale avrebbero disputato un girone semplice di sole gare d'andata, da giocare a Roma. Le prime due squadre classificate avrebbero ottenuto la promozione in Serie A.\nHa visto al via 19 squadre, suddivise in 4 gironi, dodici sono Gruppi Universitarii Fascisti, due sono della Giovent\u00f9 Italiana del Littorio, due del dopolavoro ed una societ\u00e0 cestistica (Dop.Ilva Trieste) che vincer\u00e0 il campionato.\nGironi.\nGirone I.\n\"*\" Penalizzato un punto per ritiro\nGirone II.\n\"*\" Penalizzato un punto per ritiro\nGirone III.\n\"*\" Penalizzato un punto per ritiro\nVerdetti.\nEntrambe le squadre vengono promosse in Serie A."}
{"id": "3093116", "revid": "287204", "url": "https://it.wikipedia.org/wiki?curid=3093116", "title": "Austrian Open 1980", "text": "L'Austrian Open 1980 \u00e8 stato un torneo di tennis giocato sulla terra battuta. \u00c8 stata la 10\u00aa edizione del torneo, che fa parte del Volvo Grand Prix 1980. Si \u00e8 giocato a Kitzb\u00fchel in Austria dal 21 al 27 luglio 1980.\nCampioni.\nSingolare maschile.\n Guillermo Vilas ha battuto in finale Ivan Lendl 6\u20133, 6\u20132, 6\u20132\nDoppio maschile.\n Klaus Eberhard / Ulrich Marten hanno battuto in finale Carlos Kirmayr / Chris Lewis 6-4, 3-6, 6-4"}
{"id": "3093118", "revid": "228587", "url": "https://it.wikipedia.org/wiki?curid=3093118", "title": "Petrovac", "text": ""}
{"id": "3093119", "revid": "1446238", "url": "https://it.wikipedia.org/wiki?curid=3093119", "title": "Comuni della Serbia", "text": "I comuni della Serbia sono la suddivisione di secondo livello del Paese e sono pari a 168, esclusi i comuni del Kosovo.\nNel conteggio sono inclusi:\nmentre ne sono escluse le citt\u00e0 costituite dai predetti comuni.\nI dati relativi alla popolazione si riferiscono al censimento generale del 2011."}
{"id": "3093120", "revid": "1431409", "url": "https://it.wikipedia.org/wiki?curid=3093120", "title": "Eva Padoan", "text": " \nBiografia.\nNipote del doppiatore Giancarlo Padoan. \u00c8 la compagna del doppiatore Gabriele Patriarca da cui ha avuto due figli, Anita ed Alessandro. \nHa legato la sua voce ad attrici come Olivia Cooke, Jemima Kirke, Mary-Kate e Ashley Olsen, Lali Esp\u00f3sito, Victoria Pedretti e molte altre. \nRiconoscimenti.\nNel 2008, al Gran Gal\u00e0 del Doppiaggio durante la rassegna internazionale Romics di Roma, ha vinto il premio \"Miglior voce femminile di un cartone animato\" per il doppiaggio di Chise nell'anime \"Lei, l'arma finale\"."}
{"id": "3093123", "revid": "287204", "url": "https://it.wikipedia.org/wiki?curid=3093123", "title": "Washington Star International 1980", "text": "Il 'Washington Star International 1980 \u00e8 stato un torneo di tennis giocato sulla terra battuta. \u00c8 stata la 12\u00aa edizione del torneo, che fa parte del Volvo Grand Prix 1980. Si \u00e8 giocato a Washington negli Stati Uniti dal 21 al 27 luglio 1980.\nCampioni.\nSingolare maschile.\n Brian Gottfried ha battuto in finale Jos\u00e9 Luis Clerc 7-5, 4-6, 6-4\nDoppio maschile.\n Hans Gildemeister / Andr\u00e9s G\u00f3mez hanno battuto in finale Gene Mayer / Sandy Mayer 6-4, 7-5"}
{"id": "3093125", "revid": "767487", "url": "https://it.wikipedia.org/wiki?curid=3093125", "title": "Leszek Nowosielski (pittore)", "text": "La sua arte creativa esprime l'incanto costante che lo avvince alla materia - pittura su porcellana, creazione di forme ceramiche, quadri - affascinato dalla organicit\u00e0, dalla plasticit\u00e0 e dalle infinite possibilit\u00e0 di espressione.\nLeszek Nowosielski inizi\u00f2 ai primi degli anni sessanta a modellare pannelli di ceramica con i quali crea monumentali composizioni figurative e fregi astratti. Nelle sue opere, emerge la particolare predilezione per la rievocazione del passato, e soprattutto per gli eventi che hanno segnato la storia della Polonia. Produsse cos\u00ec composizioni quali quella ispirata alla battaglia di Gruenwald, composta da due monumentali parti figurative di grande formato, la battaglia di Vienna, il massacro di Katyn', la tragedia di Auschwitz (\"O\u015bwi\u0119cim\"), la disperata sollevazione di Varsavia. Tali opere cariche di colore e di energia, con le figure plastiche spesso tridimensionali di cui ogni minima decorazione \u00e8 realizzata separatamente, sono, in quanto tali, irripetibili. La drammatica composizione in ceramica su Hiroshima, \u00e8 esposta nel \"Centro della Memoria di Hiroshima\" a Tokyo.\nL'artista ha creato anche pannelli su temi allegorici e astratti.\nNowosielski ha conseguito molti riconoscimenti e premi in importanti sedi internazionali tra cui il \u201cMuseo internazionale delle Ceramiche\u201d di Faenza e il \u201cSalon International de Paris\u201d. Le sue opere si trovano in numerose raccolte museali in Polonia e all'estero e presso collezionisti privati."}
{"id": "3093126", "revid": "136801", "url": "https://it.wikipedia.org/wiki?curid=3093126", "title": "Sovran Bank Classic 1981", "text": ""}
{"id": "3093127", "revid": "128695", "url": "https://it.wikipedia.org/wiki?curid=3093127", "title": "Washington Star International", "text": ""}
{"id": "3093128", "revid": "474175", "url": "https://it.wikipedia.org/wiki?curid=3093128", "title": "Cad\u00e8", "text": "Cad\u00e8 o Villa Cad\u00e8 (\"La Cad\u00e9\" in dialetto reggiano; \"Casa Dei\" in latino) \u00e8 una frazione (o villa) del comune di Reggio Emilia.\nGeografia fisica.\nCad\u00e8 \u00e8 situata a 10\u00a0km ad ovest del capoluogo, tra le frazioni di Gaida, con la quale costituisce un'unica agglomerazione urbana, e Cella.\nStoria.\nLa localit\u00e0 prende il nome da un ospitale situato nel punto in cui la via Emilia intersecava uno dei rami dell'Enza. Nel 1447 la localit\u00e0, fino ad allora inclusa nelle terre della famiglia Da Correggio, entr\u00f2 a far parte dei domini estensi ed annessa al marchesato di Cavriago. \nIn epoca napoleonica, tra il 1805 ed il 1815, costitu\u00ec un comune autonomo con la vicina Gaida. Con la Restaurazione fu annessa al territorio di Sant'Ilario sino al 1827, quando Cad\u00e8 venne ceduta a Reggio.\nDurante la seconda guerra mondiale, in quanto localit\u00e0 posta sulla via Emilia, Cad\u00e8 fu al centro di numerosi attacchi della Resistenza locale contro i nazifascisti. Il 9 febbraio 1945 i tedeschi fucilarono alle porte della frazione ventuno partigiani.\nInfrastrutture e trasporti.\nStrade.\nLa villa \u00e8 situata sulla strada statale 9 \"Via Emilia\", all'altezza del chilometro 186, sulla tratta che collega Reggio a Sant'Ilario d'Enza e Parma. Strade comunali strette e tortuose collegano l'abitato con il comune di Cavriago e la ex SS 358.\nFerrovie.\nAttraversata dalla ferrovia Milano-Bologna, disponeva di una stazione ferroviaria propria. L'edificio esiste tuttora ma la fermata \u00e8 stata soppressa nel 2002 e dismessa definitivamente nel 2013&lt;ref name=\"CT RFI 3/2013\"&gt;&lt;/ref&gt;."}
{"id": "3093130", "revid": "136801", "url": "https://it.wikipedia.org/wiki?curid=3093130", "title": "Sovran Bank Classic 1980", "text": ""}
{"id": "3093132", "revid": "92723", "url": "https://it.wikipedia.org/wiki?curid=3093132", "title": "Duomo di Civita Castellana", "text": "La cattedrale di Santa Maria Maggiore \u00e8 il principale luogo di culto di Civita Castellana, in provincia di Viterbo, chiesa madre della diocesi omonima. Ha la dignit\u00e0 di basilica minore; \u00e8 sede di una parrocchia compresa nella vicaria Faleritana.\nStoria e descrizione.\nIl duomo fu costruito a partire dal 1185 circa, edificato sopra un precedente edificio sacro, e fu completato con la costruzione del portico nel 1210: in esso aveva lavorato la valente famiglia di architetti e marmorari romani dei Cosmati.\nDiventata fatiscente nel corso dei secoli, nel Settecento la chiesa fu completamente ristrutturata al suo interno in forme barocche: \u00e8 di quest'epoca la trasformazione da chiesa a tre navate a chiesa ad un'unica navata con cappelle laterali comunicanti tra loro.\nUna targa in marmo posta all'esterno dell'edificio ricorda che l'11 luglio 1770 Wolfgang Amadeus Mozart soggiorn\u00f2 a Civita Castellana ed ebbe occasione di suonare l'organo di domenica mattina durante la funzione liturgica.\nDescrizione.\nEsterno.\nLa facciata dell'edificio \u00e8 preceduta da un portico duecentesco. Nell'architrave era inserita una fascia mosaicata con scritta in oro, di cui restano solo pochi frammenti.\nDai due pilastri centrali si innalza un arco a tutto sesto, su cui scorre la scritta: \"\u201cGloria in excelsis Deo\u2026\u201d\" In cima all'arco un'altra scritta riporta il nome del costruttore del portico e la data di esecuzione:\nSui due pilastri dell'arco e su quelli alle estremit\u00e0 del portico sono riportati, scolpiti nel marmo, i simboli dei quattro evangelisti, mentre al centro dell'arco \u00e8 la figura dell'Agnello, simbolo di Ges\u00f9 Cristo.\nTre sono le porte di accesso alla cattedrale. La porta centrale monumentale \u00e8 incastonata tra quattro colonne corinzie, di cui due poggiano su leoni di marmo; sotto il leone di destra \u00e8 rappresentata una figura umana (un bambino), simbolo del fedele che entra in chiesa. Le due porte laterali lunettate hanno motivi ornamentali cosmateschi; nella lunetta sopra la porta di destra \u00e8 raffigurato \"Cristo benedicente\".\nSotto il portico sono inoltre disposti cippi, lastre, capitelli, lapidi e una preziosa ara romana con rilievi ornamentali.\nAffianca l'edificio un bel campanile romanico.\nInterno.\nLa chiesa \u00e8 ad un'unica navata, con cappelle laterali comunicanti fra loro, terminante in un transetto che precede il presbiterio rialzato, sotto il quale \u00e8 posta la cripta. La maggior parte del pavimento dell'edificio \u00e8 in stile cosmatesco. Sei sono le cappelle che si aprono sulle navate laterali.\nAi lati del transetto vi sono due monumentali altari barocchi: quello di destra \u00e8 dedicato alla \"Madonna della luce\" ed incorpora un affresco dell'XI secolo; l'altare di sinistra \u00e8 dedicato alla \"Madonna del rosario\" ed in esso campeggia una tela del XVI secolo circondata da quindici quadretti raffiguranti i misteri del rosario.\nNel presbiterio rialzato si trova una delle opere di maggior pregio di tutta la cattedrale. L'altare maggiore infatti \u00e8 costituito da un sarcofago romano del IV secolo, di impronta cristiana, in cui sono raffigurati, in sette nicchie, episodi biblici: esternamente due episodi dell'antico testamento (il \"Sacrificio di Abramo\" e \"Daniele che uccide il serpente\"), mentre nelle cinque nicchie centrali sono raffigurati episodi del nuovo Testamento (la predizione del tradimento di Pietro, la guarigione del paralitico, la consegna delle chiavi a Pietro, la guarigione dell'emorroissa ed il miracolo delle nozze di Cana).\nIn fondo al presbiterio, sopra il coro ligneo, \u00e8 posta una tela di Pietro Nelli raffigurante la \"Madonna annunziata\", mentre ai suoi lati due affreschi raffiguranti la \"Risurrezione di Giovanni\" ed il \"Martirio dei santi Giovanni e Marciano\".\nDa una porta sul lato sinistro del presbiterio si accede all'Oratorio del Cuore di Maria, edificato come cappella nel XIV secolo. Qui si trovano importanti opere d'epoca medievale:\nSotto il presbiterio si trova la cripta, con volte a crociera, databile al XII secolo, ma rifatta in epoche diverse. Qui sono collocati due preziosi cibori in marmo rinascimentali, che in origine erano situati nel presbiterio superiore e poi trasferiti nella cripta con i lavori di rifacimento del Settecento.\nOrgano a canne.\nSulla cantoria in controfacciata si trova l'organo a canne, costruito nel 1890 dai Fratelli Aletti; profondamente modificato nel 1961-1962 con un intervento della ditta Paoli, \u00e8 stato ricondotto alle caratteristiche originarie da Barth\u00e9lemy Formentelli nel 2002.\nLo strumento \u00e8 racchiuso all'interno di una cassa lignea barocca riccamente scolpita risalente al XVIII secolo; essa presenta una mostra composta da canne di principale con bocche \"a mitria\" disposte in tre cuspidi all'interno di altrettanti campi. La consolle \u00e8 a finestra ed ha un'unica tastiera e pedaliera; l'organo ha 37 registri per un totale di 1294 canne."}
{"id": "3093135", "revid": "1305772", "url": "https://it.wikipedia.org/wiki?curid=3093135", "title": "Honorificabilitudinitatibus", "text": "Honorificabilitudinitatibus \u00e8 l'ablativo plurale della parola del latino medievale \"honorificabilitudinitas\", che pu\u00f2 essere tradotta come \"la condizione di essere in grado di acquisire cariche\". La parola \u00e8 menzionata dal personaggio Zucca nell'Atto V, Scena I del \"Pene d'amor perdute\" di William Shakespeare. Poich\u00e9 compare solo una volta fra le opere di Shakespeare, \u00e8 un hapax legomenon che rientra nel suo canone. \u00c8 inoltre la pi\u00f9 lunga parola presente nella lingua inglese che contenga consonanti alternate a vocali.\nSignificato.\nLa parola \u00e8 stata usata dagli aderenti alla teoria baconiana \u2014 ossia coloro che credono che le opere di Shakespeare siano state scritte da Francesco Bacone \u2014 come un anagramma di \"hi ludi, F. Baconis nati, tuiti orbi\", traducibile dal latino come \"queste opere teatrali, frutto di F. Bacon, sono preservate per il mondo\". Parodiando la traduzione, negli anni settanta del Novecento John Sladek dimostr\u00f2 che la parola pu\u00f2 essere anagrammata anche come \"I, B. Ionsonii, uurit [\"writ\"] a lift'd batch\", \"provando\" cos\u00ec che le opere di Shakespeare furono invece scritte da Ben Jonson. (Le due \"u\", rese come delle \"v\" nella litterazione originale, sono messe insieme per formare - letteralmente - una \"w\", come era di comune usanza ai tempi di Shakespeare.)\nStoria.\nLa parola \"honorificabilitudinitatibus\", in realt\u00e0, venne usata ben prima dell'uso che ne fece Shakespeare in \"Pene d'amor perdute\". \"Honorificabilitudo\" appare in un documento in Latino del 1187, e si presenta come \"honorificabilitudinitas\" nel 1300. Dante cita \"honorificabilitudinitate\" come il tipico esempio di una parola lunga nel \"De Vulgari Eloquentia\" II. vii. \u00c8 presente inoltre nel \"The Complaynt of Scotland\", e nel \"Dutch Courtezan\" (1605) di Marston.\nIl pi\u00f9 antico uso elencato nell'\"Oxford English Dictionary\" risale al 1599, da parte di Thomas Nashe. Anche James Joyce ha usato questa parola, nel suo \"Ulisse\", durante l'episodio di Scilla e Cariddi, quando Stephen Dedalus pronuncia la sua interpretazione dell'\"Amleto\"."}
{"id": "3093137", "revid": "729019", "url": "https://it.wikipedia.org/wiki?curid=3093137", "title": "Campionato francese di rugby a 15 1966-1967", "text": "Il Campionato francese di rugby a 15 1966-1967 fu disputato da 56 squadre divise in 7 gironi di 8 squadre. Le prime 4 di ogni poule e le due migliori quinte, per un totale di 32, si qualificarono alla fase ad eliminazione diretta.\nL'Union sportive montalbanaise ha conquistato il titolo suo primo e sinora unico titolo superando in finale il CA B\u00e8gles"}
{"id": "3093140", "revid": "767487", "url": "https://it.wikipedia.org/wiki?curid=3093140", "title": "South Orange Open 1980", "text": "Il South Orange Open 1980 \u00e8 stato un torneo di tennis giocato sulla terra battuta. \u00c8 stata l'11\u00aa edizione del torneo, che fa parte del Volvo Grand Prix 1980. Si \u00e8 giocato a South Orange negli USA dal 28 luglio al 3 agosto 1980.\nCampioni.\nSingolare maschile.\n Jos\u00e9 Luis Clerc ha battuto in finale John McEnroe 6\u20133, 6\u20132\nDoppio maschile.\n William Maze / John McEnroe hanno battuto in finale Fritz Buehning / Van Winitsky 7\u20136, 6\u20134"}
{"id": "3093142", "revid": "198326", "url": "https://it.wikipedia.org/wiki?curid=3093142", "title": "I ragazzi di Padre Tobia", "text": ""}
{"id": "3093144", "revid": "767487", "url": "https://it.wikipedia.org/wiki?curid=3093144", "title": "Columbus Open 1980", "text": "Il Columbus Open 1980 \u00e8 stato un torneo di tennis giocato sul cemento. \u00c8 stata la 10\u00aa edizione del Columbus Open, che fa parte del Volvo Grand Prix 1980. Si \u00e8 giocato a Columbus negli USA, dal 4 al 10 agosto 1980.\nCampioni.\nSingolare.\n Robert Lutz ha battuto in finale Terry Rocavert 6\u20134, 6\u20133\nDoppio.\n Brian Gottfried / Sandy Mayer hanno battuto in finale Peter Fleming / Eliot Teltscher 6\u20134, 6\u20132"}
{"id": "3093155", "revid": "2091520", "url": "https://it.wikipedia.org/wiki?curid=3093155", "title": "Osservatorio astronomico della Regione Autonoma Valle d'Aosta", "text": "L'osservatorio astronomico della Regione Autonoma Valle d'Aosta (OAVdA) \u00e8 stato inaugurato a met\u00e0 del 2003. \u00c8 equipaggiato delle pi\u00f9 moderne strumentazioni, al fine di favorire sia l'attivit\u00e0 di ricerca che quella di divulgazione.\nLa struttura \u00e8 gestita, insieme al planetario di Lignan, dalla Fondazione Cl\u00e9ment Filli\u00e9troz - Onlus, e la sua attivit\u00e0 \u00e8 caratterizzata da un'estrema apertura al pubblico, agli studenti, ai turisti, agli astroamatori, per stimolare la divulgazione dell'astronomia.\nPresso l'osservatorio si situa anche la stazione meteorologica di Nus-Saint-Barth\u00e9lemy.\nNella lista dei codici degli osservatori del Minor Planet Observations il codice dell'osservatorio \u00e8 il B04.\nIl luogo.\nL'osservatorio si trova vicino al villaggio di Lignan, a 1\u00a0675 metri, nella parte alta del vallone di Saint-Barth\u00e9lemy, a monte del capoluogo di Nus. La frazione di Lignan si presenta come una terrazza naturale, a ridotto impatto luminoso (inquinamento luminoso) e caratterizzata da una debole tendenza a turbolenze atmosferiche.\nLa ricerca scientifica nell'osservatorio astronomico.\nNell'osservatorio sono attivi quattro progetti di ricerca istituzionali che spaziano dallo studio del sistema solare (ricerca e caratterizzazione di asteroidi) all'indagine sulle stelle della Via Lattea, l'osservazione delle galassie lontane e ricerca di pianeti extrasolari. Inoltre l'OAVdA partecipa, su esplicite richieste di altri istituti in Italia e all'estero, anche a collaborazioni internazionali per specifiche campagne di studio, che si svolgono in periodi ben determinati di tempo a seconda del fenomeno celeste da osservare e analizzare.\nSono state prodotte alcune decine di pubblicazioni scientifiche con peer review, comparse negli atti di importanti congressi internazionali e su riviste specializzate di riferimento a livello mondiale come \"Astronomy &amp; Astrophysics\", \"The Astrophysical Journal\", \"Icarus\", \"Publications of the Astronomical Society of the Pacific\", \"The Astronomical Journal\". I ricercatori in OAVdA tra la fine del 2011 e l'inizio del 2012 sono stati associati all'INAF (Istituto nazionale di astrofisica).\nIl laboratorio eliofisico.\nL'osservatorio astronomico \u00e8 dotato anche di un laboratorio eliofisico, un'aula didattica nella quale \u00e8 possibile, durante le visite diurne, proiettare il Sole e svolgere osservazioni di gruppo del Sole in piena sicurezza per la vista tramite un telescopio dotato di uno specchio di 250\u00a0mm. Inoltre il laboratorio \u00e8 dotato anche di filtro H-\u03b1 utile per l'osservazione della cromosfera solare."}
{"id": "3093158", "revid": "1573940", "url": "https://it.wikipedia.org/wiki?curid=3093158", "title": "Jeran", "text": "Discendenti di tale runa sono le due rune del Fu\u00feorc G\u0113r (\u16c4) e Ior (\u16e1, una runa legata) e la runa del Fu\u00feark recente Ar (\u16c5). Il nome della lettera corrispondente nell'alfabeto gotico (, \ud800\udf3e) \u00e8 \"jer\".\nIl proto-germanico \"*j\u01132ran\" \u00e8 collegato all'avestico \"y\u0101re\" (\"anno\"), ai greci \u1f67\u03c1\u03bf\u03c2 (oros, \"anno\") e \u1f65\u03c1\u03b1 (ora, \"stagione\"), allo slavonico \"jar\u016d\" (\"primavera\") ed all\"'-or\" nel latino \"hornus\" (\"di quest'anno\", da \"*ho-j\u014drinus\"), tutti derivati da un tema \"*yer-o-\" del proto-indoeuropeo.\nStoria.\nLa derivazione della runa del Fu\u00feark antico \u00e8 incerta; alcuni studiosi la vedono come una modificazione della lettera latina G (una C con un tratto, dunque legata anche alla runa \"kaunan\") mentre altri la ritengono un'innovazione germanica; in ogni caso essa compare fin dalle prime iscrizioni runiche, apparendo sul pettine di Vimose (harja). La trasformazione della runa fu una delle pi\u00f9 radicali, ed essa dovette possedere numerose versioni.\nLa runa \"jeran\" pass\u00f2 poi nel Fu\u00feorc anglosassone e frisone in due versioni, \"g\u0113r\" (\u16c4) e \"ior\" (\u16e1), quest'ultima una runa legata di \"gyfu\" ed \"is\" (vedi la runa \"ear\"); \"g\u0113r\" viene scritta molto frequentemente con l'altro simbolo, \u16e1, sulle epigrafi e sui manufatti, mentre la forma \u16c4 compare solo raramente su manoscritti tardi (delineandosi come un simbolo differente da \"ior\").\nAnche la lettera \"jer\" (\ud800\udf3e) dell'alfabeto gotico \u00e8 basata sulla forma della runa del Fu\u00feark antico: questo \u00e8 uno dei due soli casi (l'altro \u00e8 \"urus\", derivato da \"uruz\") in cui la runa ha dato origine alla lettera gotica. Questo \u00e8 dovuto al fatto che, al tempo dell'introduzione del gotico, n\u00e9 l'alfabeto latino n\u00e9 quello greco (da cui derivano solitamente le lettere gotiche) possedeva grafemi distinti per \"i\"/\"j\" e per \"u\"/\"w\", e perci\u00f2 essi furono ricavati dal Fu\u00feark antico.\nFu\u00feark recente.\nDurante il VII e l'VIII secolo, la \"j\" iniziale in \"*jara\" si perse nel proto-norreno, che cambi\u00f2 anche il valore fonetico della runa da /j/ ad /a/; dopo svariate modifiche e riutilizzi di altre versioni come grafemi di suoni differenti (che coinvolsero anche le rune \"sowilo\", \"naudiz\" e \"haglaz\"), alla fine la runa \"j\u0113ran\" diede origine alla \"\u00e1r\" del Fu\u00feark recente (, \u16c5).\nPoemi runici.\nLa runa \"jeran\" compare nel poema runico anglosassone con il nome di Ger:\nNei poemi runici norvegese ed islandese compare invece la runa \"\u00e1r\"."}
{"id": "3093159", "revid": "474175", "url": "https://it.wikipedia.org/wiki?curid=3093159", "title": "Castellastua", "text": "Castellastua (in passato fu noto anche con la grafia \"Castel Lastua\", in serbo-montenegrino: Petrovac na Moru - \u041f\u0435\u0442\u0440\u043e\u0432\u0430\u0446 \u043d\u0430 \u041c\u043e\u0440\u0443), \u00e8 un centro abitato del Montenegro, compreso nel comune di Budua. Fino al 1919 il toponimo in lingua serbo-croata fu \"Ka\u0161tel Lastva\", poi modificato in \"Petrovac\" in onore di Re Pietro I di Serbia.\nCastellastua \u00e8 anche un centro turistico della riviera di Budua.\nSport.\nCalcio.\nLa squadra principale della citt\u00e0 \u00e8 l'Omladinski Fudbalski Klub Petrovac."}
{"id": "3093161", "revid": "287204", "url": "https://it.wikipedia.org/wiki?curid=3093161", "title": "U.S. Men's Clay Court Championships 1980", "text": "L'U.S. Men's Clay Court Championships 1980 \u00e8 stato un torneo di tennis giocato sulla terra. \u00c8 stata la 12\u00aa edizione del U.S. Men's Clay Court Championships, che fa parte del Volvo Grand Prix 1980. Si \u00e8 giocato a Indianapolis negli Stati Uniti dal 4 al 10 agosto 1980.\nCampioni.\nSingolare.\n Jos\u00e9 Luis Clerc ha battuto in finale Mel Purcell 7-5, 6-3\nDoppio.\n Kevin Curren / Steve Denton hanno battuto in finale Wojciech Fibak / Ivan Lendl 3-6, 7-6, 6-4"}
{"id": "3093162", "revid": "196390", "url": "https://it.wikipedia.org/wiki?curid=3093162", "title": "Petrovac na Moru", "text": ""}
{"id": "3093163", "revid": "196390", "url": "https://it.wikipedia.org/wiki?curid=3093163", "title": "Castel Lastua", "text": ""}
{"id": "3093167", "revid": "114325", "url": "https://it.wikipedia.org/wiki?curid=3093167", "title": "J\u0113ran", "text": ""}
{"id": "3093170", "revid": "114325", "url": "https://it.wikipedia.org/wiki?curid=3093170", "title": "J\u0113raz", "text": ""}
{"id": "3093171", "revid": "767487", "url": "https://it.wikipedia.org/wiki?curid=3093171", "title": "ATP Cleveland 1980", "text": "L'ATP Cleveland 1980 \u00e8 stato un torneo di tennis giocato sul cemento. \u00c8 stata la 3\u00aa edizione dell'ATP Cleveland, che fa parte del Volvo Grand Prix 1980. Si \u00e8 giocato a Cleveland negli USA, dall'11 al 17 agosto 1980.\nCampioni.\nSingolare.\n Gene Mayer ha battuto in finale Victor Amaya 6\u20132, 6\u20131\nDoppio.\n Victor Amaya / Gene Mayer hanno battuto in finale Fred McNair / Sashi Menon 6\u20134, 6\u20132"}
{"id": "3093173", "revid": "114325", "url": "https://it.wikipedia.org/wiki?curid=3093173", "title": "Jeraz", "text": ""}
{"id": "3093174", "revid": "114325", "url": "https://it.wikipedia.org/wiki?curid=3093174", "title": "G\u0113r", "text": ""}
{"id": "3093175", "revid": "1543377", "url": "https://it.wikipedia.org/wiki?curid=3093175", "title": "William Collum", "text": "Carriera.\nArbitro effettivo dal 1993, nel 2000 entra a far parte delle liste ufficiali della Scottish Football Association e quattro anni dopo \u00e8 promosso nella massima categoria nazionale. Riceve la nomina ad internazionale il 1\u00ba gennaio 2006.\nGi\u00e0 a partire dallo stesso anno, l'UEFA lo designa subito per un torneo importante: l'Europeo Under-17 del 2006, tenutosi in Lussemburgo. In quell'occasione ebbe modo di dirigere tre partite, tra cui una semifinale.\nNel 2007 fa il suo esordio in una gara tra nazionali maggiori, dirigendo l'incontro tra Andorra e Estonia, valido per le qualificazioni agli Europei del 2008.\nNel 2008 partecipa ad un altro torneo giovanile: l'Europeo di calcio Under-19 tenutosi in Repubblica Ceca. Dirige tre gare, tra cui soprattutto la finale tra Germania ed Italia.\nNel febbraio del 2009 ottiene per la prima volta un sedicesimo di finale di Coppa UEFA.\nNell'edizione 2009-2010 dell'Europa League ha diretto in totale cinque partite.\nNel settembre del 2010 fa il suo esordio nella fase a gironi della UEFA Champions League, dirigendo un match tra i greci del e i danesi del Copenhagen.\nNell'estate del 2011 \u00e8 chiamato a dirigere in occasione del Campionato mondiale di calcio Under-20 in programma in Colombia.\nNel marzo del 2012 \u00e8 selezionato ufficialmente come arbitro di porta in vista di Euro 2012, nella squadra arbitrale diretta dal connazionale Craig Thomson.\nIl 7 luglio 2015 \u00e8 stato designato per la Supercoppa UEFA che si \u00e8 disputata l'11 agosto a Tbilisi tra Barcellona e Siviglia.\nIl 15 dicembre 2015 viene ufficialmente selezionato per gli europei del 2016 in Francia. Qui dirige due gare della fase a gironi per poi terminare l'esperienza prima della fase ad eliminazione diretta."}
{"id": "3093176", "revid": "767487", "url": "https://it.wikipedia.org/wiki?curid=3093176", "title": "Stowe Open 1980", "text": "Lo Stowe Open 1980 \u00e8 stato un torneo di tennis giocato sul cemento. \u00c8 stata la 3\u00aa edizione del Stowe Open, che fa parte del Volvo Grand Prix 1980. Si \u00e8 giocato a Stowe negli USA, dall'11 al 17 agosto 1980.\nCampioni.\nSingolare.\n Robert Lutz ha battuto in finale Johan Kriek 6\u20133, 6\u20131\nDoppio.\n Robert Lutz / Bernard Mitton hanno battuto in finale Ilie N\u0103stase / Ferdi Taygan 6\u20134, 6\u20133"}
{"id": "3093178", "revid": "76963", "url": "https://it.wikipedia.org/wiki?curid=3093178", "title": "Martin Cummins", "text": "\u00c8 noto per il suo ruolo di Ames White in \"Dark Angel\" (2001-2002) e per lo sceriffo Keller nella serie TV \"Riverdale\" (2017).\nVita e carriera.\nCummins and\u00f2 alla Seaquam Secondary School nella citt\u00e0 di North Delta, Columbia Britannica in Canada. Ha frequentato il Vancouver Actors Studio dove si \u00e8 formato con Mel Tuck, un pioniere molto rispettato del teatro canadese. Uno dei suoi primi ruoli significativi \u00e8 stato l'ospite della serie di variet\u00e0 teen \"Pilot One\" su CBC Television. \nCummins ha recitato in numerosi show televisivi americani e canadesi prima di interpretare il personaggio di Nick Boyle nella serie MGM \"Poltergeist\", che \u00e8 stato girato a Vancouver, alla fine degli anni '90. Ha usato i soldi e le risorse che ha guadagnato lavorando alla serie per finanziare e gestire il suo film \"We All Fall Down\", basato sugli eventi della sua vita dopo la morte di sua madre.\nLe altre apparizioni di Cummins includono le serie TV e i film \"Quando chiama il cuore\", \"Andromeda\", \"4400\", \"Dice\", \"Venerd\u00ec 13 parte VIII - Incubo a Manhattan\", \"Kyle XY\", \"Smallville\", \"Stargate SG-1\", \"Life as We Know It\", \"Live Once, Die Twice\", \"UnREAL\", \"Omen IV - Presagio infernale\", \"Devour\". In questo film ha recitato insieme a Jensen Ackles di \"Dark Angel\".\nCummins ha vinto un Genie Award per la performance di un attore in un ruolo di supporto nel 2000 per \"Love Come Down\". Nel 2011 ha iniziato un ruolo ricorrente come Thomas sulla ABC serie \"V\". Ha interpretato Carroll McKane nel film horror-thriller di Gary Sherman \"39: A Film di Carroll McKane\". A partire dal 2017, Cummins \u00e8 apparso nelle serie \"Quando chiama il cuore\" e \"Riverdale\"."}
{"id": "3093179", "revid": "124717753", "url": "https://it.wikipedia.org/wiki?curid=3093179", "title": "Miss Terra", "text": "Miss Terra (\"Miss Earth\") \u00e8 un annuale concorso di bellezza promotore della coscienza ambientale&lt;ref name=\"chinadaily.com.cn/english/doc/2004-10/25/content_385531.htm\"&gt;&lt;/ref&gt;.\nInsieme con Miss Universo, Miss International e Miss Mondo, Miss Terra \u00e8 uno dei quattro concorsi di bellezza pi\u00f9 grandi al mondo in termini di numero di nazioni partecipanti alla fase finale, oltre che uno dei concorsi maggiormente pubblicizzati dai mass media&lt;ref name=\"tnp.sg/printfriendly/0,4139,168817,00.html\"&gt;&lt;/ref&gt;&lt;ref name=\"spicezee.com/missuniverse08/article5354.htm\"&gt;&lt;/ref&gt;&lt;ref name=\"grandslampageants.com/directory.php\"&gt;&lt;/ref&gt;. \nTutti e quattro i concorsi formano il \"Big Four international beauty pageants\" (\"Quattro grandi concorsi internazionali di bellezza\").\nLa detentrice del titolo di Miss Terra dedica il proprio anno di \"regno\" per promuovere progetti ambientalisti e per affrontare le questioni riguardanti l'ecologia&lt;ref name=\"tribuneindia.com/2004/20041008/world.htm\"&gt;&lt;/ref&gt;.\nDal 2006, il concorso Miss Terra ha incominciato a ospitare il titolo Campione della Terra del programma delle Nazioni Unite per l'ambiente, un riconoscimento annuale istituito nel 2005 dalle Nazioni Unite per premiare una personalit\u00e0 politica mondiale che si \u00e8 distinta per il proprio impegno per la causa ambientale.\nIl concorso.\nSin dalla sua istituzione il concorso \u00e8 stato sempre organizzato dalla societ\u00e0 \"Carousel Production\" di Manila, attraverso la \"Miss Earth Foundation\". All'evento annuale, a partire dal 2005, partecipano circa ottanta nazioni da tutto il mondo. Le concorrenti devono avere almeno diciotto anni, e non pi\u00f9 di ventisei. Come per Miss Universo, le delegate gareggiano attraversando tre fasi: sfilata in costume da bagno, sfilata in abito da sera e intervista. Le interviste con le candidate ruotano intorno a temi legati all'ambiente. Colei che viene proclamata vincitrice ottiene il titolo di Miss Terra, e diventa portavoce e ambasciatrice della fondazione, oltre che promotrice di cause ambientali in tutto il mondo. Normalmente il concorso si tiene nel corso dell'ultimo quarto dell'anno, e viene organizzato nelle Filippine.\nNei primi anni del concorso dal 2001 al 2003, venivano scelte nel corso della gara dieci semifinaliste, aumentate dal 2004 a sedici. Queste sedici vengono ulteriormente ridotte a otto finaliste, e in seguito a quattro, dalle quali vengono selezionate le ultime due e infine la vincitrice del concorso. La vincitrice viene incoronata Miss Terra, le altre finaliste ottengono titoli legati agli elementi naturali: Miss Fuoco (quarta classificata), Miss Acqua (terza classificata) e Miss Aria (seconda classificata).\nFino a oggi soltanto una Miss Terra \u00e8 stata detronizzata: D\u017eejla Glavovi\u0107 nel 2002 fu infatti rimpiazzata dalla seconda classificata Winfred Omwakwe. Fra le regole del concorso \u00e8 previsto che, nel caso che la detentrice del titolo non sia pi\u00f9 in grado di assolvere i propri doveri e obblighi di Miss Terra, la detentrice del titolo di Miss Aria prender\u00e0 il suo posto."}
{"id": "3093180", "revid": "114325", "url": "https://it.wikipedia.org/wiki?curid=3093180", "title": "\u16c3", "text": ""}
{"id": "3093182", "revid": "114325", "url": "https://it.wikipedia.org/wiki?curid=3093182", "title": "\u16c4", "text": ""}
{"id": "3093184", "revid": "114325", "url": "https://it.wikipedia.org/wiki?curid=3093184", "title": "\u16e1", "text": ""}
{"id": "3093185", "revid": "223320", "url": "https://it.wikipedia.org/wiki?curid=3093185", "title": "Miss Earth", "text": ""}
{"id": "3093192", "revid": "367445", "url": "https://it.wikipedia.org/wiki?curid=3093192", "title": "Osservatorio Astronomico della Regione Autonoma Valle d'Aosta", "text": ""}
{"id": "3093199", "revid": "827882", "url": "https://it.wikipedia.org/wiki?curid=3093199", "title": "The Lone Ranger", "text": ""}
{"id": "3093200", "revid": "1305772", "url": "https://it.wikipedia.org/wiki?curid=3093200", "title": "Sprovieri", "text": ""}
{"id": "3093203", "revid": "125324697", "url": "https://it.wikipedia.org/wiki?curid=3093203", "title": "Fabrizio De Flaviis", "text": "Biografia.\nAttivo nel mondo del doppiaggio sin da bambino, \u00e8 figlio del doppiatore Flavio De Flaviis, e fratello della doppiatrice Valeria De Flaviis. Ha partecipato al doppiaggio inglese (diretto da Francesco Vairano) del film \"Pinocchio\" (2019) di Matteo Garrone, doppiando il personaggio del banditore di Mangiafuoco, interpretato da Ciro Petrone."}
{"id": "3093205", "revid": "1305772", "url": "https://it.wikipedia.org/wiki?curid=3093205", "title": "Lone Ranger (disambigua)", "text": ""}
{"id": "3093206", "revid": "767487", "url": "https://it.wikipedia.org/wiki?curid=3093206", "title": "Atlanta Open 1981", "text": "Lo Atlanta Open 1981 \u00e8 stato un torneo di tennis giocato sul cemento. \u00c8 stata la 4\u00aa edizione del Atlanta Open, che fa parte del Volvo Grand Prix 1981. Si \u00e8 giocato a Atlanta negli USA, dal 17 al 23 agosto 1981.\nCampioni.\nSingolare.\n Mel Purcell ha battuto in finale Gilles Moretton 6-4 6-2\nDoppio.\n Fritz Buehning / Peter Fleming hanno battuto in finale Sammy Giammalva / Tony Giammalva 6-4, 6-2"}
{"id": "3093208", "revid": "324090", "url": "https://it.wikipedia.org/wiki?curid=3093208", "title": "Servizio sanitario nazionale (Regno Unito)", "text": ""}
{"id": "3093211", "revid": "287204", "url": "https://it.wikipedia.org/wiki?curid=3093211", "title": "Nguyen Cao Ky", "text": ""}
{"id": "3093212", "revid": "539186", "url": "https://it.wikipedia.org/wiki?curid=3093212", "title": "ZAPRUDER filmmakersgroup", "text": ""}
{"id": "3093214", "revid": "767487", "url": "https://it.wikipedia.org/wiki?curid=3093214", "title": "Atlanta Open 1980", "text": "Lo Atlanta Open 1980 \u00e8 stato un torneo di tennis giocato sul cemento. \u00c8 stata la 3\u00aa edizione del Atlanta Open, che fa parte del Volvo Grand Prix 1980. Si \u00e8 giocato a Atlanta negli USA, dal 18 al 24 agosto 1980.\nCampioni.\nSingolare.\n Eliot Teltscher ha battuto in finale Terry Moor 6-2 6-2\nDoppio.\n Tom Gullikson / Butch Walts hanno battuto in finale Anand Amritraj / John Austin 6-7, 7-6, 7-5"}
{"id": "3093216", "revid": "287204", "url": "https://it.wikipedia.org/wiki?curid=3093216", "title": "Nguyen Van Thieu", "text": ""}
{"id": "3093220", "revid": "767487", "url": "https://it.wikipedia.org/wiki?curid=3093220", "title": "Hot Rod - Uno svitato in moto", "text": "Hot Rod - Uno svitato in moto (\"Hot Rod\") \u00e8 un film del 2007 diretto da Akiva Schaffer.\nTrama.\nRod, sin da piccolo, ha sempre amato fare acrobazie. Insieme alla sua squadra (composta dal fratellastro Kevin, Dave, Rico e la nuova entrata Denise), organizza molti salti con la sua motocicletta. Tuttavia, scopre che il suo patrigno, Frank, \u00e8 malato di cuore. Decide allora di organizzare un salto memorabile sponsorizzato, dal quale ricaverebbe i soldi per la costosa operazione, per poter far guarire Frank e poterlo finalmente \"prendere a calci\", guadagnando cos\u00ec il suo rispetto.\nDistribuzione.\nIl film \u00e8 stato distribuito negli Stati Uniti d'America il 3 agosto 2007. In Italia \u00e8 uscito il 10 agosto dello stesso anno.\nColonna sonora.\nPer la colonna sonora del film sono stati scelti pezzi rock degli Europe e di Trevor Rabin, l'ex chitarrista degli Yes."}
{"id": "3093224", "revid": "827882", "url": "https://it.wikipedia.org/wiki?curid=3093224", "title": "Hot Rod (disambigua)", "text": ""}
{"id": "3093225", "revid": "438678", "url": "https://it.wikipedia.org/wiki?curid=3093225", "title": "Hot Rod (film)", "text": ""}
{"id": "3093226", "revid": "1543377", "url": "https://it.wikipedia.org/wiki?curid=3093226", "title": "Campionati Internazionali di Sicilia 1980", "text": "I Campionati Internazionali di Sicilia 1980 sono stati un torneo di tennis giocato sulla terra battuta. \u00c8 stata la 2\u00aa edizione dei Campionati Internazionali di Sicilia, che fanno parte del Volvo Grand Prix 1980. Si sono giocati a Palermo in Italia, dall'8 al 14 settembre 1980.\nCampioni.\nSingolare.\n Guillermo Vilas ha battuto in finale Paul McNamee 6\u20134, 6\u20130, 6\u20130\nDoppio.\n Gianni Ocleppo / Ricardo Ycaza hanno battuto in finale V\u00edctor Pecci / Bal\u00e1zs Tar\u00f3czy 6-2, 6-2"}
{"id": "3093235", "revid": "6923", "url": "https://it.wikipedia.org/wiki?curid=3093235", "title": "Strada europea E6", "text": ""}
{"id": "3093237", "revid": "767487", "url": "https://it.wikipedia.org/wiki?curid=3093237", "title": "British Hard Court Championships 1980", "text": "Il British Hard Court Championships 1980 \u00e8 stato un torneo di tennis giocato sulla terra battuta. \u00c8 stata la 10\u00aa edizione del torneo, che fa parte del Volvo Grand Prix 1980. Si \u00e8 giocato a Bournemouth in Gran Bretagna dall'8 al 14 settembre 1980.\nCampioni.\nSingolare maschile.\n \u00c1ngel Gim\u00e9nez ha battuto in finale Shlomo Glickstein 3\u20136, 6\u20133, 6\u20133\nDoppio maschile.\n Eddie Edwards / Lennert Edwards hanno battuto in finale Andrew Jarrett / Jonathan Smith 6\u20133, 6\u20137, 8\u20136"}
{"id": "3093241", "revid": "729019", "url": "https://it.wikipedia.org/wiki?curid=3093241", "title": "Pacific Coast Championships 1980", "text": "Il Pacific Coast Championships 1980 \u00e8 stato un torneo di tennis giocato sul sintetico indoor. \u00c8 stata la 91\u00aa edizione del Pacific Coast Championships, che fa parte del Volvo Grand Prix 1980. Si \u00e8 giocato a San Francisco negli Stati Uniti, dal 22 al 28 settembre 1980.\nCampioni.\nSingolare.\n Gene Mayer ha battuto in finale Eliot Teltscher 6-2, 2-6, 6-1\nDoppio.\n Peter Fleming / John McEnroe hanno battuto in finale Gene Mayer / Sandy Mayer 6-4, 6-3,"}
{"id": "3093252", "revid": "767487", "url": "https://it.wikipedia.org/wiki?curid=3093252", "title": "Madrid Tennis Grand Prix 1980", "text": "Il Madrid Tennis Grand Prix 1980 \u00e8 stato un torneo di tennis giocato sulla terra battuta. \u00c8 stata la 9\u00aa edizione del Madrid Tennis Grand Prix che fa parte del Volvo Grand Prix 1980. Si \u00e8 giocato a Madrid in Spagna dal 29 settembre al 5 ottobre 1980.\nCampioni.\nSingolare.\n Jos\u00e9 Luis Clerc ha battuto in finale Guillermo Vilas 6-3, 1-6, 1-6, 6-4, 6-2\nDoppio.\n Hans Gildemeister / Andr\u00e9s G\u00f3mez hanno battuto in finale Jan Kode\u0161 / Bal\u00e1zs Tar\u00f3czy 3-6, 6-3, 10-8"}
{"id": "3093255", "revid": "76963", "url": "https://it.wikipedia.org/wiki?curid=3093255", "title": "Robbi Chong", "text": "Biografia.\nNasce a Vancouver, nella Columbia Britannica, il 28 maggio del 1965, figlia di Tommy Chong, un comico ed attore canadese, membro, assieme a Cheech Marin, del duo Cheech &amp; Chong, e di Maxine Sneed. Ha una sorella maggiore, Rae Dawn Chong, anche lei attrice. \u00c8 di origini cinesi, nord-irlandesi e francesi da parte del padre ed afro-canadesi e cherokee da parte della madre.Robbi Chong ha studiato recitazione a Los Angeles, California per 2 anni ed ha cominciato ad apparire frequentemente sul palco e in televisione."}
{"id": "3093259", "revid": "767487", "url": "https://it.wikipedia.org/wiki?curid=3093259", "title": "Hawaiian Open 1980", "text": "L'Hawaiian Open 1980 \u00e8 stato un torneo di tennis giocato sul cemento. \u00c8 stata la 7\u00aa edizione del Hawaiian Open, che fa parte del Volvo Grand Prix 1980. Si \u00e8 giocato a Maui negli Stati Uniti, dal 29 settembre al 5 ottobre 1980.\nCampioni.\nSingolare.\n Eliot Teltscher ha battuto in finale Tim Wilkison 7\u20136, 6\u20133\nDoppio.\n Peter Fleming / John McEnroe hanno battuto in finale Victor Amaya / Hank Pfister 7\u20136, 6\u20137, 6\u20132"}
{"id": "3093267", "revid": "1310927", "url": "https://it.wikipedia.org/wiki?curid=3093267", "title": "Adis Husidi\u0107", "text": "Carriera.\nHusidi\u0107 \u00e8 stato scelto dai Chicago Fire al secondo turno della MLS SuperDraft 2009. Ha fatto il suo debutto professionale il 28 maggio 2009, entrando come sostituto di Gonzalo Segares negli ultimi minuti in una partita contro i Chivas USA. Ha segnato il primo gol della sua carriera il 24 aprile 2010 in una partita contro la Houston Dynamo.\nNel dicembre 2011 ha declinato l'opzione che lo avrebbe legato al sodalizio dell\u2019Illinois anche l'anno successivo, venendo scelto dai Colorado Rapids al draft riguardante i giocatori senza contratto. Nonostante ci\u00f2, \"Baggio\" si \u00e8 trasferito all'Hammarby nel campionato di Superettan, seconda serie svedese.\nNel 2014 fa ritorno in MLS poich\u00e9 acquistato dal sodalizio losangelino dei Los Angeles Galaxy.\nIl 7 marzo 2019 annuncia l'addio al calcio giocato."}
{"id": "3093269", "revid": "287204", "url": "https://it.wikipedia.org/wiki?curid=3093269", "title": "Queensland Open 1980", "text": "Il Queensland Open 1980 \u00e8 stato un torneo di tennis giocato sull'erba. Il torneo si \u00e8 giocato a Brisbane in Australia dal 17 al 23 novembre 1980.\nCampioni.\nSingolare maschile.\n Mike Estep ha battuto in finale John Fitzgerald 6-3 3-6 6-4\nDoppio maschile.\n John Fitzgerald / Chris Johnstone hanno battuto in finale Greg Whitecross / Charles Fancutt 2 set a 0\nSingolare femminile.\n Elizabeth Smylie Sayers ha battuto in finale Sue Barker 6-2 6-1\nDoppio femminile.\n\"Informazione non disponibile\""}
{"id": "3093270", "revid": "2211542", "url": "https://it.wikipedia.org/wiki?curid=3093270", "title": "Discografia di Kanye West", "text": "La seguente \u00e8 la discografia di Kanye West, cantante e produttore discografico statunitense."}
{"id": "3093276", "revid": "324090", "url": "https://it.wikipedia.org/wiki?curid=3093276", "title": "Cattedrale di San Giovanni Battista (Norwich)", "text": "La cattedrale di San Giovanni Battista (in inglese: \"Cathedral Church of St John the Baptist\") \u00e8 la cattedrale cattolica della citt\u00e0 di Norwich, nel Regno Unito. \u00c8 la seconda pi\u00f9 grande cattedrale cattolica del paese.\nStoria.\nLa cattedrale \u00e8 stata costruita tra il 1822 e il 1910, anno della sua consacrazione. Nel 1976 \u00e8 stata consacrata come cattedrale metropolitana della diocesi dell'East Anglia."}
{"id": "3093277", "revid": "287204", "url": "https://it.wikipedia.org/wiki?curid=3093277", "title": "Torneo God\u00f3 1980", "text": "Il Torneo God\u00f3 1980 \u00e8 stato un torneo di tennis giocato sulla terra rossa. \u00c8 stata la 29\u00aa edizione del Torneo God\u00f3,\nche fa parte del Volvo Grand Prix 1980. Si \u00e8 giocato al Real Club de Tenis Barcelona di Barcellona in Spagna, dal 6 al 12 ottobre 1980.\nCampioni.\nSingolare.\n Ivan Lendl ha battuto in finale Guillermo Vilas 6-4, 5-7, 6-4, 4-6, 6-1\nDoppio.\n Steve Denton / Ivan Lendl hanno battuto in finale Pavel Slo\u017eil / Bal\u00e1zs Tar\u00f3czy 6-2, 6-7, 6-3"}
{"id": "3093282", "revid": "287204", "url": "https://it.wikipedia.org/wiki?curid=3093282", "title": "Davidoff Swiss Indoors 1980", "text": "Il Davidoff Swiss Indoors 1980 \u00e8 stato un torneo di tennis giocato sul cemento indoor. \u00c8 stata l'11\u00aa edizione del torneo, che fa parte del Volvo Grand Prix 1980. Si \u00e8 giocato a Basilea in Svizzera dal 13 al 19 ottobre 1980.\nCampioni.\nSingolare maschile.\n Ivan Lendl ha battuto in finale Bj\u00f6rn Borg 6-3, 6-2, 5-7, 0-6, 6-4\nDoppio maschile.\n Kevin Curren / Steve Denton hanno battuto in finale Bob Hewitt / Frew McMillan 6-7, 6-4, 6-4"}
{"id": "3093289", "revid": "599013", "url": "https://it.wikipedia.org/wiki?curid=3093289", "title": "Feliciano Magro", "text": "Carriera.\nClub.\nDurante la sua carriera ha giocato con vari club, tra cui anche Grasshopper, e Zurigo.\nIl 6 agosto 2010 permette al Chiasso di vincere il derby ticinese in trasferta per 0-1 contro il Locarno con una rete su rigore."}
{"id": "3093291", "revid": "110157", "url": "https://it.wikipedia.org/wiki?curid=3093291", "title": "Guangzhou Open", "text": "Il Guangzhou Open \u00e8 stato un torneo di tennis facente parte del Grand Prix giocato nel 1980 a Canton (\"Guangzhou\" in cinese) in Cina su campi in sintetico indoor."}
{"id": "3093297", "revid": "54193", "url": "https://it.wikipedia.org/wiki?curid=3093297", "title": "Massa minima", "text": "In astronomia, la massa minima \u00e8 il limite inferiore della massa di un oggetto osservato come un pianeta, una stella, un sistema binario, una nebulosa o un buco nero. La massa minimia \u00e8 una statistica ampiamente misurata e citata per i pianeti extrasolari. Poich\u00e9 la maggior parte di essi \u00e8 scoperta grazie al metodo della velocit\u00e0 radiale che rileva i pianeti misurando i cambiamenti nel movimento delle stelle nella linea di vista. Le inclinazioni orbitali non sono note\ne quindi la massa reale non pu\u00f2 essere calcolata. Se si conosce l'inclinazione orbitale la massa reale pu\u00f2 essere calcolata, eliminando di fatto l'utilit\u00e0 della massa minima calcolata, usando la formula seguente:\n(dove i indica l'angolo di inclinazione). Statisticamente la massa minima e la massa reale hanno generalmente valori non troppo differenti."}
{"id": "3093304", "revid": "767487", "url": "https://it.wikipedia.org/wiki?curid=3093304", "title": "Guangzhou Open 1980", "text": "Il Guangzhou Open 1980 \u00e8 stato un torneo di tennis giocato sul sintetico indoor. \u00c8 stata la 10\u00aa edizione del torneo, che fa parte del Volvo Grand Prix 1980. Si \u00e8 giocato a Canton (\"Guangzhou\" in cinese) in Cina dal 13 al 19 ottobre 1980.\nCampioni.\nSingolare maschile.\n Jimmy Connors ha battuto in finale Eliot Teltscher 6-2 6-4\nDoppio maschile.\n Ross Case / Jaime Fillol hanno battuto in finale Andy Kohlberg / Larry Stefanki 6-2, 7-6"}
{"id": "3093313", "revid": "287204", "url": "https://it.wikipedia.org/wiki?curid=3093313", "title": "Japan Open Tennis Championships 1980", "text": "Il Japan Open Tennis Championships 1980 \u00e8 stato un torneo di tennis giocato sulla terra battuta. \n\u00c8 stata la 8\u00aa edizione del Japan Open Tennis Championships, che fa parte della categoria del Volvo Grand Prix 1980 e del WTA Tour 1980. Sia il torneo maschile che quello femminile si sono giocati a Tokyo in Giappone, dal 20 al 29 \nottobre 1980.\nCampioni.\nSingolare maschile.\n Ivan Lendl ha battuto in finale Eliot Teltscher 3-6, 6-4, 6-0\nSingolare femminile.\n Mariana Simionescu ha battuto in finale Nerida Gregory 6-4, 6-4\nDoppio maschile.\n Ross Case / Jaime Fillol hanno battuto in finale Terry Moor / Eliot Teltscher 6-3, 3-6, 6-4\nDoppio femminile.\n Dana Gilbert / Peanut Louie hanno battuto in finale Nerida Gregory / Marie Neumannov\u00e1 7-5, 7-6"}
{"id": "3093316", "revid": "322321", "url": "https://it.wikipedia.org/wiki?curid=3093316", "title": "Cyprian Kizito Lwanga", "text": "Biografia.\nCyprian Kizito Lwanga \u00e8 nato il 19 gennaio 1953 nel piccolo villaggio di Naggalama, distretto di Mukono ed arcidiocesi di Kampala (oggi nella diocesi di Lugazi), nella Regione Centrale dell'allora Protettorato britannico dell'Uganda (oggi Repubblica dell'Uganda); proviene da una famiglia numerosa composta dal padre catechista Joseph Nsubuga Wamala (m. 1983), che in futuro lo ispirer\u00e0 a dedicarsi al sacerdozio, dalla madre e da quattro fratelli e quattro sorelle.\nFormazione e ministero sacerdotale.\nHa frequentato la scuola primaria nel suo villaggio natale per poi entrare, nel 1964, nel Seminario minore di Nyenga. Ha poi studiato filosofia nel Seminario maggiore di Katigondo dal 1972 al 1974, prima di spostarsi al Seminario di Ggaba dove si \u00e8 laureato in teologia.\nHa ricevuto l'ordinazione sacerdotale il 9 aprile 1978, presso la Cattedrale di Santa Maria a Kampala, per imposizione delle mani del cardinale Emmanuel Kiwanuka Nsubuga, arcivescovo metropolita di Kampala; si \u00e8 incardinato, venticinquenne, come presbitero della medesima arcidiocesi.\nDopo un lungo soggiorno in Francia ed il conseguimento del dottorato in diritto canonico alla Pontificia Universit\u00e0 Urbaniana, nel 1996 ha ricevuto da papa Giovanni Paolo II il titolo onorifico di Cappellano di Sua Santit\u00e0.\n\u00c8 stato segretario personale di entrambi i cardinali arcivescovi di Kampala, Emmanuel Kiwanuka Nsubuga ed Emmanuel Wamala, nonch\u00e9 vicario generale e cancelliere della stessa arcidiocesi.\nMinistero episcopale.\nIl 30 novembre 1996, con la bolla \"Cum ad aeternam\", papa Giovanni Paolo II ha eretto la diocesi di Kasana-Luweero scorporandone il territorio dall'arcidiocesi di Kampala; contestualmente lo ha nominato 1\u00ba vescovo della nuova sede. Ha ricevuto la consacrazione episcopale il 1\u00ba marzo 1997, presso la Pro-cattedrale di Nostra Signora della Pace a Luweero, per imposizione delle mani del cardinale Emmanuel Wamala, arcivescovo metropolita di Kampala, assistito dai co-consacranti monsignori Joseph Bernard Louis Willigers, M.H.M., vescovo di Jinja, e Paul Lokiru Kalanda, vescovo di Fort Portal; ha preso possesso della diocesi durante la stessa cerimonia. Come suo motto episcopale il neo vescovo Lwanga ha scelto \"Ora et labora ut habeant vitam\", che tradotto vuol dire \"Pregate e lavorate per vivere appieno\".\nIl 16 settembre 2003 si \u00e8 recato, assieme agli altri membri dell'episcopato ugandese, in visita \"ad limina apostolorum\" in Vaticano, discutendo con il Pontefice della situazione e dei problemi relativi alla sua zona pastorale.\nIl 19 agosto 2006 papa Benedetto XVI lo ha promosso, cinquantatreenne, arcivescovo metropolita di Kampala; \u00e8 succeduto al settantanovenne cardinale Emmanuel Wamala, dimissionario per raggiunti limiti d'et\u00e0. Il 29 giugno seguente, giorno della solennit\u00e0 dei Santi Pietro e Paolo, si \u00e8 recato presso la Basilica di San Pietro in Vaticano, dove il papa gli ha imposto il pallio, simbolo di comunione tra il metropolita e la Santa Sede. Ha preso possesso dell'arcidiocesi durante una cerimonia svoltasi presso la Cattedrale di Santa Maria a Kampala il 30 settembre dello stesso anno.\nSi \u00e8 nuovamente recato in visita \"ad limina\" il 4 marzo 2010 ed il 18 giugno 2018.\n\u00c8 morto il 3 aprile 2021 all'et\u00e0 di 68 anni e, in seguito ai funerali tenutisi cinque giorni dopo, \u00e8 stato sepolto nella cattedrale di Kampala.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "3093319", "revid": "743200", "url": "https://it.wikipedia.org/wiki?curid=3093319", "title": "Melbourne Indoor 1980", "text": "Il Melbourne Indoor 1980 \u00e8 stato un torneo di tennis giocato sintetico indoor. \u00c8 stata la 1\u00aa edizione del Melbourne Indoor, che fa parte del Volvo Grand Prix 1980. Si \u00e8 giocato a Melbourne in Australia dal 20 al 26 ottobre 1980.\nCampioni.\nSingolare maschile.\n Vitas Gerulaitis ha battuto in finale Peter McNamara 7\u20135, 6\u20133\nDoppio maschile.\n Fritz Buehning / Ferdi Taygan hanno battuto in finale John Sadri / Tim Wilkison 6\u20131, 6\u20132"}
{"id": "3093323", "revid": "743200", "url": "https://it.wikipedia.org/wiki?curid=3093323", "title": "Cologne Grand Prix 1980", "text": "Il Cologne Grand Prix 1980 \u00e8 stato un torneo di tennis giocato sul cemento indoor. \u00c8 stata la 5\u00aa edizione del Cologne Grand Prix, che fa parte del Volvo Grand Prix 1980. Si \u00e8 giocato a Colonia in Germania, dal 27 ottobre al 2 novembre 1980.\nCampioni.\nSingolare.\n Robert Lutz ha battuto in finale Nick Saviano 6\u20134, 6\u20130\nDoppio.\n Bernard Mitton / Andrew Pattison hanno battuto in finale Jan Kode\u0161 / Tom\u00e1\u0161 \u0160m\u00edd 6\u20134, 6\u20131"}
{"id": "3093326", "revid": "743200", "url": "https://it.wikipedia.org/wiki?curid=3093326", "title": "Tokyo Indoor 1980", "text": "Il Tokyo Indoor 1980 \u00e8 stato un torneo di tennis giocato sintetico indoor. \u00c8 stata la 3\u00aa edizione del Tokyo Indoor, che fa parte del Volvo Grand Prix 1980. Si \u00e8 giocato a Tokyo in Giappone dal 27 ottobre al 2 novembre 1980.\nCampioni.\nSingolare maschile.\n Jimmy Connors ha battuto in finale Tom Gullikson 6-1, 6-2\nDoppio maschile.\n Victor Amaya / Hank Pfister hanno battuto in finale Marty Riessen / Sherwood Stewart 6-3, 3-6, 7-6"}
{"id": "3093329", "revid": "767487", "url": "https://it.wikipedia.org/wiki?curid=3093329", "title": "Hong Kong Open 1980", "text": "L'Hong Kong Open 1980 \u00e8 stato un torneo di tennis giocato sul cemento. \u00c8 stata la 7\u00aa edizione dell'Hong Kong Open che fa del Volvo Grand Prix 1980 e del WTA Tour 1980. Si \u00e8 giocato a Hong Kong dal 3 al 9 novembre 1980.\nCampioni.\nSingolare maschile.\n Ivan Lendl ha battuto in finale Brian Teacher 5-7, 7-6, 6-3\nDoppio maschile.\n Peter Fleming / Ferdi Taygan hanno battuto in finale Bruce Manson / Brian Teacher 7\u20135, 6\u20132\nSingolare femminile.\n Wendy Turnbull ha battuto in finale Marcie Louie 6-0, 6-2\nDoppio femminile.\n Wendy Turnbull / Sharon Walsh hanno battuto in finale Silvana Urroz / Penny Johnson 6-1, 6-2"}
{"id": "3093331", "revid": "486946", "url": "https://it.wikipedia.org/wiki?curid=3093331", "title": "Battaglia Lwow", "text": ""}
{"id": "3093333", "revid": "743200", "url": "https://it.wikipedia.org/wiki?curid=3093333", "title": "Quito Open 1980", "text": "Il Quito Open 1980 \u00e8 stato un torneo di tennis giocato sulla terra battuta. \u00c8 stata la 2\u00aa edizione del Quito Open che fa del Volvo Grand Prix 1980. Si \u00e8 giocato a Quito in Ecuador dal 3 al 9 novembre 1980.\nCampioni.\nSingolare.\n Jos\u00e9 Luis Clerc ha battuto in finale V\u00edctor Pecci 6\u20134, 1\u20136, 10\u20138\nDoppio.\n Hans Gildemeister / Andr\u00e9s G\u00f3mez hanno battuto in finale Jos\u00e9 Luis Clerc / Belus Prajoux 6\u20133, 1\u20136, 6\u20134"}
{"id": "3093335", "revid": "81195", "url": "https://it.wikipedia.org/wiki?curid=3093335", "title": "Pseudomureina", "text": ""}
{"id": "3093338", "revid": "767487", "url": "https://it.wikipedia.org/wiki?curid=3093338", "title": "ATP Taipei 1980", "text": "L'ATP Taipei 1980 \u00e8 stato un torneo di tennis giocato sul sintetico indoor. \u00c8 stata la 4\u00aa edizione dell'ATP Taipei, che fa parte del Volvo Grand Prix 1980. Il torneo si \u00e8 giocato a Taipei in Taiwan, dal 10 al 16 novembre 1980.\nCampioni.\nSingolare maschile.\n Ivan Lendl ha battuto in finale Brian Teacher 6-7, 6-3, 6-3, 7-6\nDoppio maschile.\n Bruce Manson / Brian Teacher hanno battuto in finale John Austin / Ferdi Taygan 6-4, 6-0"}
{"id": "3093347", "revid": "110157", "url": "https://it.wikipedia.org/wiki?curid=3093347", "title": "International Tennis Championships of Colombia", "text": "L'International Tennis Championships of Colombia \u00e8 stato un torneo di tennis facente parte del Grand Prix giocato dal 1977 al 1980 a Bogot\u00e0 in Colombia su campi in terra battuta."}
{"id": "3093348", "revid": "2231929", "url": "https://it.wikipedia.org/wiki?curid=3093348", "title": "Faro della Vittoria", "text": ""}
{"id": "3093353", "revid": "1086846", "url": "https://it.wikipedia.org/wiki?curid=3093353", "title": "Alessandria Unione Sportiva 1958-1959", "text": "Questa voce raccoglie le informazioni riguardanti l'Alessandria Unione Sportiva nelle competizioni ufficiali della stagione 1958-1959.\nStagione.\nNella stagione 1958-1959 l'Alessandria disput\u00f2 il dodicesimo campionato di Serie A della sua storia.\nOrganigramma societario.\nArea direttiva\nArea organizzativa\nArea tecnica\nArea sanitaria"}
{"id": "3093356", "revid": "1318658", "url": "https://it.wikipedia.org/wiki?curid=3093356", "title": "Trevor Jones", "text": "Sebbene non sia particolarmente conosciuto al di fuori del mondo del cinema, \u00e8 autore di numerose colonne sonore e la sua musica \u00e8 acclamata dalla critica sia per la sua profondit\u00e0 e l'emozione.\nBiografia.\nAll'et\u00e0 di cinque anni, Jones aveva gi\u00e0 deciso di diventare un compositore di colonne sonore. Nel 1967 ha frequentato la Royal Academy of Music di Londra con una borsa di studio e, in seguito, ha lavorato per cinque anni per la BBC su riviste di musica radio-televisiva. Nel 1974 Jones ha frequentato l'Universit\u00e0 di York dal quale si \u00e8 laureato in \"Musica di Film e Media\". Ha studiato tre anni alla National Film and Television School sul modo in cui si dirige un film, sul cinema e sulle tecniche di suono. Nel 1981 Jones ha scritto la colonna sonora per il cortometraggio \"The Bottom Dollar\", premiato con un Oscar, e per il corto \"L'Angelo Nero\".\nJones conobbe presto John Boorman, che era impegnato in un film sull'epopea arturiana, Excalibur (1981). Anche se la maggior parte dei brani della colonna sonora di quest'ultimo film furono le musiche di Richard Wagner e Carl Orff, Boorman necessitava anche di spunti drammatici originali per alcune scene. Tenuto conto del modesto budget di Excalibur, un compositore illustre era fuori portata, cos\u00ec Boorman commission\u00f2 al giovane Jones le musiche necessarie.\nExcalibur ha portato Jones a conoscenza di Jim Henson, che stava girando The Dark Crystal (1982) ed era in cerca di un compositore giovane e desideroso di lavorare in modo sperimentale. Il risultato \u00e8 un lavoro espansivo e sfaccettato con la London Symphony Orchestra, potenziata da un uso inventivo di sintetizzatori Fairlight e Synclavier, cos\u00ec come l'uso di strumenti d'epoca come il cromorno, il flauto dolce ed un insolito doppio flagioletto, che Jones trov\u00f2 per caso in un negozio di musica.\nDopo Excalibur, Jones lavor\u00f2 a \"Il mittente\" (1982) e l'avventura dei pirati Nate e Hayes (1983). Nel 1985 Jones compose per la produzione televisiva ne The Last Place on Earth. Jones si riun\u00ec ad Henson con la fantasia musicale del 1986, Labyrinth - Dove tutto \u00e8 possibile. David Bowie scrisse ed esegu\u00ec le tracce vocali per questo film, tra cui la hit \"Underground\", mentre Jones si occup\u00f2 della partitura drammatica.\nRiflettendo sulla sua complessa partitura sinfonica per The Dark Crystal, tenuta di poco conto, Jones inizi\u00f2 a ripensare al suo approccio alla musica drammatica. Intorno alla met\u00e0 degli anni '80, il lavoro Jones divenne pi\u00f9 basato sull'elettronica (molto simile a quella de compositore Maurice Jarre), evitando i temi identificabili a favore di migliorare l'armonia tra accordi del sintetizzatore. Tra il 1987 e il 1989, compose colonne sonore per \"Dominick &amp; Eugene\" (al quale ha partecipato il chitarrista classico John Williams), \"Angel Heart - Ascensore per\" \"l'inferno\", \"Mississippi Burning - Le radici dell'odio\" e \"Seduzione pericolosa\". Il ritorno di Jones alla composizione con una grande orchestra avvenne nel 1990 con \"Aracnofobia\". Nel 1992 scrisse la musica per \"Tutta colpa del fattorino\".\nNello stesso anno, arriv\u00f2 il successo pi\u00f9 importante di Jones ed una delle colonne sonore pi\u00f9 celebri di tutti i tempi: \"L'ultimo\" \"dei\" \"Mohicani\". Il regista Michael Mann inizialmente chiese a Jones una colonna sonora elettronica per il film, ma in seguito si opt\u00f2 per una partitura orchestrale perch\u00e9 pi\u00f9 appropriata a un colossal storico di quel tipo. Jones si affrett\u00f2 a rifare la partitura per orchestra, mentre i costanti tagli sub\u00ecti dal film prevedevano costanti adattamenti delle musiche. Alla fine, con la data di uscita imminente, venne chiamato il compositore Randy Edelman per musicare alcune scene minori che Jones non aveva avuto il tempo di fare. Alla fine, Edelman e Jones vennero entrambi accreditati come compositori per le musiche del film, cosa che rese la colonna sonora de \"L'ultimo dei Mohicani\" ineleggibile per gli standard degli Oscar."}
{"id": "3093357", "revid": "287204", "url": "https://it.wikipedia.org/wiki?curid=3093357", "title": "Faro della Vittoria (Torino)", "text": "Il Faro della Vittoria, anche noto come Faro della Maddalena, \u00e8 un monumento colossale dedicato alla Vittoria Alata, posto sulla sommit\u00e0 del parco della Rimembranza presso il Colle della Maddalena. L'ottica del faro \u00e8 alloggiata nella fiaccola sorretta tra le mani dell'imponente statua in bronzo, opera dello scultore torinese Edoardo Rubino.\nStoria.\nIl monumento fu eretto nel 1928 dal senatore Giovanni Agnelli che decise di donarlo alla citt\u00e0 per commemorare il decimo anniversario della vittoria dell'Italia nella prima guerra mondiale sull'Austria e Germania. La cima del Colle della Maddalena venne spianata e resa cos\u00ec meno impervia per agevolare il trasporto e il montaggio delle parti della colossale statua. \nIl Faro \u00e8 stato completamente restaurato nel 2013.\nCaratteristiche.\nOpera in bronzo dello scultore torinese Edoardo Rubino, la statua pesa complessivamente 25 tonnellate, \u00e8 alta ed \u00e8 poggiante su un basamento in pietra di ulteriori 8 metri di altezza. \nLa luce del faro \u00e8 visibile da tutta la citt\u00e0 e dai dintorni, in particolare di notte. Dalla vetta del colle dove \u00e8 posto, ovvero un piazzale ricoperto di ghiaia, si gode un buon panorama della catena delle Alpi Occidentali e vicino alla statua \u00e8 presente una tavola di orientamento in granito con lastra superiore di ottone, con l'indicazione della rosa dei venti e della direzione delle principali vette alpine visibili nelle giornate serene con cielo terso.\nSulla facciata del basamento in granito rivolta verso Torino \u00e8 incisa un'epigrafe del poeta Gabriele D'Annunzio:"}
{"id": "3093358", "revid": "767487", "url": "https://it.wikipedia.org/wiki?curid=3093358", "title": "International Tennis Championships of Colombia 1980", "text": "L'International Tennis Championships of Colombia 1980 \u00e8 stato un torneo di tennis giocato sulla terra battuta. \u00c8 stata la 4\u00aa edizione dell'International Tennis Championships of Colombia, che fa parte del Volvo Grand Prix 1980. Il torneo si \u00e8 giocato a Bogot\u00e0 in Colombia, dal 10 al 16 novembre 1980.\nCampioni.\nSingolare maschile.\n Dominique Bedel ha battuto in finale Carlos Kirmayr 6\u20134, 7\u20136\nDoppio maschile.\n \u00c1lvaro Fillol / Carlos Kirmayr hanno battuto in finale Andr\u00e9s G\u00f3mez / Ricardo Ycaza 6\u20134, 6\u20133"}
{"id": "3093366", "revid": "1272592", "url": "https://it.wikipedia.org/wiki?curid=3093366", "title": "Sutorina", "text": "Sutorina (in serbo e montenegrino \u0421\u0443\u0442\u043e\u0440\u0438\u043d\u0430/Sutorina, in croato \"Sutorina\"), in passato Sant'Irene, \u00e8 un centro abitato del Montenegro, compreso nel comune di Castelnuovo nel sud della Dalmazia. \u00c8 situato lungo la valle del torrente omonimo, all'entrata delle Bocche di Cattaro.\nPoco distante dall'abitato, risalendo la valle, sorge il valico confinario internazionale con la Croazia sulla \"Magistrale adriatica\", la principale strada statale costiera che corre lungo la sponda orientale dell'Adriatico.\nOrigini del nome.\nL'attuale denominazione italiana e slava (croata, montenegrina, bosniaca) rappresenta una tradizionale alterazione del toponimo storico \"Sant'Irene\", peculiare dell'area dalmata ed evidente in molti altri derivati da nomi di santi, come probabile retaggio o influsso della estinta lingua dalmatica.\nStoria.\nNel 1419 il territorio di Sutorina (Sant'Irene) fu acquisito dalla Repubblica di Ragusa ma nel 1699 fu dalla stessa ceduto, assieme a Neum, all'Impero Ottomano che l'aggreg\u00f2 all'Erzegovina. Con tali concessioni i ragusei intesero isolare i propri territori da quelli della Repubblica di Venezia, che alcuni anni prima aveva stabilito il proprio saldo dominio anche nella vicina Castelnuovo.\nDurante la seconda guerra mondiale, smembrato il Regno di Iugoslavia a cui apparteneva, Sutorina fu eretta a comune della provincia di Cattaro, suddivisione amministrativa del Governatorato della Dalmazia, dipendente dal Regno d'Italia dal 1941 al 1943.\nNel successivo periodo iugoslavo la sua appartenenza fu contesa tra il Montenegro e la Bosnia ed Erzegovina: torn\u00f2 brevemente erzegovese dal 1943 fino al 1947, anno in cui col suo territorio di ca. 75\u00a0km\u00b2 fu riconosciuta al Montenegro.\nMa l'Erzegovina anche in seguito ha continuato a richiederne la restituzione: Sutorina infatti riveste per questo stato un'importanza strategica, rappresentando l'unico possibile accesso diretto alle acque internazionali (poich\u00e9 il corridoio di Neum si affaccia alle acque territoriali croate).\nCon la dissoluzione iugoslava e l'indipendenza croata, anche il tratto confinario (terrestre e marittimo) tra i due paesi, nei pressi di Sutorina, \u00e8 stato oggetto di alcune dispute."}
{"id": "3093367", "revid": "767487", "url": "https://it.wikipedia.org/wiki?curid=3093367", "title": "Wembley Championship 1980", "text": "Il Wembley Championship 1980 \u00e8 stato un torneo di tennis giocato sul sintetico indoor della Wembley Arena di Londra in Inghilterra. \u00c8 stata la 32\u00aa edizione del torneo che fa parte del Volvo Grand Prix 1980. Il torneo si \u00e8 giocato dal 10 al 16 novembre 1980.\nCampioni.\nSingolare maschile.\n John McEnroe ha battuto in finale Gene Mayer 6-4, 6-3, 6-3\nDoppio maschile.\n Peter Fleming / John McEnroe hanno battuto in finale Bill Scanlon / Eliot Teltscher 7-5, 6-3"}
{"id": "3093370", "revid": "110157", "url": "https://it.wikipedia.org/wiki?curid=3093370", "title": "Massa reale", "text": "Il termine massa reale \u00e8 un sinonimo di massa, ma \u00e8 usato in astronomia per differenziare la massa misurata di un pianeta dal limite inferiore di massa generalmente ricavato dal metodo della velocit\u00e0 radiale.\nI metodi usati per determinare la massa reale di un pianeta includono la misurazione della distanza e del periodi di uno dei suoi satelliti naturali, tecniche di astrometria avanzata che utilizzano il moto di altri pianeti all'interno dello stesso sistema stellare, combinando tecniche basate sulla velocit\u00e0 radiale con osservazioni di transiti (che indicano inclinazioni orbitali molto basse), e combinando tecniche basate sulla velocit\u00e0 radiale con misurzioni del parallasse stellare (che anch'esso determina l'inclinazione orbitale)."}
{"id": "3093374", "revid": "136801", "url": "https://it.wikipedia.org/wiki?curid=3093374", "title": "Bologna Open 1980", "text": ""}
{"id": "3093377", "revid": "767487", "url": "https://it.wikipedia.org/wiki?curid=3093377", "title": "Bologna Indoor 1980", "text": "Il Bologna Indoor 1980 \u00e8 stato un torneo di tennis giocato sul sintetico indoor. \u00c8 stata la 6\u00aa edizione del Bologna Indoor, che fa parte del Volvo Grand Prix 1980. Il torneo si \u00e8 giocato a Bologna in Italia, dal 17 al 23 novembre 1980.\nCampioni.\nSingolare maschile.\n Tom\u00e1\u0161 \u0160m\u00edd ha battuto in finale Paolo Bertolucci 7\u20135, 6\u20132\nDoppio maschile.\n Bal\u00e1zs Tar\u00f3czy / Butch Walts hanno battuto in finale Steve Denton / Paul McNamee 2\u20136, 6\u20133, 6\u20130"}
{"id": "3093378", "revid": "136801", "url": "https://it.wikipedia.org/wiki?curid=3093378", "title": "Bangkok Grand Prix 1981", "text": ""}
{"id": "3093383", "revid": "743200", "url": "https://it.wikipedia.org/wiki?curid=3093383", "title": "Bangkok Tennis Classic 1980", "text": "Il Bangkok Tennis Classic 1980 \u00e8 stato un torneo di tennis giocato sul sintetico indoor. \u00c8 stata la 1\u00aa edizione del Bangkok Tennis Classic, che fa parte del Volvo Grand Prix 1980. Il torneo si \u00e8 giocato a Bangkok in Thailandia, dal 17 al 23 novembre 1980.\nCampioni.\nSingolare maschile.\n Vijay Amritraj ha battuto in finale Brian Teacher 6\u20133, 7\u20135\nDoppio maschile.\n Ferdi Taygan / Brian Teacher hanno battuto in finale Tom Okker / Dick Stockton 7\u20136, 7\u20136"}
{"id": "3093385", "revid": "110157", "url": "https://it.wikipedia.org/wiki?curid=3093385", "title": "Lustizza", "text": "Lustizza, in serbo Lu\u0161tica (\u041b\u0443\u0448\u0442\u0438\u0446\u0430), \u00e8 un centro abitato del Montenegro, compreso nel comune di Castelnuovo.\nFu un comune della Provincia di Cattaro, suddivisione amministrativa del Governatorato della Dalmazia, dipendente dal Regno d'Italia dal 1941 al 1943."}
{"id": "3093386", "revid": "106908", "url": "https://it.wikipedia.org/wiki?curid=3093386", "title": "Trevor Alfred Charles Jones", "text": ""}
{"id": "3093387", "revid": "149727", "url": "https://it.wikipedia.org/wiki?curid=3093387", "title": "Lu\u0161tica", "text": ""}
{"id": "3093389", "revid": "1452073", "url": "https://it.wikipedia.org/wiki?curid=3093389", "title": "Fadeaway Man", "text": "Fadeaway Man \u00e8 un supercriminale della DC Comics, un nemico ricorrente di Hawkman. Comparve per la prima volta in \"Detective Comics\" n. 479 nel settembre 1978. Venne creato dai fumettisti statunitensi, Len Wein e Rich Buckler.\nBiografia del personaggio.\nMentre catalogava la collezione del XVIII secolo dell'occultista Alessandro Cagliostro, il docente di storia dell'arte, Anton Lamont si imbatte in un antico mantello che donava il potere dell'evocazione magica. Questo particolare indumento doveva possedere dei grandi poteri mistici: Lamont impar\u00f2 presto il modo di utilizzare questo antico cimelio, cedendo al lato oscuro e abbracciando una vita da criminale.\nMuseo di Midway City.\nQuando i curatori del Museo di Midway City, Carter e Shayera Hall ritornarono da una lunga vacanza, trovarono responsabile ad interim, nonch\u00e9 loro capo, Fadeaway Man. Inoltre si accorsero in seguito che stava derubando il museo stesso di cui era responsabile. Nelle loro identit\u00e0 di Hawkman e Hawkgirl, riuscirono ad inchiodarlo alle sue responsabilit\u00e0, ma riusc\u00ec a fuggire grazie al suo mantello magico da evocazione.\nBatman.\nMesi dopo, Lamont fu visto a Gotham City, dove tent\u00f2 di mettere all'asta un sarcofago al prezzo pi\u00f9 alto possibile. Fu sconfitto da Hawkman e Batman, catturato, imprigionato, ma riusc\u00ec comunque a tenere con s\u00e9 il mantello di Cagliostro.\nPoco prima di \"Crisi infinita\" Lamont si un\u00ec alla Societ\u00e0 segreta dei supercriminali in \"Villains United\" n. 1. In \"Hawkman\" dai n. 37 al 45 orchestr\u00f2 una rimpatriata di tutti i nemici di Hawkman con lo scopo di uccidere il supereroe alato.\nPoteri e abilit\u00e0.\nFadeaway Man possiede il mantello di Cagliostro che gli consente l'accesso ad un'altra dimensione, e di conseguenza l'abilit\u00e0 di teletrasportarsi. Possiede anche una vasta gamma di armi collezionate nel corso degli anni."}
{"id": "3093392", "revid": "1305772", "url": "https://it.wikipedia.org/wiki?curid=3093392", "title": "Santiago Open 1980", "text": "Il Santiago Open 1980 \u00e8 stato un torneo di tennis giocato sulla terra battuta. \u00c8 stata la 3\u00aa edizione del Santiago Open che fa del Volvo Grand Prix 1980. Si \u00e8 giocato a Santiago in Cile dal 24 al 30 novembre 1980.\nCampioni.\nSingolare.\n V\u00edctor Pecci ha battuto in finale Christophe Freyss 4-6 6-4 6-3\nDoppio.\n Belus Prajoux / Ricardo Ycaza hanno battuto in finale Carlos Kirmayr / Jo\u00e3o Soares 4-6, 7-6, 6-4"}
{"id": "3093393", "revid": "124808", "url": "https://it.wikipedia.org/wiki?curid=3093393", "title": "Eccezzziunale... veramente - Capitolo secondo... me", "text": ""}
{"id": "3093396", "revid": "287204", "url": "https://it.wikipedia.org/wiki?curid=3093396", "title": "Shuna Harwood", "text": "Biografia.\nLaureata alla Royal College of Art di Londra, ha lavorato come editrice di una rivista di moda e come illustratrice, prima di diventare costumista."}
{"id": "3093397", "revid": "1310927", "url": "https://it.wikipedia.org/wiki?curid=3093397", "title": "Deon McCaulay", "text": "Carriera.\nClub.\nGioca dal 2005 al 2006 al Kremandala. Nel 2006 si trasferisce al FC Belize. Nel 2007 passa al Belize Defence Force. Nel 2008, dopo una breve esperienza al Puntarenas, firma un contratto per il FC Belize. Nel 2009 viene ingaggiato dal Belize Defence Force. Nel 2010 viene acquistato dal Deportes Savio. Nel 2011 passa al City Boys United. Nel 2013 si trasferisce al Belpoman Bandits. Nel 2014 gioca all'Atlanta Silverbacks. Nel 2015 viene acquistato a titolo definitivo dal Verdes.\nNazionale.\nHa debuttato in Nazionale l'8 febbraio 2007, in una partita per la Coppa delle Nazioni UNCAF contro l'El Salvador."}
{"id": "3093398", "revid": "123168954", "url": "https://it.wikipedia.org/wiki?curid=3093398", "title": "Perzagno", "text": "Perzagno (in montenegrino Pr\u010danj) \u00e8 un centro abitato del Montenegro, compreso nel comune di Cattaro.\nFu un comune della Provincia di Cattaro, suddivisione amministrativa del Governatorato della Dalmazia, dipendente dal Regno d'Italia dal 1941 al 1943."}
{"id": "3093401", "revid": "1543377", "url": "https://it.wikipedia.org/wiki?curid=3093401", "title": "South African Open 1980", "text": "Il South African Open 1980 \u00e8 stato un torneo di tennis giocato sul cemento. \u00c8 stata la 4\u00aa edizione del torneo che fa parte del Volvo Grand Prix 1980. Il torneo si \u00e8 giocato a Johannesburg in Sudafrica dal 25 novembre al 2 dicembre 1980.\nCampioni.\nSingolare maschile.\n Kim Warwick ha battuto in finale Fritz Buehning 6\u20132, 6\u20131, 6\u20132\nDoppio maschile.\n Robert Lutz / Stan Smith hanno battuto in finale Heinz G\u00fcnthardt / Paul McNamee 6-7, 6-3, 6-4"}
{"id": "3093406", "revid": "149727", "url": "https://it.wikipedia.org/wiki?curid=3093406", "title": "Lustiza", "text": ""}
{"id": "3093407", "revid": "1305772", "url": "https://it.wikipedia.org/wiki?curid=3093407", "title": "Battaglia di Leopoli", "text": "Attorno a Leopoli (o Lw\u00f3w, come \u00e8 l'attuale nome polacco, o Lemberg, nome tedesco) furono combattute diverse battaglie."}
{"id": "3093408", "revid": "682087", "url": "https://it.wikipedia.org/wiki?curid=3093408", "title": "Kertoli", "text": ""}
{"id": "3093409", "revid": "287204", "url": "https://it.wikipedia.org/wiki?curid=3093409", "title": "New South Wales Open 1980", "text": "Il New South Wales Open 1980 \u00e8 stato un torneo di tennis giocato sull'erba. \u00c8 stata la 13\u00aa edizione del torneo, che fa parte del Volvo Grand Prix 1980 e del WTA Tour 1980. Si \u00e8 giocato a Sydney in Australia dal 15 al 21 dicembre 1980.\nCampioni.\nSingolare maschile.\n Fritz Buehning ha battuto in finale Brian Teacher 6-3 6-7 7-6\nSingolare femminile.\n Wendy Turnbull ha battuto in finale Pam Shriver 3-6, 6-4, 7-6\nDoppio maschile.\n Peter McNamara / Paul McNamee hanno battuto in finale Vitas Gerulaitis / Brian Gottfried 6-2, 6-4\nDoppio femminile.\n Pam Shriver / Betty St\u00f6ve hanno battuto in finale Rosie Casals / Wendy Turnbull 6-1, 4-6, 6-4"}
{"id": "3093415", "revid": "767487", "url": "https://it.wikipedia.org/wiki?curid=3093415", "title": "Sofia Open 1980", "text": "Il Sofia Open 1980 \u00e8 stato un torneo di tennis giocato sul sintetico indoor. \u00c8 stata la 1\u00aa edizione del Sofia Open, che fa parte del Volvo Grand Prix 1980. Il torneo si \u00e8 giocato a Sofia in Bulgaria, dal 15 al 21 dicembre 1980.\nCampioni.\nSingolare maschile.\n Per Hjertquist ha battuto in finale Vadim Borisov 6\u20133, 6\u20132, 7\u20135\nDoppio maschile.\n Hartmut Kirchhubel / Robert Reininger hanno battuto in finale Vadim Borisov / Thomas Emmrich 4\u20136, 6\u20133, 6\u20134"}
{"id": "3093417", "revid": "287204", "url": "https://it.wikipedia.org/wiki?curid=3093417", "title": "Stolivo Inferiore", "text": "Stolivo Inferiore, in montenegrino Donji Stoliv (\u0414\u043e\u045a\u0438 \u0421\u0442\u043e\u043b\u0438\u0432), \u00e8 un centro abitato del Montenegro, compreso nel comune di Cattaro.\nFu un comune della Provincia di Cattaro, suddivisione amministrativa del Governatorato della Dalmazia, dipendente dal Regno d'Italia dal 1941 al 1943."}
{"id": "3093420", "revid": "36426", "url": "https://it.wikipedia.org/wiki?curid=3093420", "title": "Castello di Sarre", "text": "Il castello reale di Sarre (in francese, \"ch\u00e2teau royal de Sarre\") \u00e8 un castello valdostano, situato nel comune di Sarre, presso la localit\u00e0 Lalex, in Valle d'Aosta.\nStoria.\nNotizie di una casaforte o forse di una semplice torre a guardia del territorio si hanno gi\u00e0 a partire dal XIII secolo, mentre nel 1242 si ha testimonianza che l'edificio fu sede di un importante incontro tra Amedeo IV e Gotofredo di Challant per accordarsi su come contrastare la ribellione di Ugo di Bard, signore del luogo. Tale alleanza sanc\u00ec l'assegnazione del castello al nipote Jacques di Bard, estraneo alla rivolta e con esso anche il titolo di \u00abConte di Sarre\u00bb, dinastia di cui divenne capostipite.\nEstintasi la discendenza dei Sarre, nel 1364 Amedeo VI di Savoia concesse il feudo e la casaforte annessa a Enrico di Quart ma alla sua morte avvenuta nel 1377 il castello torn\u00f2 ai Savoia che lo affidarono soltanto nel 1405 al nuovo feudatario Thibaud de Montagny.\nDa allora la propriet\u00e0 del maniero vide l'avvicendarsi di diverse famiglie, fra cui quella del barone Gen\u00e8ve-Lullin, dei Leschaux, dei La Cr\u00eate, dei Roncas e dei Rapet.\nNel 1708 il castello venne acquistato da Jean-Fran\u00e7ois Ferrod d'Arvier, un ambizioso industriale arricchitosi con forniture militari e con lo sfruttamento delle miniere di rame di Ollomont. Egli, per dar prova della propria agiatezza, fece ricostruire interamente il castello conferendogli l'aspetto attuale, risparmiando dal rifacimento soltanto la torre. Tuttavia nel 1730, a seguito del tracollo economico che travolse Ferrod, un'ipoteca sul castello consent\u00ec ai precedenti proprietari, i legittimi eredi della famiglia Rapet, di impadronirsi nuovamente del maniero.\nIn seguito la propriet\u00e0 pass\u00f2 ai Nicole de Bard e successivamente alla famiglia Gerbore.\nIl castello divenne propriet\u00e0 dei Savoia nel 1869 con re Vittorio Emanuele II, il quale lo acquist\u00f2 assumendo anche il titolo di \u00abConte di Sarre\u00bb. Egli commission\u00f2 ulteriori ampliamenti, l'innalzamento della torre centrale e la realizzazione delle scuderie, con l'intento di trasformare il castello in una delle maggiori residenze stagionali dedicata al \"loisir\" venatorio, sua nota passione. Il \"roi chasseur\" frequent\u00f2 molto il castello per via delle importanti battute di caccia nelle vicine valli di Cogne, Valsavarenche, Val di Rh\u00eames, territori che un tempo costituivano la sua personale riserva di caccia e che attualmente sono parte della vasta area del Parco Nazionale del Gran Paradiso.\nIl castello fu assai frequentato anche del successore Umberto I che fece decorare il castello con i numerosi trofei di caccia visibili nella Galleria dei Trofei e nella collezione museale. La regina Margherita sua consorte invece soggiorn\u00f2 al castello soltanto in un'occasione durante l'estate del 1880 e, successivamente, prefer\u00ec soggiornare al vicino castel Savoia che fece costruire nei pressi di Gressoney-Saint-Jean.\nAssidui frequentatori di Sarre furono anche i Principi di Piemonte Umberto II e Maria Jos\u00e9 che, dopo averne fatto rimodernare gli ambienti nel 1935, utilizzarono il castello come residenza stagionale per i soggiorni dedicati alle loro numerose escursioni alpine ma fu anche il luogo dove la principessa Maria Jos\u00e9 si rifugi\u00f2 con i figli nei periodi pi\u00f9 difficili del secondo conflitto mondiale.\nRimasto di propriet\u00e0 della famiglia Savoia fino 1972, il castello venne acquistato dallo stato italiano che nel 1989 lo affid\u00f2 alla Regione Valle d'Aosta per sottoporlo a un lungo restauro prima di aprirlo al pubblico. \nOggi il castello reale di Sarre rappresenta un'importante testimonianza della Famiglia Reale in Valle d'Aosta, nonch\u00e9 custode delle tante memorie venatorie ed escursionistiche dei Savoia.\nDescrizione.\nEsterno.\nComposto da un massiccio corpo longitudinale che sovrasta una collina con evidenti terrazzamenti a picco sull'autostrada A5 per il Monte Bianco, la struttura \u00e8 caratterizzata da un'alta torre merlata a base rettangolare con finestre a crociera che si innalza al centro della struttura. L'edificio si erge per tre piani e presenta un omogeneo rivestimento in pietra, del tutto analogo ai numerosi altri castelli della regione. \nAccanto al corpo principale ma all'interno della cinta muraria che circonda l'intera area di pertinenza, vi \u00e8 una piccola cappella reale a navata unica, caratterizzata da sobrie decorazioni e un altare di chiara ispirazione barocca.\nIl prospetto retrostante del castello si affaccia su un ampio cortile prativo, costeggiato da due camminamenti su ambo i lati e dalla struttura delle scuderie voluta da Vittorio Emanuele II.\nInterno.\nOriginariamente il piano terreno ospitava l'appartamento del principe ereditario, quello del custode e una sala da pranzo collegata ai locali di cucina, dispensa e cantina del piano sotterraneo. \nDal 1989 queste sale del piano terreno sono visitabili liberamente e dedicate ad una mostra permanente sulle famiglia Savoia e a locali di servizio.\nIl primo piano ospita tuttora le sale appartenenti all'Appartamento Reale che, con l'ausilio di alcuni arredi originali e i tessuti minuziosamente riprodotti secondo gli inventari del 1890 reperiti presso l'Archivio storico di Torino, rievoca la dimensione abitativa dell'epoca umbertina. L'ambiente pi\u00f9 caratteristico \u00e8 la Galleria dei Trofei il cui singolare apparato decorativo voluto da re Umberto I \u00e8 realizzato con centinaia di corna di stambecco, abbinati a decorazioni floreali dipinte sulle pareti, analogamente a quanto accade nell'attiguo salone omonimo.\nIl secondo piano in origine ospitava le camere da letto per gli ospiti di riguardo ma l'attuale allestimento ricostruisce gli ambienti arredati secondo le esigenze degli ultimi sovrani che lo frequentarono tra il 1935 e il 1946, comprendendo anche la loro piccola collezione di tele di autori italiani dell'Ottocento e del Novecento.\nCollezioni reali.\nIl castello reale di Sarre ospita le collezioni reali, una sorta di museo dei ricordi di Casa Savoia."}
{"id": "3093421", "revid": "124808", "url": "https://it.wikipedia.org/wiki?curid=3093421", "title": "Hot Rod", "text": ""}
{"id": "3093423", "revid": "149727", "url": "https://it.wikipedia.org/wiki?curid=3093423", "title": "Donji Stoliv", "text": ""}
{"id": "3093424", "revid": "767487", "url": "https://it.wikipedia.org/wiki?curid=3093424", "title": "WCT Challenge Cup", "text": "Il WCT Challenge Cup \u00e8 stato un torneo di tennis facente parte del World Championship Tennis giocato dal 1976 al 1980 a Honolulu, Hawaii nel 1976, a Las Vegas, Nevada nel 1977, a Montego Bay in Giamaica nel 1978 e a Montr\u00e9al in Canada dal 1979 al 1980 su campi in sintetico indoor. Vi partecipavano 8 giocatori."}
{"id": "3093426", "revid": "767487", "url": "https://it.wikipedia.org/wiki?curid=3093426", "title": "Krauka", "text": "I Krauka sono un gruppo folk danese."}
{"id": "3093432", "revid": "767487", "url": "https://it.wikipedia.org/wiki?curid=3093432", "title": "WCT Challenge Cup 1980", "text": "Il WCT Challenge Cup 1980 \u00e8 stato un torneo di tennis giocato sul sintetico indoor. \u00c8 stata la 5\u00aa edizione del WCT Challenge Cup, che fa parte del Volvo Grand Prix 1980. Il torneo si \u00e8 giocato a Montr\u00e9al in Canada, dal 15 al 21 dicembre 1980.\nCampioni.\nSingolare maschile.\n John McEnroe ha battuto in finale Vijay Amritraj 6\u20131, 6\u20132, 6\u20131"}
{"id": "3093443", "revid": "38120", "url": "https://it.wikipedia.org/wiki?curid=3093443", "title": "Dolcenera nel paese delle meraviglie", "text": ""}
{"id": "3093444", "revid": "767487", "url": "https://it.wikipedia.org/wiki?curid=3093444", "title": "ATP World of Doubles 1980", "text": "L'ATP World of Doubles 1980 \u00e8 stato un torneo di tennis giocato sul cemento. \u00c8 stata la 5\u00aa edizione dell'ATP World of Doubles, che fa parte del Volvo Grand Prix 1980. Si sono giocati a Sawgrass negli Stati Uniti, dall'8 al 14 settembre 1980.\nCampioni.\nDoppio.\n Brian Gottfried / Ra\u00fal Ram\u00edrez hanno battuto in finale Robert Lutz / Stan Smith 7\u20136, 6\u20134, 2\u20136, 7\u20136"}
{"id": "3093446", "revid": "149727", "url": "https://it.wikipedia.org/wiki?curid=3093446", "title": "Muo (Cattaro)", "text": ""}
{"id": "3093449", "revid": "287204", "url": "https://it.wikipedia.org/wiki?curid=3093449", "title": "Dobrota", "text": "Dobrota (\u0414\u043e\u0431\u0440\u043e\u0442\u0430), \u00e8 una cittadina (comunit\u00e0 locale, \"mjesna zajednica\") del Montenegro di circa 8000 abitanti, compresa nell'area periferica di Cattaro.\nStoria.\nCittadina indicata come insediamento nel XII secolo, sviluppato lungo 7 km di costa.\nEra una delle localit\u00e0 pi\u00f9 ricche fra quelle delle Bocche di Cattaro, il cui benessere era garantito da una grande flotta di barche a vela adatte ai commerci su lunga distanza che permise, a partire dal XVII secolo la costruzione di palazzi e templi in stile barocco. Tra i monumenti principali vi sono la chiesa di San Matteo e della Madonna della Misericordia del XIV secolo e la chiesa di Sant'Eustachio del XVIII secolo, quest'ultima con una struttura monumentale arricchita con pregiati dipinti, paramenti liturgici ed anche trofei di guerra provenienti dai combattimenti terrestri e navali contro gli Ottomani; di Ede Murtic \u00e8 una decorazione a mosaico dalla superficie di cento metri quadrati.\nDurante la seconda guerra mondiale fu un comune della Provincia di Cattaro, suddivisione amministrativa del Governatorato della Dalmazia, dipendente dal Regno d'Italia, tra il 1941 e il 1943. "}
{"id": "3093451", "revid": "486946", "url": "https://it.wikipedia.org/wiki?curid=3093451", "title": "Bonentro", "text": ""}
{"id": "3093454", "revid": "38120", "url": "https://it.wikipedia.org/wiki?curid=3093454", "title": "Fiabe Sonore", "text": ""}
{"id": "3093457", "revid": "84184", "url": "https://it.wikipedia.org/wiki?curid=3093457", "title": "Strickland", "text": ""}
{"id": "3093461", "revid": "287204", "url": "https://it.wikipedia.org/wiki?curid=3093461", "title": "Capanna Dotra", "text": ""}
{"id": "3093465", "revid": "6923", "url": "https://it.wikipedia.org/wiki?curid=3093465", "title": "Science of the Movies", "text": "Science of the Movies \u00e8 un programma televisivo del 2009 che analizza la tecnologia degli effetti speciali utilizzata nei film e anche nei telefilm per creare ci\u00f2 che umanamente non sarebbe possibile.\nEpisodi.\nAlcuni degli episodi trasmessi trattano questi film e telefilm (come nel caso di \"Dexter\") come argomenti:"}
{"id": "3093467", "revid": "767487", "url": "https://it.wikipedia.org/wiki?curid=3093467", "title": "Eccidio di Partinico", "text": "L'eccidio di Partinico \u00e8 un episodio del risorgimento avvenuto a Partinico il 16 maggio 1860, durante la spedizione dei Mille.\nIl paese, dopo lo sbarco a Marsala di Garibaldi, si ribell\u00f2 alle truppe borboniche e diversi civili vennero uccisi.\nLo sbarco di Garibaldi.\nAncor prima dello sbarco garibaldino a Marsala, nell'aprile del 1860 nella zona circostante Partinico erano avvenuti scontri tra rivoltosi siciliani e truppe borboniche, collegati alla rivolta della Gancia. Il 6 aprile una banda di rivoltosi, guidata da un certo Santanna, assal\u00ec a Monreale il 9\u00ba battaglione cacciatori, il cui comandante, il maggiore Ferdinando Beneventano del Bosco, contrattacc\u00f2 con quattro compagnie respingendo i rivoltosi sulla strada per Partinico; tuttavia il controllo dell'ordine pubblico non venne completamente ripreso dalle truppe governative e, dopo non pi\u00f9 di un mese, la stessa popolazione saccheggi\u00f2 nella zona i quartieri militari, e le case degli ufficiali, tra cui quella di Giuseppe Butt\u00e0, che riport\u00f2 la cronaca di questi eventi nel suo libro. Altri scontri avvennero in zona, e dopo il 18 aprile un gruppo di insorti, ritirandosi da un sanguinoso scontro avvenuto a Carini con le truppe borboniche, si ritir\u00f2 a Partinico.\nLa ritirata borbonica dopo Calatafimi.\nDopo la battaglia di Calatafimi, alla mezzanotte del 15 maggio 1860 le truppe del generale Lanza, ritiratesi nell'abitato di Calatafimi, ricevettero l'ordine di mettersi in marcia per raggiungere Palermo.\nLa ritirata fu un capolavoro di disorganizzazione che vide i reparti ippotrainati di carriaggi e artiglieria mescolarsi alla fanteria e ben presto superarla, lasciando i battaglioni senza viveri. Ci\u00f2 spinse i militari a usare il solito mezzo delle requisizioni forzate, piegando la resistenza dei contadini con uccisioni e incendi.\nLa notizia della sconfitta borbonica si era diffusa rapidamente nell'area, spesso accompagnata da mirabolanti particolari che dipingevano i garibaldini come esseri sovrannaturali e invincibili, fomentando il sentimento di rivolta nella popolazione siciliana. Ad Alcamo, sulla via per Palermo, le truppe furono attaccate dai ribelli che sparavano dalle case e dai balconi, come rappresaglia i soldati incendiarono molte case.\nIl saccheggio e l'eccidio della popolazione.\nLa sera del 16 maggio, una delle formazioni borboniche giunse a Partinico, cittadina posta a una cinquantina di chilometri a occidente di Palermo, all'epoca di circa 20.000 abitanti, dove le notizie della battaglia e dei successivi saccheggi operati dai militari in fuga, avevano destato un insieme di tripudio e di grande preoccupazione.\nI partinicesi, speranzosi nell'arrivo dei garibaldini, erano decisi a difendere le loro povere scorte alimentari, a resistere alle requisizioni e, esaltati dalla notizia della vittoria di Calatafimi, ad attaccare la colonna di Landi quando questa fosse passata per il paese. Quando il reparto borbonico giunse nella via principale del paese, fu accolto dai colpi di fucile della popolazione asserragliatasi nelle case. Inizialmente i soldati borbonici reagirono ed ebbero la meglio, attaccando, bruciando 60 case del paese, svaligiandone 20 e uccidendo donne e bambini, ma stanchi, causa la ritirata, non resistettero al contrattacco degli abitanti e furono costretti a una fuga precipitosa e scomposta, lasciando nelle mani degli insorti un'ambulanza e diversi feriti e prigionieri che vennero massacrati dai popolani. (Secondo Bandi i borbonici proseguirono la loro ritirata verso Palermo)..\nInebriati dalla vittoria, i \"partinicesi\" si abbandonarono a orrendi atti di ferocia, uccidendo i borbonici caduti in loro mano e poi straziandone i corpi in una sorta di primitivo rito tribale, gettando molti cadaveri a bruciare nel fuoco delle loro case incendiate. Il bilancio fu di 40 soldati trucidati e 15 prigionieri da consegnare come trofeo ai garibaldini.\nL'arrivo dei garibaldini.\nI garibaldini arrivarono a Partinico due giorni dopo, accolti dalle campane che suonavano a festa, ma ai loro occhi si present\u00f2 uno spettacolo orribile, cos\u00ec descritto da Ernesto Teodoro Moneta:\nGli eventi furono cos\u00ec commentati da Garibaldi: \u00ab\"A Partinico il popolo era frenetico. Molto maltrattato dai soldati borbonici, anteriormente alla pugna di Calatafimi quando questi tornarono fuggendo e sbandati, la popolazione di Partinico diede loro addosso massacrando quanti potevano, e perseguendo il resto verso Palermo. Miserabile spettacolo! Noi trovammo i cadaveri dei soldati borbonici, per le vie divorati dai cani! Eran cadaveri d'Italiani da Italiani sgozzati che, se cresciuti alla vita dei liberi cittadini, avrebbero servito efficacemente la causa del loro oppresso paese; ed invece, come frutto dell'odio, suscitato dai loro perversi padroni, essi, finivano straziati, sbranati dai loro propri fratelli, con tal rabbia da far inorridire le jene\"\u00bb.\nIl generale diede ordine di seppellire immediatamente i morti e il giorno stesso emise un decreto sul rimborso dei danni causati dalle truppe borboniche: i danneggiati sarebbero stati provvisoriamente indennizzati dai Comuni nei quali i danneggiamenti abbiano luogo, dopo la valutazione dei danni fatta da periti giurati, alla fine della guerra, i municipi sarebbero stati rimborsati dallo Stato delle spese sostenute; altres\u00ec era fatto obbligo ai \"Municipii di soccorrere le famiglie di coloro che si battono in difesa della patria\".\nNell'impossibilit\u00e0 di prendere provvedimenti, Garibaldi accett\u00f2 la cittadinanza offertagli dal consiglio comunale di Partinico, ma la notte stessa diede ordine a Francesco Crispi di formare un Comitato di guerra con poteri giudiziari che fosse in grado di imporre un minimo di legalit\u00e0 e soffocare le altre prevedibili vendette popolari, come in effetti avvenne a Bronte poche settimane pi\u00f9 tardi. Il paese venne lasciato dai garibaldini la sera del 18 maggio per il concentramento di truppe presso l'altopiano di Renda, vicino al centro abitato di Pioppo, frazione di Monreale."}
{"id": "3093468", "revid": "1154737", "url": "https://it.wikipedia.org/wiki?curid=3093468", "title": "Calice (torrente)", "text": "Il Calice \u00e8 un torrente, affluente di sinistra dell'Ombrone Pistoiese, che scorre in Toscana (provincia di Pistoia e Prato).\nPercorso.\nIl Calice nasce dalla confluenza dei torrenti Agna e Bure; segna il confine fra la Provincia di Pistoia e Prato e sfocia nell'Ombrone Pistoiese presso Bocca di Calice dopo aver raccolto poco prima anche le acque del torrente Brana \nSecondo quanto riportato da Natale Rauty (Agliana dalle origini all'et\u00e0 comunale. Pistoia : Societ\u00e0 p.se di storia patria, 1986) il Calice \u00e8 il canale artificiale nel quale furono riuniti i torrenti Agna, Bure e Brana, deviandone i corsi verso est rispetto al tracciato originario, in modo da bonificare e mettere in sicurezza idraulica il territorio della pianura p.se. Tali opere imponenti promosse dal Comune di Pistoia avvennero nel XII e XIII secolo. L'Agna precedentemente attraversava l'abitato di Agliana in posizione intermedia fra le chiese di San Piero e San Niccol\u00f2. La Bure e la Brana invece si riunivano ed entravano in Ombrone nella zona di Pacciana.\nEsondazioni.\nSoggetto a piene importanti, nella notte del 25 dicembre 2009, alle ore 3:30 circa a Prato, presso il \"Ponte dei Bini\" il torrente ha rotto un tratto (30 metri) del suo argine sinistro provocando l'allagamento dell'area che va dall'altezza dell'autostrada A11 a nord fino alla cassa di espansione di Ponte alle Vanne a sud."}
{"id": "3093476", "revid": "116066017", "url": "https://it.wikipedia.org/wiki?curid=3093476", "title": "Film (materiale)", "text": "In scienza dei materiali e in chimica delle superfici, il termine film indica una pellicola pi\u00f9 o meno sottile (in genere da pochi \u00e5ngstr\u00f6m ad alcuni millimetri) di materiale che pu\u00f2 rivestire la superficie di un manufatto, un substrato o un altro materiale\nEsempi di film.\nDi seguito vengono presentati alcuni esempi di film:\nProduzione di film.\nFilm si formano durante processi quali la corrosione e la passivazione, ed \u00e8 possibile produrli grazie all'impiego di varie tecnologie (deposizione chimica da vapore, sputtering, ion plating, anodizzazione, galvanostegia ecc.) atte in questo modo a migliorare le propriet\u00e0 di impiego dei materiali.\nApplicazioni.\nIl rivestimento della superficie di un materiale con un film modifica le propriet\u00e0 dell'oggetto che dipendono dalla natura e dalla struttura della superficie.\nAd esempio tramite l'utilizzo di film si pu\u00f2 rendere un metallo resistente alla corrosione, permettere che un materiale conduca agevolmente la corrente elettrica, od ottenere l'impermeabilizzazione all'umidit\u00e0 e agli agenti atmosferici."}
{"id": "3093478", "revid": "38120", "url": "https://it.wikipedia.org/wiki?curid=3093478", "title": "'99 live", "text": ""}
{"id": "3093483", "revid": "38120", "url": "https://it.wikipedia.org/wiki?curid=3093483", "title": "99 live", "text": ""}
{"id": "3093484", "revid": "110157", "url": "https://it.wikipedia.org/wiki?curid=3093484", "title": "99 Live", "text": "99 Live \u00e8 un album rock live di Gilby Clarke del 1999."}
{"id": "3093488", "revid": "1610933", "url": "https://it.wikipedia.org/wiki?curid=3093488", "title": "Pegee", "text": "Nella mitologia greca, le Pegee sono ninfe che vivono nelle sorgenti e le proteggono. Sono spesso considerati grandi zie degli dei fluviali (Potamoi), stabilendo cos\u00ec una relazione mitologica tra un fiume stesso e le sue sorgenti.\nIl nome sembra derivare dalla cascata di Pegea; le ninfe Pegee furono responsabili del rapimento di Ila nel bel mezzo della spedizione degli Argonauti: una delle ninfe lo prese e lo tir\u00f2 verso l'acqua per baciarlo, trascinandolo poi nel fiume. "}
{"id": "3093490", "revid": "339392", "url": "https://it.wikipedia.org/wiki?curid=3093490", "title": "Aeroporto di Tel Aviv", "text": ""}
{"id": "3093500", "revid": "38120", "url": "https://it.wikipedia.org/wiki?curid=3093500", "title": "Five On Line", "text": ""}
